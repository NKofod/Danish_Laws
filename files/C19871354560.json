{
    "id": 80483,
    "title": "Vejledning af 7. september 1987 vedrørende ansøgning om tildeling af basisandel ",
    "documentTypeId": "180",
    "isSagsforlobPeriodValid": false,
    "shortName": "VEJ nr 13545 af 07/09/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Vejledning af 7. september 1987 vedrørende  \r\n\r\n ansøgning om tildeling af basisandel </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P> <B>1.Indledning</B>  </P>  \r\n\r\n<P>I henhold til Landbrugsministeriets bekendtgørelse nr. 499 af 17. juli  \r\n\r\n 1987 om tillægs afgift på mælk og mejeriprodukter kan mælkeproducenter, der  \r\n\r\n har gennemført eller agter at gennemføre investering i mælkeproduktionen, og  \r\n\r\n som har landbrug som hovederhverv, tildeles en basisandel under forudsætning  \r\n\r\n af, at investeringen anses for strukturelt velbegrundet. Der skal bestå et  \r\n\r\n afbalanceret forhold mellem den tildelte mængde og produktionsfaciliteterne,  \r\n\r\n herunder det for mælkeproduktionen disponible areal. Ansøgning kan indgives  \r\n\r\n på grundlag af de i pkt. 2 anførte forhold. </P>  \r\n\r\n<P>Vejledningen omfatter alle ansøgninger, der indsendes til behandling i  \r\n\r\n afgiftsåret 1987/88, uanset om evt. tildeling først sker fra det  \r\n\r\n efterfølgende afgiftsår. </P>  \r\n\r\n<P>Tilsvarende omfatter vejledningen også ansøgninger om tildeling for  \r\n\r\n afgiftsåret 1987/88 ud fra godkendt ansøgning for afgiftsåret 1985/86 eller  \r\n\r\n 1986/87. (Sådanne ansøgninger om tildeling i afgiftsåret 1987/88 er i det  \r\n\r\n følgende betegnet &#187;genansøgninger&#171;). </P>  \r\n\r\n<P>Såfremt der på en bedrift er blevet accepteret en ophørsordning med  \r\n\r\n udbetaling af præmie vil der ikke på samme bedrift kunne foretages en  \r\n\r\n tildeling af basisandel i de efterfølgende 2 afgiftsår. Ligeledes kan der  \r\n\r\n ikke ske tildeling af basisandel, hvis ansøger eller dennes parthaver  \r\n\r\n modtager ophørspræmie i henhold til Rådets forordning nr.1336/86 af 6. maj  \r\n\r\n 1986. </P>  \r\n\r\n<P>Det anbefales, at der indgives ansøgning, før den omhandlede etablering,  \r\n\r\n investering m.v. gennemføres. </P>  \r\n\r\n<P>I øvrigt henvises til følgebrev: Vedrørende ansøgning om tildeling af  \r\n\r\n basisandel. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Ansøgningsgrundlag </P>  \r\n\r\n<P> <B>2.1.</B> Ansøgning om en basisandel kan ske på grundlag af følgende  \r\n\r\n forhold: </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> 1.-gangsetablering (helt eller delvist) efter  \r\n\r\n 31.03.1984 på en bedrift, hvorfra der har været leveret mælk på et tidspunkt  \r\n\r\n inden for en periode på 5 år forud for etableringen. Det er en forudsætning,  \r\n\r\n at producenten ikke er fyldt 40 år på etableringstidspunktet. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> 2.-gangsetablering (helt eller delvist) efter  \r\n\r\n 31.03.1984 på en bedrift, hvorfra der har været leveret mælk på et tidspunkt  \r\n\r\n inden for en periode på 5 år forud for etableringen. Det er en forudsætning,  \r\n\r\n at producenten ikke er fyldt 40 år på etableringstidspunktet. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Forbedringsplaner vedr. kostalde, hvor planen er  \r\n\r\n indgivet efter 29.02.1984. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Andre investeringer i mælkeproduktion (d.v. s. uden  \r\n\r\n forbedringsplan), herunder etablering på en bedrift, hvor der ikke har været  \r\n\r\n mælkeleverance i en periode på 5 år forud for etableringen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Ekstraordinære forhold, herunder brand og  \r\n\r\n ekspropriation. </P>  \r\n\r\n<P> <B>Ansøgningen bliver kun taget op til behandling, såfremt de i pkt. 1-5  \r\n\r\n nævnte forhold ikke indgik eller kunne indgå ved ansøgning for afgiftsåret  \r\n\r\n 1984/85, d.v.s. den ansøgningsinde, der blev gennemført i sommeren 1984.</B>  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> gangsetablering omfatter overtagelser, ved køb  \r\n\r\n eller forpagtning, af en bedrift, evt. overtagelse af en del af en bedrift,  \r\n\r\n idet den overtagne del skal omfatte mindst 50% af samtlige driftsmæssige  \r\n\r\n aktiver på den bedrift, der overtages en del af. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> gangsetablering kan, udover flytning til en ny  \r\n\r\n bedrift jvf. ovennævnte kriterier for 1. gangsetablering, også omfatte tilkøb  \r\n\r\n af en bedrift eller en del af en bedrift, såfremt de overtagne dele af  \r\n\r\n samtlige driftsmæssige aktiver udgør mindst 50% af samtlige aktiver på den  \r\n\r\n bedrift, ansøger har i forvejen. </P>  \r\n\r\n<P>Ved etablering i form af overtagelse af en del af en bedrift, f. eks. ved  \r\n\r\n dannelse af et interessentskab (I/S), kan der ske tildeling af basisandel som  \r\n\r\n ved fuld overtagelse. Overtagelsen skal omfatte mindst 50% af samtlige  \r\n\r\n driftsmæssige aktiver, idet der dog kan ses bort fra aktiver, der ikke har  \r\n\r\n berøring med mælkeproduktionen. I givet fald vil der ikke kunne opnås  \r\n\r\n tildeling ved overtagelse af resten af de omhandlede aktiver. </P>  \r\n\r\n<P>Forbedringsplaner vedr. kostalde skal omfatte konkrete investeringer i en  \r\n\r\n udvidelse af staldkapaciteten til malkekøer, og udvidelsen skal være  \r\n\r\n væsentlig og i øvrigt være velbegrundet og veldokumenteret. </P>  \r\n\r\n<P>Forbedringsplaner baseret på andre investeringer, f.eks. vedrørende  \r\n\r\n dyrkning, opbevaring og tildeling af foder samt malkning, udmugning m.v. er  \r\n\r\n således ikke alene tilstrækkelige som ansøgningsgrundlag, og det samme gælder  \r\n\r\n investeringer vedrørende miljøkrav. </P>  \r\n\r\n<P>Investeringer (ansøgningsgrundlag 4) skal bestå af konkrete investeringer  \r\n\r\n i udvidelse af mælkeproduktionen. </P>  \r\n\r\n<P>Under ansøgningsgrundlag 4 kan etablering på en bedrift, hvor der ikke har  \r\n\r\n været mælkeleverance i en periode på 5 år forud for etableringen, og/eller  \r\n\r\n hvor ansøger er over 40 år (og derved ikke opfylder grundlag 1 og 2) på  \r\n\r\n etableringstidspunktet, alene danne ansøgningsgrundlag. Det samme kan  \r\n\r\n investeringer vedrørende en helt ny kostald eller vedrørende udvidelse af  \r\n\r\n staldkapaciteten til malkekøer, såfremt udvidelsen er væsentlig og i øvrigt  \r\n\r\n er velbegrundet og veldokumenteret. </P>  \r\n\r\n<P>Investeringer vedrørende f.eks. dyrkning, opbevaring og tildeling af foder  \r\n\r\n samt malkning, udmugning m.v. er ikke alene tilstrækkelige som  \r\n\r\n ansøgningsgrundlag. Ligeledes er investeringer vedrørende miljøkrav eller  \r\n\r\n vedrørende overtagelse af landbrugsareal ikke alene tilstrækkelige som  \r\n\r\n ansøgningsgrundlag. </P>  \r\n\r\n<P>Investering i kvægbesætning kan ikke danne ansøgningsgrundlag, idet  \r\n\r\n investering i kvægbesætning, uden staldinvestering efter den 31. marts 1984,  \r\n\r\n forudsætter, at der er ledig staldkapacitet på bedriften, hvilket ikke kan  \r\n\r\n danne grundlag for tildeling. </P>  \r\n\r\n<P>Hvis de forudsætninger, der danner grundlag for tildelingen, ikke er  \r\n\r\n opfyldt, eller hvis de meddelte oplysninger er ukorrekte, vil den tildelte  \r\n\r\n basisandel helt eller delvist blive inddraget. </P>  \r\n\r\n<P> <B>2.2.</B> Tildeling af basisandele vil kunne ske, såfremt der er  \r\n\r\n basisandele til rådighed, og tildelingen til de under pkt. 2.1 nævnte  \r\n\r\n ansøgningsgrundlag vil foregå således: </P>  \r\n\r\n<P>- de under nr. 1-3 samt nr. 5 nævnte ansøgningsgrundlag vil forlods blive  \r\n\r\n tilgodeset, idet de nævnte ansøgningsgrundlag er ligestillet. </P>  \r\n\r\n<P>- de under nr. 4 anførte ansøgningsgrundlag vil derefter blive tilgodeset  \r\n\r\n i det omfang, der er basisandele til rådighed. </P>  \r\n\r\n<P>- ved vurderingen af de under nr. 1-3 samt nr. 5 nævnte ansøgninger skal  \r\n\r\n der dog reserveres 7 mill. kg. på årsbasis til de under nr. 4 nævnte  \r\n\r\n ansøgninger, såfremt der foreligger kvalificerede ansøgninger hertil. </P>  \r\n\r\n<P>I øvrigt vil ansøgningernes behandling samt evt. tildeling af basisandele  \r\n\r\n ske i den rækkefølge, de enkelte ansøgninger i form af et udfyldt  \r\n\r\n ansøgningsskema er Mælkeudvalget i hænde. Ansøgninger om tildeling i  \r\n\r\n afgiftsåret 1987/88 på grundlag af godkendt ansøgning for 1985/86 eller  \r\n\r\n 1986/87 er dog ikke omfattet af denne prioritering. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Generelle retningslinier vedrørende ansøgningen  \r\n\r\n</P>  \r\n\r\n<P> <B>3.1</B> Ansøgning skal ske til Mælkeudvalget og på det af udvalget  \r\n\r\n udarbejdede ansøgningsskema &#187;Afgiftsåret 1987/88&#171;, idet relevant  \r\n\r\n dokumentation skal vedlægges. Henvendelser til Mælkeudvalget i brevform eller  \r\n\r\n på anden måde er ikke gyldige som ansøgninger. </P>  \r\n\r\n<P>Ansøgninger skal være Mælkeudvalget i hænde senest den 31. oktober 1987,  \r\n\r\n såfremt en evt. tildeling skal påregnes at kunne være gældende for  \r\n\r\n afgiftsåret 1987/88. </P>  \r\n\r\n<P>De i vejledning og ansøgningsskema nævnte dokumenter, bilag m.v., som  \r\n\r\n kræves indsendt til Mælkeudvalget, skal ikke indsendes, hvis dette allerede  \r\n\r\n er sket. </P>  \r\n\r\n<P>Ansøgninger, der er Mælkeudvalget i hænde før den 30. september 1987, vil  \r\n\r\n med hensyn til den i pkt 2.2 nævnte tildelingsrække blive betragtet som  \r\n\r\n indgået denne dato. </P>  \r\n\r\n<P>Hvis ansøgningsskemaet for afgiftsåret 1987/88 anvendes vedrørende en  \r\n\r\n etablering, investering m.v., der foretages i afgiftsåret 1988/89 eller  \r\n\r\n senere, vil ansøgningen først indgå i ovennævnte tildelingsrækkefølge ud fra  \r\n\r\n den dato, ansøgningen kunne være Mælkeudvalget i hænde ved anvendelse af  \r\n\r\n ansøgningsskemaet for afgiftsåret 1988/89 eller senere afgiftsår. </P>  \r\n\r\n<P> <B>3.2</B> Ansøgningen skal være forsynet med ansøgers underskrift, og  \r\n\r\n der er i ansøgningen afsat plads til en erklæring fra en sagkyndig konsulent.  \r\n\r\n</P>  \r\n\r\n<P> <B>3.3</B> Ansøgningens indhold og dokumentation er underkastet kontrol  \r\n\r\n af Statskontrollen med Mejeriprodukter og Æg m.m. </P>  \r\n\r\n<P> <B>3.4</B> Mælkeudvalgets afgørelse vil blive meddelt den enkelte  \r\n\r\n ansøger. </P>  \r\n\r\n<P> <B>3.5</B> Ansøgningen vil blive behandlet af Mælkeudvalget ud fra de af  \r\n\r\n EF- myndighederne og Landbrugsministeriet fastsatte retningslinier. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Vejledning vedrørende de enkelte punkter i  \r\n\r\n ansøgningsskemaet </P>  \r\n\r\n<P>Det skal bemærkes, at 2. og 3. ciffer henviser til punktet i  \r\n\r\n ansøgningsskemaet, f. eks. svarer nedenstående pkt. 4.6.1 til pkt. 6.1 i  \r\n\r\n ansøgningsskemaet. </P>  \r\n\r\n<P> <B>4.1.1</B> Pkt 1.1 i ansøgningsskemaet vedrører personlige oplysninger.  \r\n\r\n Hvis der er 2 indehavere af bedriften, kan begge navne m. v. anføres, men  \r\n\r\n ellers kan der ved flere ansøgere henvises til pkt. 8. </P>  \r\n\r\n<P>Hvis ansøger bor på den bedrift, hvortil der ansøges om højere basisandel,  \r\n\r\n vil adressen under pkt 1.1 være den samme som under pkt. 4.1, men skal  \r\n\r\n anføres begge steder. </P>  \r\n\r\n<P> <B>4.1.2</B> Tildeling af basisandele kan kun ske til mælkeproducenter,  \r\n\r\n der udøver landbrugsvirksomhed som hovederhverv. Ved dette forstås, at over  \r\n\r\n halvdelen af den pågældendes årlige arbejdstid anvendes i bedriften, og at  \r\n\r\n over halvdelen af den pågældendes årsarbejdsindkomst hidrører fra bedriften.  \r\n\r\n Kravet anses dog for opfyldt, når den arbejdstid, der anvendes udenfor  \r\n\r\n jordbrugsbedriften, højst udgør halvdelen af den til enhver tid på det  \r\n\r\n private arbejdsmarked gældende normale arbejdstid, og når arbejdsindkomster,  \r\n\r\n der indtjenes udenfor jordbrugsbedriften, tilsammen højst udgør halvdelen af  \r\n\r\n den beløbsramme, som er fastsat for vedkommende år i medfør af §12, stk. 3, i  \r\n\r\n bekendtgørelse nr. 429 af 21. juli 1982 om støtte til modernisering af  \r\n\r\n jordbrugsbedrifter. For at opfylde kravet kræves det, at landbrugsejendommen  \r\n\r\n drives med sigte på at skaffe sin udøver et rimeligt arbejdsvederlag ud over  \r\n\r\n forrentning af den investerede kapital. </P>  \r\n\r\n<P>Under pkt 1.2 skal derfor oplyses, om ansøger har landbrug som  \r\n\r\n hovederhverv, og hvis dette ikke er tilfældet, skal anføres den dato, fra  \r\n\r\n hvilken ansøger påregner at have hovederhverv inden for landbruget. Det er en  \r\n\r\n forudsætning for tildeling af en basisandel, at ansøger opfylder  \r\n\r\n hovederhvervskravet fra den i ansøgningen anførte dato. </P>  \r\n\r\n<P>Hvis der fra anden side, f.eks. ved opnåelse af lån m.v. til yngre  \r\n\r\n jordbrugere, er aftalt en dato for opfyldelse af hovederhvervskravet er denne  \r\n\r\n dato den seneste, der må anføres i denne ansøgning. </P>  \r\n\r\n<P> <B>4.2</B> Under pkt. 2 anføres, hvilke(t) ansøgningsgrundlag, der  \r\n\r\n ansøges under, jvf. pkt 2.1 i vejledningen. Der kan også anføres en kort  \r\n\r\n beskrivelse, men en egentlig beskrivelse henvises til pkt. 8 i  \r\n\r\n ansøgningsskemaet, og det er væsentligt, at denne beskrivelse er  \r\n\r\n fyldestgørende. </P>  \r\n\r\n<P>Ved &#187;genansøgning&#171;, jvf. pkt 1, tredie afsnit i vejledningen,  \r\n\r\n skal der under pkt. 2 anføres, at der på samme ansøgningsgrundlag blev  \r\n\r\n godkendt en ansøgning for afgiftsåret 1985/86 eller 1986/87. </P>  \r\n\r\n<P>Hvis der siden godkendelse af ansøgningen for 1985/86 eller 1986/87 er  \r\n\r\n sket ændringer i den plan m.v., som ansøgningen blev godkendt på grundlag af,  \r\n\r\n skal dette anføres under pkt. 8. </P>  \r\n\r\n<P> <B>4.3.1</B> Under pkt. 3.1 anføres den 1983-leverance  \r\n\r\n (tildelingsgrundlag) og basisandel, der på nuværende tidspunkt er tilknyttet  \r\n\r\n den i pkt. 4 omhandlede bedrift, idet tallene fremgår af den meddelelse, som  \r\n\r\n mælkeudvalget i september 1987 udsendte til den enkelte mælkeproducent. Hvis  \r\n\r\n der siden er sket ændring af tallene i denne meddelelse indføres disse.  \r\n\r\n Ændringerne vll oftest bestå i tilgang ved ejendomsoverdragelse (evt.  \r\n\r\n afgang). I givet fald skal årsagen til ændringen samt de totale nye tal  \r\n\r\n anføres. </P>  \r\n\r\n<P>Den under pkt. 3.1 anførte mængde skal være <I>incl.</I> det faste kg-  \r\n\r\n tillæg, der i henhold til Landbrugsministeriets retningslinier er tildelt  \r\n\r\n hver enkelt bedrift. Tillægget udgør 4.500 kg basisandel for afgiftsåret  \r\n\r\n 1987/88, svarende til 4707 kg 1983-leverance (tildelingsgrundlag). Endvidere  \r\n\r\n skal der reguleres for suspensionen, jvf. pkt. 4.3.4. </P>  \r\n\r\n<P> <B>4.3.2</B> Under pkt 3.2 anføres de mængder, der ansøges om, jvf. pkt.  \r\n\r\n 6.5-6. 7, idet omregning fra 1983-leverance (tildelingsgrundlag) til  \r\n\r\n basisandel for afgiftsåret 1987/88 sker ved at gange med 0.956. </P>  \r\n\r\n<P> <B>4.3.3</B> Under pkt. 3.3 er anført det generelle faste kg-tillæg,  \r\n\r\n hvilket tillagt de ansøgte mængder vil udgøre bedriftens 1983-leverance og  \r\n\r\n basisandel, såfremt ansøgningen bliver godkendt som ansøgt. Det faste  \r\n\r\n kg-tillæg i 1987/88 er dog ikke gældende, hvis der ikke var knyttet nogen  \r\n\r\n basisandel til bedriften ved afgiftsårets begyndelse. </P>  \r\n\r\n<P> <B>4.3.4</B> Under pkt 3.4 anføres den suspension (d.v.s. midlertidige  \r\n\r\n nedsættelse) på 4,13%, der skal foretages for alle basisandele, der i  \r\n\r\n afgiftsåret 1987/88 er tilknyttet de enkelte bedrifter. En evt. tildelt  \r\n\r\n forhøjelse af basisandelen i afgiftsåret 1987/88 er også omfattet af  \r\n\r\n suspensionen, men der vil i 1987/88 <I>ikke</I> blive udbetalt kompensation  \r\n\r\n for suspensionen vedrørende forhøjelsen. </P>  \r\n\r\n<P> <B>4.4.1</B> Under pkt. 4 skal anføres oplysninger om den bedrift, for  \r\n\r\n hvilken der søges en højere basisandel. </P>  \r\n\r\n<P>Vedr. pkt 4.1 skal bemærkes, at der ved brugerskifte eller som følge af  \r\n\r\n andre forhold kan være tale om såvel et hidtidigt som et kommende mejerinavn  \r\n\r\n og lev.nr., og begge skal da påføres. </P>  \r\n\r\n<P> <B>4.4.2</B> Under pkt 4.2 anføres de ejendomme og arealer, der hører til  \r\n\r\n bedriften. For hele ejendommen er det kun nødvendigt at anføre matrikelnummer  \r\n\r\n m.v. for hovedparcellen, mens tilforpagtede arealer skal anføres særskilt.  \r\n\r\n Landbrugsareal omfatter kun egentlig anvendt landbrugsareal, d.v.s ikke skov,  \r\n\r\n plantage, mose o.l. </P>  \r\n\r\n<P>Ved &#187;genansøgning&#171;, jvf. pkt. 1, tredie afsnit, skal det  \r\n\r\n oplyses, hvis der er sket til- eller afgang af landbrugsareal i forhold til  \r\n\r\n oplysningerne i ansøgningen for afgiftsåret 1985/86 eller 1986/87.  \r\n\r\n Bemærkninger i denne forbindelse kan anføres nederst på side 3 eller pkt. 8.  \r\n\r\n</P>  \r\n\r\n<P>Kopi af bygningstegninger <B>skal</B> vedlægges. Tegningerne skal vise  \r\n\r\n staldkapaciteten til malkekøerne og være med angivelse af båsebredde og  \r\n\r\n malkeanlæg. Desuden skal tegningerne vise staldkapaciteten til opdrættet. Ved  \r\n\r\n ansøgning på grundlag af staldudvidelse skal tegningerne vise forholdene  \r\n\r\n<B>før</B> og <B>efter</B>  udvidelsen, med konkret angivelse af det antal  \r\n\r\n kopladser (med normalt malkeanlæg), som udvidelsen bevirker. Det er ikke  \r\n\r\n nødvendigt, at bygningstegningerne indeholder den øvrige detailprojektering,  \r\n\r\n der skal bruges ved gennemførelsen af et evt. byggeprojekt. </P>  \r\n\r\n<P>Hvis der søges på grundlag af etablering, skal kopi af underskrevet  \r\n\r\n overdragelsesdokument (slutseddel, skøde eller forpagtningsaftale) vedlægges  \r\n\r\n ansøgningen, hvis overdragelsesaftale (evt betinget) er indgået. Er dette  \r\n\r\n ikke tilfældet skal dokumentet indsendes senere. </P>  \r\n\r\n<P> <B>4.5</B> Pkt. 5 i ansøgningsskemaet skal udfyldes ved ansøgning på  \r\n\r\n grundlag af en forbedringsplan i henhold til forbedringsloven, idet  \r\n\r\n betegnelsen udviklingsplan er blevet ændret til forbedringsplan. Ansøgning om  \r\n\r\n højere basisandel indsendes til Mælkeudvalget før detailprojektering  \r\n\r\n foretages. Ved godkendelse af ansøgningen om højere basisandel, vil  \r\n\r\n godkendelsen blive betinget af, at forbedringsplanen senere godkendes og  \r\n\r\n gennemføres. Kopi af ansøgning til Jordbrugsdirektoratet skal indsendes til  \r\n\r\n Mælkeudvalget samtidig med at ansøgningen indsendes til  \r\n\r\n Jordbrugsdirektoratet. </P>  \r\n\r\n<P> <B>4.6.</B> Udfyldelsen af pkt. 6 i ansøgningsskemaet er for nogle  \r\n\r\n punkter afhængig af, hvad der danner grundlag for ansøgningen, jvf.  \r\n\r\n nedenstående. </P>  \r\n\r\n<P>Ved &#187;genansøgninger&#171;, jvf. pkt. 1 i vejledningen, skal kun  \r\n\r\n udfyldes pkt. 6.1.a-e, idet pkt. 7 desuden skal udfyldes for disse  \r\n\r\n ansøgninger, men ikke for de øvrige. </P>  \r\n\r\n<P>Hvis der ved etablering samtidig foretages en udvidelse af kostalden, skal  \r\n\r\n begge ansøgningsgrundlag indgå under pkt. 6.2 og 6.5. </P>  \r\n\r\n<P> <B>4.6.1</B> Under pkt. 6.1 anføres den hidtidige mælkeleverance m.v. for  \r\n\r\n derved at give et helhedsbillede af forholdene. Det skal bemærkes, at såvel  \r\n\r\n mængde som fedtprocent skal svare til mejerileverancen og ikke være  \r\n\r\n ydelsestal o.l. </P>  \r\n\r\n<P>Fedtindholdet i bedriftens mælkeleverance i 1985/86 (  \r\n\r\n<B>basisfedtprocenten</B> ) er anført i de producentmeddelelser, som løbende  \r\n\r\n udsendes af Mælkeudvalget. </P>  \r\n\r\n<P>Den under pkt. 6.1e anførte omregning til 4% mælk foretages ved hjælp af  \r\n\r\n den korrektionsfaktor, der for den relevante fedtprocent kan findes i  \r\n\r\n tabellen i vejledningen. </P>  \r\n\r\n<P>Hvis det ved overtagelse af en bedrift ikke er muligt at fremskaffe de  \r\n\r\n under pkt.l 6.1.a-e krævede oplysninger, kan der ses bort fra disse, idet  \r\n\r\n begrundelsen da skal anføres under pkt. 6.8. </P>  \r\n\r\n<P> <B>Hvis mælkeleverancen er ophørt, anføres datoen for ophøret.</B>  </P>  \r\n\r\n<P> <B>Kopi af mejeriafregning skal</B> vedlægges, både den <B>seneste</B>  \r\n\r\n  afregning samt den afregning, hvor år til datotallene omfatter  \r\n\r\n<B>mejeriåret</B> (som regel oktoberåret). </P>  \r\n\r\n<P>Hvis mælkeleverancen er ophørt, vedlægges afregningen,d er angiver  \r\n\r\n leverancen ved ophøret. Tidligere indsendte afregninger er ikke  \r\n\r\n tilstrækkelige. </P>  \r\n\r\n<P> <B>4.6.2 Pkt. 6.2 udfyldes, hvis der ansøges på grundlag af etablering,  \r\n\r\n jvf. pkt. 2.1 i vejledningen, d.v.s. 1. eller 2. gangs etablering samt  \r\n\r\n etablering på en bedrift, hvor der ikke har været mælkeleverance i en periode  \r\n\r\n på 5 år forud for etableringen, eller hvor ansøger er over 40 år på  \r\n\r\n etableringstidspunktet. Pkt. 6.2 anvendes også ved ekstraordinære forhold  \r\n\r\n samt ved bygning af ny kostald, men ikke ved udvidelse m.v. af hidtidig  \r\n\r\n kostald. </B></P>  \r\n\r\n<P>Under pkt. 6.2.a kan maximalt anføres det antal årskøer, som de nuværende  \r\n\r\n bygninger har kapacitet til (i form af kobåse med normalt malkeanlæg, for  \r\n\r\n løsdriftsstalde i form af sengebåse), jvf. de vedlagte bygningstegninger.  \r\n\r\n</P>  \r\n\r\n<P>Under pkt. 6.2.b anføres det planlagte antal årskøer for afgiftsåret  \r\n\r\n 1987/88. Dette antal kan maximalt udgøre det under pkt. 6.2.a anførte antal  \r\n\r\n årskøer, og antallet under pkt. 6.2.b vil oftest være lavere end det under  \r\n\r\n pkt. 6.2.a anførte antal. </P>  \r\n\r\n<P>Hvis det under pkt. 6.2.b anførte antal bliver lavere end det godkendte  \r\n\r\n endelige antal årskøer, kan de i efterfølgende afgiftsår søges om forhøjelse  \r\n\r\n til det godkendte endelige antal årskøer. </P>  \r\n\r\n<P>4.6.3. Pkt. 6.3 udfyldes, hvis der ansøges på grundlag af staldudvidelse i  \r\n\r\n afgiftsåret 1987/88, herunder staldudvidelse under forbedringsplaner. </P>  \r\n\r\n<P>Under pkt 6.3.a anføres det antal <B>ekstra</B> årskøer, der (i form af  \r\n\r\n flere kobåse med normalt malkeanlæg, for løsdriftsstalde i form af flere  \r\n\r\n sengebåse) bliver plads til som følge af staldudvidelsen, jvf. de vedlagte  \r\n\r\n bygningstegninger. Ved staldudvidelse kan der ikke tildeles årskøer til evt.  \r\n\r\n ledige kopladser, som ikke er udnyttet ved den hidtidige basisandel. </P>  \r\n\r\n<P>Under pkt. 6.3.b anføres den planlagte udvidelse af koantallet for  \r\n\r\n afgiftsåret 1987/88. Dette antal kan maximalt udgøre det under pkt. 6.3.a  \r\n\r\n anførte antal årskøer, og antallet under pkt. 6.3.b vil oftest være lavere  \r\n\r\n end det under pkt. 6.3. a anførte antal. </P>  \r\n\r\n<P>Hvis det under pkt. 6.3.b anførte antal årskøer bliver lavere end det  \r\n\r\n antal, der bliver godkendt som følge af staldudvidelsen, kan der i  \r\n\r\n efterfølgende afgiftsår søges om forhøjelse for den resterende del af det  \r\n\r\n antal årskøer, der bliver godkendt vedrørende staldudvidelsen. </P>  \r\n\r\n<P> <B>4.6.4.</B> Under pkt 6.4.a. anføres bedriftens basisfedtprocent,  \r\n\r\n d.v.s. fedtindholdet i bedriftens mælkeleverance i afgiftsåret 1985/86. Er i  \r\n\r\n øvrigt omtalt under pkt. 4.6.1. </P>  \r\n\r\n<P>Pkt. 6.4.b. udfyldes for bedrifter, der endnu ikke har nogen  \r\n\r\n basisfedtprocent. Dette er tilfældet, hvis bedriften ikke har haft  \r\n\r\n mælkeleverance i hele afgiftsåret 1985/86, samt hvis en bedrift på  \r\n\r\n ansøgningstidspunktet ikke har haft leverance i 52 uger. </P>  \r\n\r\n<P>Hvis bedriften således ikke har en basisfedtprocent, skal der under pkt.  \r\n\r\n 6.4.b anføres den forventede gennemsnitlige fedtprocent for de første 52 uger  \r\n\r\n efter mælkeleverancens start. Denne fedtprocent vil danne grundlag for  \r\n\r\n tildeling, og når bedriftens basisfedtprocent senere bliver beregnet og  \r\n\r\n meddelt, vil Mælkeudvalget foretage en omregning af tildelingen, såfremt den  \r\n\r\n forudsatte (forventede) fedtprocent afviger væsentligt fra  \r\n\r\n basisfedtprocenten. </P>  \r\n\r\n<P>Basisfedtprocenten vil blive anvendt ved den regulering af den  \r\n\r\n registrerede mælkeleverance, der skal gennemføres ved afgiftbetaling.  \r\n\r\n Reguleringen af leverancen vil udgøre 0,21% for hver 0, 01%-del fedt, som  \r\n\r\n fedtprocenten ændres i forhold til basisfedtprocenten. </P>  \r\n\r\n<P> <B>4.6.5.</B> Pkt 6.5 skal anvendes, hvis der vedrørende antal årskøer er  \r\n\r\n anvendt pkt. 6.2, jvf. at antal årskøer i 1987/88 skal overføres fra pkt.  \r\n\r\n 6.2.b. </P>  \r\n\r\n<P>Standardleverancen pr. årsko skal svare til den under pkt. 6.4.a (evt.  \r\n\r\n 6.4.b) anførte fedtprocent og kan aflæses i tabellen bagest i vejledningen  \r\n\r\n eller beregnes ud fra tabellen, jvf. det viste eksempel. </P>  \r\n\r\n<P> <B>4.6.6.</B> Pkt. 6.6 skal anvendes, hvis der er anvendt pkt. 6.3  \r\n\r\n vedrørende udvidelsen af antal årskøer, jvf. at udvidelsen af koantallet for  \r\n\r\n afgiftsåret 1987/88 skal overføres fra pkt. 6.3.b. </P>  \r\n\r\n<P>Under pkt. 6.6.a anføres den hidtidige 1983-leverance, reguleret som  \r\n\r\n anført under pkt. 4.3.1. </P>  \r\n\r\n<P>Standardleverancen pr. årsko skal svare til den under pkt. 6.4.a eller  \r\n\r\n 6.4.b anførte fedtprocent og kan aflæses i tabellen bagest i vejledningen,  \r\n\r\n evt. beregnes ud fra tabellen, jvf. det viste eksempel. I særlige tilfælde  \r\n\r\n kan der blive tildelt mindre end standardleverancen pr. årsko. </P>  \r\n\r\n<P>Der kan ikke godkendes en højere mælkeleverance pr. årsko for den  \r\n\r\n hidtidige del af kobesætningen. </P>  \r\n\r\n<P> <B>4.6.7.</B> Pkt. 6. 7 skal anvendes, hvis der søges om en højere  \r\n\r\n leverance pr. årsko end standardleverancen. </P>  \r\n\r\n<P> <B>Det skal bemærkes, at der kun i få og helt særlige tilfælde kan  \r\n\r\n godkendes en højere mælkeleverance end standardleverancen</B>  </P>  \r\n\r\n<P>Ansøgning om højere mælkeleverance pr. årsko skal begrundes under pkt. 6.8  \r\n\r\n eller pkt. 8. Dokumentationsmateriale skal vedlægges. </P>  \r\n\r\n<P> <B>4.7</B> Pkt. 7 skal <I>kun</I> udfyldes ved &#187;genansøgning&#171;  \r\n\r\n (ansøgning på grundlag af godkendt ansøgning for afgiftsåret 1985/86 eller  \r\n\r\n 1986/87). Ved sådanne ansøgninger, skal pkt. 6.2-6.7 derimod ikke udfyldes.  \r\n\r\n</P>  \r\n\r\n<P> <B>4.7.1</B> Det godkendte endelige antal årskøer kan max. udgøre det  \r\n\r\n antal, Mælkeudvalget har godkendt ved tidligere ansøgning. </P>  \r\n\r\n<P> <B>4.7.2</B> Planlagt antal årskøer for afgiftsåret 1987/88 kan max.  \r\n\r\n udgøre det under pkt. 4.7.1 nævnte antal, og hvis det planlagte antal er  \r\n\r\n lavere, kan der i efterfølgende afgiftår søges om forhøjelse til det  \r\n\r\n godkendte endelige antal årskøer. </P>  \r\n\r\n<P> <B>4.7.3</B> Under pkt. 7.3 anføres den fedtprocent, som er forudsat ved  \r\n\r\n godkendelse af tidligere ansøgning. Der kan dog beregnes tildeling ud fra en  \r\n\r\n anden fedtprocent, idet begrundelse herfor skal anføres under pkt. 7.6. </P>  \r\n\r\n<P> <B>4.7.4</B> Den ansøgte leverance pr. årsko skal svare til den  \r\n\r\n leverance, der er godkendt ved tidligere ansøgning, idet der dog i <B> helt  \r\n\r\n  særlige tilfælde </B> kan godkendes en højere leverance pr. årsko. Ved  \r\n\r\n ansøgning om dette skal begrundelse herfor anføres under pkt. 7.6, og  \r\n\r\n bilagsmateriale vedlægges. </P>  \r\n\r\n<P> <B>4.7.5</B> Den under pkt. 7.5 beregnede mængde overføres direkte til  \r\n\r\n pkt. 3.2 på side 2. Mælkeudvalget vil ved afgiftsberegningen foretage en  \r\n\r\n regulering af mængden, således at en afgiftberegning ved basisfedtprocenten,  \r\n\r\n jvf. pkt. 4.6.4 i vejledningen, vil give det til denne fedtprocent svarende  \r\n\r\n resultat. </P>  \r\n\r\n<P> <B>4.8.</B> Under pkt. 8 eller i medfølgende bilag skal anføres alle  \r\n\r\n væsentlige forhold, der ikke fremgår af de øvrige punkter i  \r\n\r\n ansøgningsskemaet. </P>  \r\n\r\n<P>Endvidere skal der gives en redegørelse vedrørende den etablering,  \r\n\r\n investering m. v., der danner grundlag for ansøgningen, idet der specielt  \r\n\r\n skal redegøres for <I>tidsforløbet</I> vedrørende den planlagte udvidelse af  \r\n\r\n besætningen. </P>  \r\n\r\n<P>Standardleverancer og korrektionsfaktorer. </P>  \r\n\r\n<pre><font color=gray> \r\n\r\n Gennemsnitlig     Standard         Korrektionsfaktorer.  \r\n\r\n fedtprocent       leverance(kg)  \r\n\r\n 3,0               8.205            1,225  \r\n\r\n 3,1               8.026            1,198  \r\n\r\n 3,2               7.856            1,173  \r\n\r\n 3,3               7.692            1,148  \r\n\r\n 3,4               7.526            1,123  \r\n\r\n 3,5               7.375            1,101  \r\n\r\n 3,6               7.232            1,079  \r\n\r\n 3,7               7.092            1,059  \r\n\r\n 3,8               6.951            1,037  \r\n\r\n 3,9               6.823            1,018  \r\n\r\n 4,0               6.700            1,000  \r\n\r\n 4,1               6.572            0,981  \r\n\r\n 4,2               6.459            0,964  \r\n\r\n 4,3               6.347            0,947  \r\n\r\n 4,4               6.233            0,930  \r\n\r\n 4,5               6.130            0,915  \r\n\r\n 4,6               6.030            0,900  \r\n\r\n 4,7               5.933            0,886  \r\n\r\n 4,8               5.834            0,871  \r\n\r\n 4,9               5.744            0,857  \r\n\r\n 5,0               5.656            0,844  \r\n\r\n 5,1               5.565            0,831  \r\n\r\n 5,2               5.483            0,818  \r\n\r\n 5,3               5.403            0,806  \r\n\r\n 5,4               5.325            0,795  \r\n\r\n 5,5               5.244            0,783  \r\n\r\n 5,6               5.172            0,772  \r\n\r\n 5,7               5.099            0,761  \r\n\r\n 5,8               5.026            0,750  \r\n\r\n 5,9               4.959            0,740  \r\n\r\n 6,0               4.893            0,730  \r\n\r\n 6,1               4.829            0,721  \r\n\r\n 6,2               4.763            0,711  \r\n\r\n 6,3               4.703            0,702  \r\n\r\n 6,4               4.643            0,693  \r\n\r\n 6,5               4.583            0,684  \r\n\r\n 6,6               4.526            0,676  \r\n\r\n 6,7               4.472            0,667  \r\n\r\n 6,8               4.415            0,659  \r\n\r\n 6,9               4.362            0,651  \r\n\r\n 7,0               4.312            0,644  \r\n\r\n Beregning vedrørende fedtprocenter, der ikke er anført i tabellen  \r\n\r\n    (eks.):  \r\n\r\n Fedt%                                         4,18%  \r\n\r\n Standardleverance v.       4,1% fedt        6.572 kg  \r\n\r\n Standardleverance v.       4,2% fedt        6.459 kg  \r\n\r\n Forskel                    0,1% fedt          113 kg  \r\n\r\n Diff. i fedt%: 4,18 - 4,1 =                    0,08%  \r\n\r\n Kg-reg.: 113x0,08 =                            90 kg  \r\n\r\n          0,1  \r\n\r\n Standardleverance v. 4,18% fedt:  \r\n\r\n 6.572 - 90 =                                 6.482 kg  \r\n\r\n Korr. faktor v. 4,18% fedt:  \r\n\r\n 6.482/6. 700 =                                 0,967  \r\n\r\n</font></pre>\r\n\r\n<P> <B>Ansøgning</B>  </P>  \r\n\r\n<P> <I>om tildeling af basis andel (afgiftsfri mælkeleverance)</I>  </P>  \r\n\r\n<P>Ansøgningsskemaet, der vedrører investeringer m. v. efter den 31. marts  \r\n\r\n 1984, skal anvendes: </P>  \r\n\r\n<P>- når der i afgiftsåret 1987/88 første gang indsendes ansøgning vedrørende  \r\n\r\n de forhold, der ansøges på grundlag af </P>  \r\n\r\n<P>- når der i afgiftsåret 1985/86 eller 1986/87 er godkendt en ansøgning,  \r\n\r\n men kun er tildelt en del af forhøjelsen eller evt. ikke er tildelt nogen, og  \r\n\r\n som en fortsættelse af denne ansøgning søges om tildeling i afgiftsåret  \r\n\r\n 1987/88. </P>  \r\n\r\n<P> <B>Vejledning</B>  </P>  \r\n\r\n<P>I vejledningen af den 7. september 1987 gennemgåes ansøgningsskemaet. </P>  \r\n\r\n<P>Vedrørende ansøgningsgrundlag skal bemærkes, jvf. pkt. 2.1 i vejledningen,  \r\n\r\n at der er begrænsninger med hensyn til, hvilke forhold der kan danne grundlag  \r\n\r\n for tildeling af basisandel. </P>  \r\n\r\n<P> <B>Ansøgningsfrist</B>  </P>  \r\n\r\n<P>Ansøgningernes behandling og evt. tildeling vil ske i den rækkefølge, de  \r\n\r\n enkelte ansøgninger er Mælkeudvalget i hænde. Ansøgninger om tildeling i  \r\n\r\n afgiftsåret 1987/88 på grundlag af godkendt ansøgning for afgiftsåret 1985/86  \r\n\r\n eller 1986/87 er dog ikke omfattet af denne prioritering. </P>  \r\n\r\n<P>Ansøgninger, der er Mælkeudvalget i hænde før den 30. september 1987,vil,  \r\n\r\n med hensyn til ovennævnte tildelingsrækkefølge, blive betragtet som indgået  \r\n\r\n denne dato. </P>  \r\n\r\n<P>Ansøgninger skal være Mælkeudvalget i hænde senest den <B> 31. oktober  \r\n\r\n  1987 </B> , såfremt en evt. tildeling skal påregnes at kunne være gældende  \r\n\r\n for afgiftsåret 1987/88. </P>  \r\n\r\n<P>Hvis dette ansøgningsskema anvendes vedrørende en etablering, investering  \r\n\r\n m.v., der foretages i afgiftsåret 1988/89 eller senere, vil ansøgningen først  \r\n\r\n indgå i ovennævnte tildelingsrækkefølge ud fra den dato, ansøgningen kunne  \r\n\r\n være Mælkeudvalget i hænde ved anvendelse af ansøgningsskemaet for  \r\n\r\n afgiftsåret 1988/89 eller senere afgiftsår. </P>  \r\n\r\n<P> <B>Ansøgningsskema</B>  </P>  \r\n\r\n<P>Ansøgningsskemaet er gældende for alle ansøgningsgrundlag, men enkelte  \r\n\r\n punkter skal ikke udfyldes af alle ansøgere, jvf. vejledningen. </P>  \r\n\r\n<P>Ansøgningsskemaet bedes udfyldt med skrivemaskine, da dette vil lette  \r\n\r\n sagsbehandlingen. </P>  \r\n\r\n<P> <B>Bistand ved udfyldning og attestation af ansøgningsskemaet</B>  </P>  \r\n\r\n<P>For at lette og forenkle ansøgnings- og administrationsarbejdet bør  \r\n\r\n ansøgningen udarbejdes i samråd med sagkyndige konsulenter fra de  \r\n\r\n landøkonomiske foreninger. Den fornødne dokumentation vedr. planlagt  \r\n\r\n investering, produktion m.v. bør gennemgåes og vurderes af en sagkyndig  \r\n\r\n konsulent fra en landøkonomisk forening. Under pkt. 9 og 10 er afsat plads  \r\n\r\n til ansøgers underskrift samt erklæring fra en sagkyndig konsulent. Ansøgeren  \r\n\r\n bør selv sikre sig kopi af ansøgningen. </P>  \r\n\r\n<P> <B>Ansøgning om tildeling af basisandel(afgiftsfri mælkeleverance)</B>  \r\n\r\n</P>  \r\n\r\n<P>1. <I>Personlige oplysninger (jvf. pkt 4.1.1 -4.1.2 i vejledningen):</I>  \r\n\r\n</P>  \r\n\r\n<pre><font color=gray> \r\n\r\n     1.1 Ansøgers navn,  adresse, m. v.:  \r\n\r\n         Navn: ----------------------------------------------------  \r\n\r\n         Adresse ------- Vej og nr.--------------------------------  \r\n\r\n                         Postnr. --------By -----------------------  \r\n\r\n         Tlf.nr: --------------------------------------------------  \r\n\r\n         Ansøgers personnr. (CPR): --------------------------------  \r\n\r\n                                           (samtlige cifre)  \r\n\r\n         Hvis der er parthavere vedrørende bedriften, anføres de  \r\n\r\n         øvrige navne m. v. under pkt. 8.  \r\n\r\n     1.2 Hovederhverv:  \r\n\r\n         Opfylder ansøger bestemmelsen om hovederhverv indenfor  \r\n\r\n         landbruget, jvf. pkt 4. 1. 2 i vejledningen?  \r\n\r\n                         Ja ----------------- Nej -----------------  \r\n\r\n         Hvis &#187;Nej&#171;: Fra hvilken dato vil ansøger opfylde nævnte  \r\n\r\n         hovederhvervskrav:  \r\n\r\n                                                    198  \r\n\r\n 2. Ansøgningsgrundlag (jvf. pkt. 2 og 4.2 i vejledningen) : ------  \r\n\r\n Er der tidligere godkendt en ansøgning (jvf. pkt. 4.2 i vejl.)?---  \r\n\r\n 3.  Nuværende og ansøgt mængde (jvf. pkt. 4.3.1 -4.3.3 i  \r\n\r\n     vejledningen)  \r\n\r\n                                        1983-leverance    Basisandel  \r\n\r\n                                      (tildelingsgrundlag)  1987/88  \r\n\r\n     3.1 Nuværende, iflg. meddelelse af  \r\n\r\n               fra Mælkeudvalget:                    kg          kg  \r\n\r\n     3.2 På baggrund af de i ansøgningen  \r\n\r\n         anførte forhold søges om flg.  \r\n\r\n         1983-leverance (reguleret) og  \r\n\r\n         basisandel, jvf. pkt6.6-6.7 og 7.5          kg          kg  \r\n\r\n     3.3 Fasttillæg                           + 4707 kg   + 4500 kg  \r\n\r\n         I alt                                       kg          kg  \r\n\r\n     3.4 Suspension (4,13%)                   -      kg   -      kg  \r\n\r\n         I alt                                       kg          kg  \r\n\r\n  4. Bedriften (jvf. pkt. 4.4.1 og 4.4.2 i vejledningen):  \r\n\r\n     4.1 Bedriftens numre, adr. m. v..:  \r\n\r\n         CKR-nr.  \r\n\r\n         Vej og nr.  \r\n\r\n         Postnr.             By  \r\n\r\n         Mejerinavn, hidtil:  \r\n\r\n         Mejerinavn, kommende:  \r\n\r\n         Lev.nr., hidtil:              kommende:  \r\n\r\n     4.2 Ejendomme og arealer:  \r\n\r\n         Matrikelnummer     Dato (evt. planlagt)    Landbrugsareal,  \r\n\r\n                              for overtagelse             ha  \r\n\r\n         Areal i alt (deraf forpagtet    ha)  \r\n\r\n         Kopi af bygningstegninger skal vedlægges, jvf.  \r\n\r\n         pkt. 4.4.2 i vejledningen.  \r\n\r\n         Kopi af slutseddel, skøde eller forpagtningsaftale skal  \r\n\r\n         vedlægges eller indsendes  \r\n\r\n         (ved ansøgning på grundlag af etablering).  \r\n\r\n 5.     Forbedringsplan, (jvf. pkt. 4. 5 i vejledningen):  \r\n\r\n        Forbedringsplanens evt. journalnr.:  \r\n\r\n        Planlagt dato for afslutning af  \r\n\r\n        investering vedr. kostald:  \r\n\r\n                                      dag    måned     år  \r\n\r\n  6.     Koantal og mælkeleverance (jvf. pkt. 4. 6 i vejledningen).  \r\n\r\n        6.1 Hidtidig koantal og mælkeleverance (jvf. pkt. 4.6.1 i  \r\n\r\n        vejledningen):  \r\n\r\n                                      1984/85    1985/86    1986/87  \r\n\r\n                                     09.04.84-  08.04.85-  07.04.86-  \r\n\r\n                                     07.04.85   06.04.86   05.04.87  \r\n\r\n            a. Årskøer, stk  \r\n\r\n            b. Mælkeleverance, kg  \r\n\r\n            c. Leverance pr. årsko, kg  \r\n\r\n            d. Mælkens gns. fedtprocent  \r\n\r\n              (2 dec.)  \r\n\r\n            e. Omregning til 4% mælk,  \r\n\r\n               kg/årsko  \r\n\r\n            f. Hvis mælkeleverancen er ophørt inden for 5 år fra  \r\n\r\n               etableringen/ overtagelsen, anføres datoen for  \r\n\r\n               ophøret:  \r\n\r\n                                                            19  \r\n\r\n       Kopi af mejeriafregninger skal vedlægges, jvf. pkt. 4.6.1 i  \r\n\r\n       vejledningen.  \r\n\r\n       6.2 Planlagt antal årskøer efter etablering o.l. ,  \r\n\r\n           jvf. pkt. 4. 6.2 i vejledningen:  \r\n\r\n           a. Planlagt endeligt antal årskøer               årskøer  \r\n\r\n           b. Planlagt antal årskøer for afgiftsåret  \r\n\r\n              1987/88                                       årskøer  \r\n\r\n      6.3 Planlagt udvidelse af antal årskøer ved staldudvidelse  \r\n\r\n          o.l. , jvf. pkt. 4.6.3 i vejledningen:  \r\n\r\n          a. Planlagt total udvidelse                       årskøer  \r\n\r\n          b. Planlagt udvidelse for afgiftsåret 1987/88     årskøer  \r\n\r\n     6.4  Basisprocent efter tildeling af basisandel,  \r\n\r\n          jvf. pkt. 4. 6.4 i vejledningen:  \r\n\r\n          a. Basisfedtprocent (det i afgiftsåret 1985/86  \r\n\r\n             registrerede fedtindhold), 2 decimaler          % fedt  \r\n\r\n          b. Foreløbig fedtprocent,  \r\n\r\n             2 decimaler                                     % fedt  \r\n\r\n     6.5 Reguleret 1983-leverance ved etablering  \r\n\r\n         o.l. , jvf. pkt. 4.6.5 i vejledningen:  \r\n\r\n                årskøer i 1987/88 (jvf. pkt. 6.2.b)  \r\n\r\n         a  --------- kg (standardlev. ved   % fedt)=           kg  \r\n\r\n         Mængden overføres til pkt. 3.2 på side 2.  \r\n\r\n     6.6 Reguleret 1983-leverance ved staldudvidelse o.l. ,  \r\n\r\n         jvf. 4.6.6 i vejledningen:  \r\n\r\n         a. Hidtidig 1983-leverance, jvf. pkt. 3.1.             kg  \r\n\r\n         b. Udvidelse i 1987/88      årskøer (jvf. pkt. 6.3. b)  \r\n\r\n            a       kg (standard lev. ved      % fedt) =        kg  \r\n\r\n         Reguleret 1983-leverance                               kg  \r\n\r\n         Mængden overføres til pkt. 3.2 på side 2  \r\n\r\n     6.7 Ansøgning om højere leverance pr. årsko end  \r\n\r\n         standardleverancen, jvf. pkt. 4.6.7 i vejledningen  \r\n\r\n                årskøer i 1987/88 (jvf. pkt 6.2. b)  \r\n\r\n         a     kg ved             % fedt =                      kg  \r\n\r\n         Mængden overføres til pkt. 3.2 på side 2.  \r\n\r\n     6.8 Bemærkninger vedrørende de under pkt. 6.1-6. 7 anførte  \r\n\r\n         oplysninger:  \r\n\r\n 7. Specielt vedr. &#187;genansøgning&#171; (ansøgning på grundlag afgodkendt  \r\n\r\n    ansøgning for afgiftsåret 1985/86 og/eller 1986/87), jvf. pkt.  \r\n\r\n    4.7.4.-4.7.5 i vejledningen  \r\n\r\n    7.1 Godkendt endeligt antal årskøer                    årskøer  \r\n\r\n    7.2 Planlagt antal årskøer for afgiftsåret 1987/88     årskøer  \r\n\r\n    7.3 Mælkens gns. fedtprocent                                %  \r\n\r\n    7.4 Leverance pr. årsko ( skal svare til den under  \r\n\r\n        pkt. 7.3 anførte fedt%)                                 kg  \r\n\r\n    7.5 Reguleret 1983-leverance, beregnet som  \r\n\r\n        (pkt. 7.2 x pkt. 7.4)                                   kg  \r\n\r\n        Mængden overføres til pkt. 3.2 på side 2.  \r\n\r\n    7.6 Bemærkninger vedrørende de under pkt. 7.1-7.5 anførte  \r\n\r\n        oplysninger  \r\n\r\n 8. Redegørelse vedrørende den etablering eller investering samt andre  \r\n\r\n    forhold, der danner grundlag for ansøgningen.  \r\n\r\n Endvidere skal anføres navn, adresse og CPR-nr. for evt. parthavere  \r\n\r\n    vedrørende bedriften, jvf. pkt. 4.8 i vejledningen.  \r\n\r\n 9. Ansøgers underskrift  \r\n\r\n Undertegnede ansøger erklærer, at de i ansøgningen anførte  \r\n\r\n    oplysninger er rigtige.  \r\n\r\n Undertegnede er bekendt med, at Mælkeudvalget kan tilbagekalde  \r\n\r\n    bevilgede basisandele, hvis forudsætningerne for tildelingen ikke  \r\n\r\n    opfyldes, eller hvis der er afgivet ukorrekte oplysninger.  \r\n\r\n Samtidig erklæres, at hverken undertegnede eller evt. parthavere  \r\n\r\n    modtager ophørspræmie i henhold til Rådets forordning nr. 1336/86  \r\n\r\n    af 13. maj 1986.  \r\n\r\n Dato: ---------------- Underskrift: ----------------------------  \r\n\r\n 10. Den sagkyndiges erklæring  \r\n\r\n Undertegnede sagkyndige erklærer, at de i ansøgningen indeholdte  \r\n\r\n    oplysninger så vidt mig bekendt er i overensstemmelse med de  \r\n\r\n    faktiske forhold, herunder foreliggende regnskabsmateriale og  \r\n\r\n    budgetter, samt af den planlage etablering, investering el. lign.  \r\n\r\n    er realistisk m.h.t. omfang, økonomi, tidsterminer m.v.  \r\n\r\n Følgende dokumenter m.v. er gennemgået og vurderet, udover de i en  \r\n\r\n    evt. ansøgning for 1985/86 eller 1986/87 anførte:  \r\n\r\n Bilag der medsendes:  \r\n\r\n Dato: ------------   Underskrift: --------------------------------  \r\n\r\n      STEMPEL         Stilling: -----------------------------------  \r\n\r\n    (bedes anført)    Forening: -----------------------------------  \r\n\r\n                      Adresse: ------------------------------------  \r\n\r\n                      Tlf.nr.: ------------------------------------  \r\n\r\n</font></pre>\r\n\r\n</DIV>",
    "isHistorical": true,
    "editorialNotes": [
        "(* 1) L BEK nr 499 af 17/07/1987"
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19871354560"
        },
        {
            "displayName": "Entydig dokumentidentifikation",
            "displayValue": "CM039696"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/11/2000"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13545"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "07/09/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "EF-Direktoratet"
        },
        {
            "displayName": "Ressortministeriets journalnummer",
            "displayValue": "S/Ø 121-00"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}