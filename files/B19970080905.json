{
    "id": 85922,
    "title": "Bekendtgørelse om anbringelse af fondes midler og bestyrelsesvederlag m.v. ",
    "documentTypeId": "60",
    "isSagsforlobPeriodValid": false,
    "shortName": "BEK nr 809 af 23/10/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om anbringelse af fondes midler  \r\n\r\n og bestyrelsesvederlag m.v. </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 9, stk. 3, § 10 og § 18, stk. 2, i lov om fonde og visse  \r\n\r\n foreninger, jf. lovbekendtgørelse nr. 698 af 11. august 1992, samt § 4, stk.  \r\n\r\n 4, i lov om lens, stamhuses og fideikommisgodsers samt de herhen hørende  \r\n\r\n fideikommiskapitalers overgang til fri ejendom, jf. lovbekendtgørelse nr. 638  \r\n\r\n af 16. september 1986, som senest ændret ved lov nr. 389 af 14. juni 1995,  \r\n\r\n fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Reglerne i denne bekendtgørelse finder  \r\n\r\n anvendelse på </P>  \r\n\r\n<UL CLASS=PLAIN-LIST>  \r\n\r\n<LI>1) fonde, legater, stiftelser og andre selvejende institutioner (fonde),  \r\n\r\n som er omfattet af lov om fonde og visse foreninger, </LI>  \r\n\r\n<LI>2) stadfæstede fonde, som i medfør af § 1, stk. 4, i lov om fonde og  \r\n\r\n visse foreninger ikke er omfattet af den nævnte lov, og </LI>  \r\n\r\n<LI>3) successorfonde oprettet i henhold til § 4 i lov om lens, stamhuses og  \r\n\r\n fideikommisgodsers samt de herhen hørende fideikommiskapitalers overgang til  \r\n\r\n fri ejendom, jf. lovbekendtgørelse nr. 638 af 16. september 1986, og midler  \r\n\r\n omfattet af lov om familiefideikommissers overgang til fri ejendom, jf.  \r\n\r\n lovbekendtgørelse nr. 637 af 15. september 1986, med de afvigelser, der  \r\n\r\n følger af de nævnte midlers særlige karakter. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> For de midler, der er omfattet af stk. 1, nr.  \r\n\r\n 3, meddeles tilladelser efter denne bekendtgørelse af Civilretsdirektoratet.  \r\n\r\n</P>  \r\n\r\n<P> <I>Anbringelse af fondes midler</I>  </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Midler, som tilhører fonde, skal anbringes  \r\n\r\n forsvarligt og bedst muligt. </P>  \r\n\r\n<P CLASS=STK> <I>Stk. 2. </I> Midlerne anbringes i værdipapirer efter  \r\n\r\n reglerne i §§ 5-14, jf. dog stk. 3 og § 3. </P>  \r\n\r\n<P CLASS=STK> <I>Stk. 3. </I> Bestemmelsen i stk. 2 finder ikke anvendelse,  \r\n\r\n hvis der er truffet anden bestemmelse i fondens vedtægt. Bestemmelsen finder  \r\n\r\n heller ikke anvendelse på renter og andet afkast af fondens aktiver samt arv  \r\n\r\n og gave, som arvelader eller giver har bestemt skal anvendes til uddeling.  \r\n\r\n Midler, der er skænket eller udlagt på skifte, kan forblive i den form, i  \r\n\r\n hvilken de er modtaget. </P>  \r\n\r\n<P CLASS=STK> <I>Stk. 4. </I> Fondsmyndigheden kan tillade, at midlerne  \r\n\r\n anbringes på anden måde. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Kontante midler, der fremkommer ved udtrækning  \r\n\r\n af obligationer, afdrag på eller indfrielse af pantebreve eller gældsbreve,  \r\n\r\n salg af tegningsretter eller aktieretter eller på lignende måde samt kontante  \r\n\r\n arve- eller gavebeløb skal indsættes på en særskilt bank- eller  \r\n\r\n sparekassekonto. Indestående på kontoen anbringes snarest muligt efter  \r\n\r\n reglerne i denne bekendtgørelse. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Bestemmelser i en vedtægt, hvorefter fondens  \r\n\r\n midler skal være anbragt som umyndiges midler, er ikke til hinder for, at  \r\n\r\n midlerne anbringes efter reglerne i denne bekendtgørelse, såfremt vedtægten  \r\n\r\n eller stiftelsesdokumentet er oprettet før 1. oktober 1966. </P>  \r\n\r\n<P> <I>Anbringelse i værdipapirer</I>  </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Højst halvdelen af midlerne, jf. dog § 7, stk.  \r\n\r\n 2, § 9, stk. 2, og § 11, kan anbringes i </P>  \r\n\r\n<UL CLASS=PLAIN-LIST>  \r\n\r\n<LI>1) erhvervsobligationer og konvertible obligationer, </LI>  \r\n\r\n<LI>2) udbyttegivende investeringsforeninger eller afdelinger af sådanne,  \r\n\r\n</LI>  \r\n\r\n<LI>3) sparekassers beviser for garantikapital og andelskassers beviser for  \r\n\r\n andelskapital, og </LI>  \r\n\r\n<LI>4) aktier. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Anbringelse kan ske i obligationer, hvis disse  \r\n\r\n er udstedt i et EU/EØS-land, i en EU/EØS-møntenhed og noteret på en fondsbørs  \r\n\r\n i et EU/EØS-land. </P>  \r\n\r\n<P CLASS=STK> <I>Stk. 2. </I> Anbringelse kan ikke ske i præmieobligationer.  \r\n\r\n</P>  \r\n\r\n<P CLASS=STK> <I>Stk. 3. </I> Reglerne i § 10, stk. 1 og 2, finder  \r\n\r\n tilsvarende anvendelse ved anbringelse i erhvervsobligationer og konvertible  \r\n\r\n obligationer. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Midlerne kan anbringes i andele i udbyttegivende  \r\n\r\n investeringsforeninger eller afdelinger af sådanne, der er omfattet af lov om  \r\n\r\n investeringsforeninger eller tilsvarende EU/EØS-lovgivning. </P>  \r\n\r\n<P CLASS=STK> <I>Stk. 2. </I> Alle midlerne kan, uanset reglen i § 5,  \r\n\r\n anbringes i investeringsforeningsandele, hvis investeringsforeningen eller  \r\n\r\n afdelingen efter sin vedtægt alene kan investere i obligationer, der opfylder  \r\n\r\n betingelserne i § 6, stk. 1, hvis der efter vedtægten højst kan investeres 50  \r\n\r\n pct. i erhvervsobligationer, og hvis der ikke kan investeres i  \r\n\r\n præmieobligationer og konvertible obligationer. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Midlerne kan anbringes i sparekassers beviser  \r\n\r\n for garantikapital eller andelskassers beviser for andelskapital, hvis  \r\n\r\n beviserne ifølge sparekassens eller andelskassens vedtægter er omsættelige.  \r\n\r\n</P>  \r\n\r\n<P CLASS=STK> <I>Stk. 2. </I> Reglerne i § 10, stk. 1 og 2, finder  \r\n\r\n tilsvarende anvendelse. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Midlerne kan anbringes i aktier, hvis disse er  \r\n\r\n udstedt i et EU/EØS-land, i en EU/EØSmøntenhed og noteret på en fondsbørs i  \r\n\r\n et EU/EØS-land. </P>  \r\n\r\n<P CLASS=STK> <I>Stk. 2. </I> Ved aktieudvidelse kan den tegningsret, der er  \r\n\r\n knyttet til aktierne, benyttes, selvom den grænse, der er fastsat i § 5,  \r\n\r\n overskrides, og selvom aktierne ikke er børsnoterede. Det samme gælder ved  \r\n\r\n modtagelse af fondsaktier. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Der må i et selskab højst erhverves aktier  \r\n\r\n svarende til 15 pct. af selskabets aktiekapital. Endvidere må der kun  \r\n\r\n erhverves aktier, der i hvert af de sidste 3 regnskabsår før erhvervelsen har  \r\n\r\n givet udbytte på mindst 5 pct., jf. dog stk. 4. </P>  \r\n\r\n<P CLASS=STK> <I>Stk. 2. </I> Højst 15 pct. af midlerne kan anbringes i  \r\n\r\n aktier i et selskab. </P>  \r\n\r\n<P CLASS=STK> <I>Stk. 3. </I> Reglerne i stk. 1 og 2 finder ikke anvendelse  \r\n\r\n på fondsaktier eller aktier, der ved aktieudvidelsen erhverves ved benyttelse  \r\n\r\n af den tegningsret, der er knyttet til aktierne. </P>  \r\n\r\n<P CLASS=STK> <I>Stk. 4. </I> Ved sparekassers eller andelskassers omdannelse  \r\n\r\n til aktieselskab efter kapitel 12 b og 12 c i lov om banker og sparekasser  \r\n\r\n m.v. kan sparekassens beviser for garantikapital eller andelskassens  \r\n\r\n andelsbeviser, uanset stk. 1, 2. pkt., ombyttes til aktier efter § 52 d, stk.  \r\n\r\n 2, og § 52 l, stk. 2, i den nævnte lov. Oprettes der ved omdannelsen et  \r\n\r\n holdingselskab, der skal videreføre sparekasseaktieselskabet eller  \r\n\r\n andelskasseaktieselskabet, kan beviserne, uanset stk. 1, 2. pkt., ombyttes  \r\n\r\n til aktier i holdingselskabet. I de første 3 år efter omdannelsen kan  \r\n\r\n midlerne, uanset stk. 1, 2. pkt., endvidere anbringes i de nævnte aktier.  \r\n\r\n Finder anbringelsen sted, efter at der er afsluttet et eller flere  \r\n\r\n regnskabsår, er det dog en betingelse, at aktierne i hvert af de afsluttede  \r\n\r\n regnskabsår har givet et udbytte på mindst 5 pct. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Beløb, der fremkommer ved afhændelse af  \r\n\r\n erhvervsobligationer, konvertible obligationer, andele i  \r\n\r\n investeringsforeninger, sparekassers eller andelskassers beviser for garanti-  \r\n\r\n eller andelskapital samt aktier, kan genanbringes i tilsvarende aktiver, som  \r\n\r\n de hidtil har været anbragt i, uanset om grænsen i § 5 overholdes. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Ved erhvervelse af aktiver sker beregningen af  \r\n\r\n grænserne i § 5 og § 10, stk. 2, på grundlag af handelsværdien (kursværdi,  \r\n\r\n eller for fast ejendom, den seneste offentlige kontantværdi) af de midler,  \r\n\r\n som fonden ejer på erhvervelsestidspunktet. I mangel af officiel  \r\n\r\n kursfastsættelse lægges den seneste kurs til grund, som skattevæsenet har  \r\n\r\n godkendt. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Anbringelse kan ske mod tinglyst pant i fast  \r\n\r\n ejendom, hvis pantebrevet sammenlagt med foranstående prioriteter omregnet  \r\n\r\n til kontantværdi har sikkerhed inden for 80 pct. af den seneste offentlige  \r\n\r\n kontantvurdering, og hvis bygningerne er behørigt brandforsikret. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Anbringelse mod pant i fast ejendom, der varigt  \r\n\r\n er indrettet med særlig erhvervsvirksomhed for øje, kræver fondsmyndighedens  \r\n\r\n godkendelse. Det samme gælder anbringelse mod pant i bygninger, der tilhører  \r\n\r\n en anden end grundens ejer. </P>  \r\n\r\n<P> <I>Værdipapirernes opbevaring og forbudspåtegning af aktiverne</I>  </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> §§ 16-20 finder anvendelse på de fonde, som er  \r\n\r\n omfattet af § 1, nr. 1. § 16 finder dog ikke anvendelse på fonde, der  \r\n\r\n bestyres af staten, en amtskommune eller en kommune. Disse fondes aktiver  \r\n\r\n skal forsynes med forbudspåtegning som nævnt i § 17 og § 20. </P>  \r\n\r\n<P CLASS=STK> <I>Stk. 2. </I> Midler omfattet af § 1, nr. 3, skal anbringes i  \r\n\r\n en godkendt forvaltningsafdeling som nævnt i § 16. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Medmindre andet er bestemt i vedtægten, skal en  \r\n\r\n fonds værdipapirer anbringes eller indskrives i depot i en  \r\n\r\n forvaltningsafdeling knyttet til et pengeinstitut, som Justitsministeriet har  \r\n\r\n godkendt efter § 35, stk. 1, i værgemålsloven eller § 61, stk. 1, i  \r\n\r\n arveloven. Obligationer kan dog også indskrives i realkreditinstitutter, som  \r\n\r\n er godkendt af staten. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> De depoter, der er nævnt i § 16, og  \r\n\r\n indskrivningskonti i realkreditinstitutter skal forsynes med påtegning om, at  \r\n\r\n der ikke kan rådes ved salg eller pantsætning eller på anden måde over  \r\n\r\n aktiverne uden fondsmyndighedens tilladelse. </P>  \r\n\r\n<P CLASS=STK> <I>Stk. 2. </I> Fondens konto i Værdipapircentralen skal  \r\n\r\n forsynes med en forbudspåtegning som nævnt i stk. 1. Det gælder dog ikke,  \r\n\r\n hvis fondsaktiverne er indskrevet i depot i en godkendt forvaltningsafdeling  \r\n\r\n eller i et realkreditinstitut. </P>  \r\n\r\n<P CLASS=STK> <I>Stk. 3. </I> Andre værdipapirer, som efter bestemmelse herom  \r\n\r\n i vedtægten ikke opbevares i depot i en godkendt forvaltningsafdeling, skal  \r\n\r\n indsendes til fondsmyndigheden og forsynes med en forbudspåtegning som nævnt  \r\n\r\n i stk. 1. </P>  \r\n\r\n<P CLASS=STK> <I>Stk. 4. </I> Fondens kapitalkonto, jf. § 3, skal forsynes  \r\n\r\n med forbudspåtegning som nævnt i stk. 1. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Forbudspåtegning som nævnt i § 17, stk. 1, er  \r\n\r\n ikke til hinder for ombytning af aktiverne, hvis de midler, der fremkommer  \r\n\r\n som led i ombytningen, anbringes efter reglerne i §§ 5-13 eller efter særlige  \r\n\r\n bestemmelser i vedtægten, jf. § 2, stk. 3, 1. pkt. Det er yderligere en  \r\n\r\n betingelse for ombytning efter 1. pkt., at de aktiver, der erhverves ved  \r\n\r\n ombytningen, anbringes eller indskrives i den forvaltningsafdeling eller det  \r\n\r\n realkreditinstitut, hvor aktiverne hidtil har været anbragt. </P>  \r\n\r\n<P CLASS=STK> <I>Stk. 2. </I> Ved ombytning, jf. stk. 1, forstås en omlægning  \r\n\r\n af kapitalen ved salg af værdipapirer og køb af andre værdipapirer. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Forbudspåtegning som nævnt i § 17, stk. 4, er  \r\n\r\n ikke til hinder for, at midlerne på kapitalkontoen, jf. § 3, anbringes efter  \r\n\r\n reglerne i §§ 5-13 eller efter særlige bestemmelser i vedtægten, jf. § 2,  \r\n\r\n stk. 3, 1. pkt., hvis kontoen er oprettet i en forvaltningsafdeling som nævnt  \r\n\r\n i § 16. Er samtlige fondens midler indskrevet i et realkreditinstitut som  \r\n\r\n nævnt i § 16, og er kapitalkontoen tillige forsynet med påtegning om, at  \r\n\r\n midler på denne kun må investeres i realkreditobligationer indskrevet i et  \r\n\r\n realkreditinstitut, er forbudspåtegningen ikke til hinder for, at midlerne  \r\n\r\n anbringes i overensstemmelse hermed. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> På fast ejendom tinglyses en bestemmelse om, at  \r\n\r\n der ikke kan rådes over ejendommen ved salg eller pantsætning eller på anden  \r\n\r\n måde uden tilladelse fra fondsmyndigheden. </P>  \r\n\r\n<P> <I>Bestyrelsesvederlag</I>  </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Ved bestyrelsesvederlag forstås alle ydelser,  \r\n\r\n herunder naturalydelser, der tillægges det enkelte medlem af bestyrelsen.  \r\n\r\n</P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Såfremt de samlede administrationsomkostninger  \r\n\r\n overstiger 12 pct. af fondens årlige bruttoindtægt for fonde, hvis  \r\n\r\n egenkapital er 5 millioner kr. eller mere, og 20 pct. for fonde, hvis  \r\n\r\n egenkapital er mindre end 5 millioner kr., skal bestyrelsesvederlaget  \r\n\r\n godkendes af fondsmyndigheden. </P>  \r\n\r\n<P> <I>Ikrafttrædelsesbestemmelser</I>  </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Bekendtgørelsen træder i kraft den 1. november  \r\n\r\n 1997. </P>  \r\n\r\n<P CLASS=STK> <I>Stk. 2. </I> Bekendtgørelse nr. 721 af 31. august 1995 om  \r\n\r\n anbringelse af fondes midler og bestyrelsesvederlag m.v. ophæves. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Reglen i § 2 er ikke til hinder for, at fondens  \r\n\r\n midler kan forblive anbragt i den form, hvori de forelå den 30. marts 1985.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 23. oktober 1997  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Frank Jensen </P>  \r\n\r\n<P CLASS=MINISTER ALIGN=RIGHT>/ Ole Græsbøll Olesen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/10/1997"
        },
        {
            "displayName": "Accession",
            "displayValue": "B19970080905"
        },
        {
            "displayName": "Entydig dokumentidentifikation",
            "displayValue": "CM045641"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "809"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "23/10/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin. Civ.dir., j.nr. 1996-700-18"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}