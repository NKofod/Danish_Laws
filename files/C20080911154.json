{
    "id": 116458,
    "title": "Skrivelse om Politifremstilling af restanter",
    "documentTypeId": "200",
    "isSagsforlobPeriodValid": true,
    "shortName": "SKR nr 9111 af 28/01/2008",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om Politifremstilling af restanter</p>\r\n      <p class=\"TekstV\">SKAT, Hovedcentret, har fået forespørgsler om, hvornår en skyldner kan politifremstilles og skal herved præciserer reglerne.</p>\r\n      <p class=\"TekstV\">Skyldner skal som udgangspunkt have forhåndsunderretning om udpantningsudlæg og denne underretning gives ved forkyndelse i overensstemmelse med retsplejelovens almindelige regler herom, jf. retsplejelovens § 493, stk. 3, sammenholdt med reglerne i kap. 17.</p>\r\n      <p class=\"TekstV\">Ifølge retsplejelovens Kap. 17, kan forkyndelse ske ved:</p>\r\n      <p class=\"TekstV\">Brevforkyndelse: Meddelelse/tilsigelse sendes eller afleveres til den pågældende, der samtidig anmodes om at bekræfte modtagelse på en genpart af dokumentet eller på et særligt modtagelsesbevis og returnerer dette.</p>\r\n      <p class=\"TekstV\">Digital forkyndelse: Ved digital kommunikation gøres meddelelse/tilsigelse tilgængelig for pågældende, der samtidig anmodes om at bekræfte modtagelsen.</p>\r\n      <p class=\"TekstV\">Postforkyndelse: Meddelelse/tilsigelse sendes til den pågældende med brev med afleveringsattest (speciel blanket til forkyndelse af procesuelle meddelelser).</p>\r\n      <p class=\"TekstV\">Stævningsmandsforkyndelse: Meddelelse/tilsigelse afleveres til den pågældende af en stævningsmand.</p>\r\n      <p class=\"TekstV\">Politiforkyndelse: Meddelelse/tilsigelse afleveres til den pågældende af politiet.</p>\r\n      <p class=\"TekstV\">Statstidende: Meddelelse/tilsigelse kan forkyndes gennem statstidende, hvis der ikke er mulighed for forkyndelse på anden vis, se retsplejelovens § 159.</p>\r\n      <p class=\"TekstV\">Det følger af skatteinddrivelseslovens § 7 sammenholdt med retsplejelovens § 494, stk. 2, at skyldneren kun kan politifremstilles, hvis han ikke giver møde, når en tilsigelse om at give personligt møde, er blevet forkyndt for ham.</p>\r\n      <p class=\"TekstV\">Politifremstilling af skyldner forudsætter således, at der, på en af de i retsplejelovens kap. 17 anførte måder, er forkyndt en tilsigelse for skyldner til at møde personligt på et bestemt tidspunkt.</p>\r\n      <p class=\"TekstV\">Tilsigelser udsendt i medfør af § 9 i Inddrivelsesloven kan ikke danne baggrund for en politifremstilling, men alene medføre, at sagen fortsætter som udkørende forretning.</p>\r\n      <p class=\"TekstV\">Dette betyder således at, er en skyldner blevet tilsagt til en udlægsforretning ved en uformel udlægstilsigelse, det vil sige ved at forkyndelse er sket ved bekendtgørelse i de mest almindelige dagblade, jf. inddrivelseslovens § 9, stk. 1, kan denne uformelle tilsigelse ikke danne grundlag for en politifremstilling, hvis skyldner ikke møder.</p>\r\n      <p class=\"TekstV\">Vurderer pantefogeden således i denne situation, at der skal ske politifremstilling af skyldner, skal pantefogeden herefter forkynde en tilsigelse for skyldner (formel tilsigelse) på en af de måder, der er nævnt i retsplejelovens kap. 17.</p>\r\n      <p class=\"TekstV\">Det præciseres dog, at en formel tilsigelse alene skal anvendes, når konsekvenserne af en udeblivelse forventes at blive en politifremstilling.</p>\r\n      <p class=\"TekstV\">Der henvises iøvrigt til Inddrivelsesvejledningens afsnit G.2.2-G.2.7.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>SKAT, den 28. januar 2008</I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/04/2008"
        },
        {
            "displayName": "Accession",
            "displayValue": "C20080911154"
        },
        {
            "displayName": "Entydig dokumentidentifikation",
            "displayValue": "AN006636"
        },
        {
            "displayName": "Dato for førstegangsindlæggelse",
            "displayValue": "15/04/2008"
        },
        {
            "displayName": "Dato for indlæggelse",
            "displayValue": "15/04/2008"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9111"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "28/01/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin.,<br />SKAT"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}