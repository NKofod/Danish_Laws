{
    "id": 120997,
    "title": "Formueforvaltning eller bibeskæftigelse, indtægt ved udlejning og udlodninger fra driftsfond, ApS, formålsparagraf ændret, revisor varetager arbejdsopgaver ved udlejning",
    "documentTypeId": "240",
    "isSagsforlobPeriodValid": true,
    "shortName": "KEN nr 9514 af 01/04/2008",
    "documentHtml": "<div class=\"bjelke\">Den fulde tekst</div><p class=\"Titel2\">Formueforvaltning eller bibeskæftigelse, indtægt ved udlejning og udlodninger fra driftsfond, ApS, formålsparagraf ændret, revisor varetager arbejdsopgaver ved udlejning</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmets ægtefælle ejede et anpartsselskab, som tidligere havde drevet en minkfarm.</div>\r\n        </p>\r\n        <p class=\"Tekst2\">\r\n          <div>Minkfarmen blev afviklet i perioden fra 2000 til 2002 og blev lukket primo 2002.</div>\r\n        </p>\r\n        <p class=\"Tekst2\">\r\n          <div>Siden ultimo 2002 havde anpartsselskabets formål været udlejning af lokalerne, der tidligere blev anvendt til minkfarm, samt formueforvaltning.</div>\r\n        </p>\r\n        <p class=\"Tekst2\">\r\n          <div>Medlemmet var noteret som direktør for selskabet i perioden fra medio 2002 til medio 2007. Medlemmet havde været dirigent ved generalforsamlingen og havde skrevet under på selskabets regnskaber.</div>\r\n        </p>\r\n        <p class=\"Tekst2\">\r\n          <div>Virksomheden havde efter 2002 haft indtægt ved udlejning og ved udlodning fra driftsfond fra salg af mink-skind.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at aktiviteten med anpartsselskabet var formueforvaltning, idet selskabets indtægter stammede fra selskabets formue uden en aktivitet, der kunne betegnes som erhvervsmæssig.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at udlejningen bestod af 1 lejemål og 1 lejeforhold vedr. maskiner, og det var samme lejer.</div>\r\n        </p>\r\n        <p class=\"Tekst2\">\r\n          <div>Ankenævnet lagde også vægt på, at de praktiske arbejdsopgaver vedrørende lejeopkrævning, moms- og driftsregnskaber var overladt til selskabets revisor.</div>\r\n        </p>\r\n        <p class=\"Tekst2\">\r\n          <div>Ankenævnet lagde endvidere vægt på, at udlodningen fra driftsfonden var ”indefrosne” beløb, der stammede fra salg af minkskind.</div>\r\n        </p>\r\n      </div>\r\n      <p class=\"Tekst\">Ankenævnet har behandlet Deres klage på møde den 27. marts 2008.</p>\r\n      <p class=\"Tekst\">Nævnet traf denne</p>\r\n      <p class=\"Tekstoverskrift\"><span class=\"Bold\">A F G Ø R E L S E</span></p>\r\n      <p class=\"Tekst\">NN driver ikke selvstændig virksomhed.</p>\r\n      <p class=\"Tekst\">Ankenævnet ændrer således Arbejdsdirektoratets afgørelse af den 28. november 2007.</p>\r\n      <p class=\"Tekstoverskrift\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> Anpartsselskabet [anpartsselskab] ejes af NNs ægtefælle,</p>\r\n        <p class=\"Liste1\"><span class=\"Liste1Nr\">–</span> selskabet drev tidligere en minkfarm,</p>\r\n        <p class=\"Liste1\"><span class=\"Liste1Nr\">–</span> minkfarmen lukkede primo 2002,</p>\r\n        <p class=\"Liste1\"><span class=\"Liste1Nr\">–</span> det fremgår af vedtægter af 16. december 2002 for [anpartsselskab], at formålet er: ”Udlejning af industribygningerne på [adresse] samt formueforvaltning”, og</p>\r\n        <p class=\"Liste1\"><span class=\"Liste1Nr\">–</span> NN er noteret som direktør for selskabet i perioden fra den 4. juni 2002 til den 11. maj 2007.</p>\r\n      </p>\r\n      <p class=\"Tekst\">Forvaltningen af et medlems formue anses ikke for selvstændig virksomhed. Ved vurderingen af, om der er tale om formueforvaltning lægges vægt på beskæftigelsens karakter og omfang.</p>\r\n      <p class=\"Tekst\">Ankenævnet finder, at aktiviteten med [anpartsselskab] er formueforvaltning.</p>\r\n      <p class=\"Tekst\">Det fremgår af notat fra revisor RR, at selskabet har indtægter ved udlejning af lokaler og maskiner. Denne udlejning består af udlejning af 1 lejemål og 1 lejeforhold vedr. maskiner, og det er samme lejer.</p>\r\n      <p class=\"Tekst\">De har i brev af 17. oktober 2007 oplyst, at de praktiske arbejdsopgaver vedrørende lejeopkrævning, moms- og driftsregnskaber har været overladt til selskabets revisor.</p>\r\n      <p class=\"Tekst\">Det fremgår af notat af 16. december 2007 fra revisor RR, at selskabet også har haft omsætning ved udlodning fra en driftsfond. Udlodning fra driftsfonden stammer fra ”indefrosne” beløb fra salg af minkskind”, og arbejdsindsatsen hermed er udelukkende at modtage beløbet en gang om året.</p>\r\n      <p class=\"Tekst\">Driftsfonden er beskrevet som ”Grundfonden i Dansk Pelsdyrauktion”. Der udloddes hvert år et beløb, som ikke i forvejen er kendt, og der tillægges en forrentning til beløbet.</p>\r\n      <p class=\"Tekst\">Selskabets indtægter stammer således fra selskabets formue uden en aktivitet, der kan betegnes som erhvervsmæssig.</p>\r\n      <p class=\"Tekst\">Derudover har ankenævnet lagt vægt på, at NN på ”Oplysningsskema Selvstændig virksomhed” af 15. september 2007 og på ”Ansøgning om efterløn” af 24. september 2007 har oplyst, at hun ikke har arbejdsopgaver i selskabet.</p>\r\n      <p class=\"Tekstoverskrift\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 41, stk. 8 samt § 74 g, stk. 1 og stk. 4 i lov om arbejdsløshedsforsikring m.v., jf. lovbekendtgørelse nr. 994 af 8. august 2007, og</p>\r\n        <p class=\"Liste1\"><span class=\"Liste1Nr\">–</span> § 2, stk. 1 i Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed.</p>\r\n      </p>\r\n      <p class=\"Tekstoverskrift\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet samt breve af 20. februar 2008 og 8. marts 2008.</p>\r\n      <p class=\"Tekstoverskrift\"><span class=\"Bold\">På ankenævnets vegne</span></p>\r\n      <p class=\"Tekstoverskrift\">ff</p>\r\n      <p class=\"Tekstoverskrift\">fuldmægtig</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">NN</p>\r\n      <p class=\"Tekst\">Arbejdsløshedskasse</p>\r\n      <p class=\"Tekstoverskrift\"><span class=\"BoldUnderline\">Regler</span></p>\r\n      <p class=\"Tekstoverskrift\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 994 af 8. august 2007</span></p>\r\n      <p class=\"Tekst\"><span class=\"Bold\">§ 41.</span> …</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 8.</span> Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.</p>\r\n      <p class=\"Tekst\"><span class=\"Bold\">§ 74 g.</span> Et medlem kan efter tilladelse fra arbejdsløshedskassen drive selvstændig virksomhed som bibeskæftigelse i efterlønsperioden, hvis medlemmet sandsynliggør, at arbejdstiden i virksomheden kan holdes under 400 timer pr. år. Virksomhedens indtægt må ikke overstige 61.873 kr. pr. år (2007-niveau). Beløbet reguleres med satsreguleringsprocenten, jf. lov om en satsreguleringsprocent. Hvis virksomheden drives som interessentskab, medregnes alene medlemmets personlige arbejdstid i virksomheden, og indtægten opgøres alene i forhold til medlemmets ideelle andel af virksomheden.</p>\r\n      <p class=\"Tekst\"><span class=\"Italic\">…</span></p>\r\n      <p class=\"Tekst\"><span class=\"Italic\">Stk. 4.</span> Overstiger indtægten i virksomheden det efter stk. 1 tilladte omfang, skal arbejdsløshedskassen indstille udbetalingen af efterløn og træffe afgørelse om tilbagebetaling af den udbetalte efterløn i kalenderåret. Udbetaling af efterløn kan tidligst genoptages fra begyndelsen af det følgende kalenderår, hvis medlemmet sandsynliggør, at virksomhedens indtægt ikke vil overstige det tilladte omfang.</p>\r\n      <p class=\"Tekst\">…</p>\r\n      <p class=\"Tekstoverskrift\"><span class=\"Bold\">Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed</span></p>\r\n      <p class=\"Tekst\"><span class=\"Bold\">§ 2.</span> Selvstændig virksomhed drives ved beskæftigelse for egen eller ægtefællens regning og risiko og med det formål at opnå økonomisk udbytte.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/08/2008"
        },
        {
            "displayName": "Accession",
            "displayValue": "W20080951425"
        },
        {
            "displayName": "Entydig dokumentidentifikation",
            "displayValue": "BE003032"
        },
        {
            "displayName": "Dato for indlæggelse",
            "displayValue": "06/08/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9514"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "01/04/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5100063-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}