{
    "id": 111930,
    "title": "1997 LSF 100   FORSLAG TIL LOV OM ÆNDRING AF FÆRDSELSLOVEN (PROMILLEKØRSEL M.V.) ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 100",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 100 </P>  \r\n\r\n<P></P>  \r\n\r\n<P>Forslag til Lov om ændring af færdselsloven (Promillekørsel m.v.) </P>  \r\n\r\n<P></P>  \r\n\r\n<P>Fremsat af trafikministeren (Bjørn Westh) </P>  \r\n\r\n<P></P>  \r\n\r\n<P>den 20. november 1997 </P>  \r\n\r\n<P></P>  \r\n\r\n<P>Vedtaget ved tredjebehandling den 29. januar 1998 </P>  \r\n\r\n<P></P>  \r\n\r\n<P><a href=\"document.aspx?accn=A19980007330\"> Lov nr. 73 af 04/02/1998</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I færdselsloven, jf. lovbekendtgørelse nr. 735 af 24. august 1992, som  \r\n\r\n ændret senest ved lov nr. 468 af 10. juni 1997, foretages følgende ændringer:  \r\n\r\n</P>  \r\n\r\n<P> <B>1.</B>  <I>§ 53, stk. 3,</I> affattes således: </P>  \r\n\r\n<P> <I>&#187;Stk. 3.</I> For promillekørsel straffes den, som uden at være  \r\n\r\n skyldig i spirituskørsel fører eller forsøger at føre et motordrevet køretøj  \r\n\r\n efter at have indtaget spiritus i et sådant omfang, at alkoholkoncentrationen  \r\n\r\n i blodet under eller efter kørslen overstiger 0,50 promille.&#171; </P>  \r\n\r\n<P> <B>2.</B> I <I>§ 119, stk. 3, nr. 2,</I> ændres &#187;§ 117, stk. 5&#171;  \r\n\r\n til: &#187;§ 117, stk. 6&#171;. </P>  \r\n\r\n<P> <B>3.</B>  <I>§ 126, stk. 1, nr. 3,</I> affattes således: </P>  \r\n\r\n<P>&#187;3) har gjort sig skyldig i promillekørsel med en  \r\n\r\n alkoholkoncentration i blodet under eller efter kørslen over 0,80 promille,  \r\n\r\n eller&#171;. </P>  \r\n\r\n<P> <B>§ 2</B>  </P>  \r\n\r\n<P> <I>Stk. 1.</I> Loven træder i kraft ved bekendtgørelsen i Lovtidende, jf.  \r\n\r\n dog stk. 2. </P>  \r\n\r\n<P> <I>Stk. 2.</I> Trafikministeren fastsætter tidspunktet for ikrafttræden  \r\n\r\n af § 1, nr. 1 og 3. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I færdselsloven, jf. lovbekendtgørelse nr. 735 af 24. august 1992, som  \r\n\r\n ændret senest ved lov nr. 468 af 10. juni 1997, foretages følgende ændringer:  \r\n\r\n</P>  \r\n\r\n<P> <B>1.</B>  <I>§ 53, stk. 3,</I> affattes således: </P>  \r\n\r\n<P> <B></B> <I>&#187;Stk. 3.</I>  For promillekørsel straffes den, som uden  \r\n\r\n at være skyldig i spirituskørsel fører eller forsøger at føre et motordrevet  \r\n\r\n køretøj efter at have indtaget spiritus i et sådant omfang, at  \r\n\r\n alkoholkoncentrationen i blodet under eller efter kørslen overstiger 0,50  \r\n\r\n promille.&#171;. </P>  \r\n\r\n<P> <B>2.</B> I <I>§ 119, stk. 3, nr. 2</I> , ændres &#187;§ 117, stk.  \r\n\r\n 5&#171;, til: &#187;§ 117, stk. 6&#171;. </P>  \r\n\r\n<P> <B>3.</B>  <I>§ 126, stk. 1, nr. 3,</I> affattes således: </P>  \r\n\r\n<P>&#187;3) har gjort sig skyldig i promillekørsel med en  \r\n\r\n alkoholkoncentration i blodet under eller efter kørslen over 0,80 promille,  \r\n\r\n eller&#171;. </P>  \r\n\r\n<P> <B>§ 2</B>  </P>  \r\n\r\n<P> <B></B> <I>Stk. 1.</I>  Loven træder i kraft ved bekendtgørelsen i  \r\n\r\n Lovtidende, jf. dog stk. 2. </P>  \r\n\r\n<P> <B></B> <I>Stk. 2.</I>  Trafikministeren fastsætter tidspunktet for  \r\n\r\n ikrafttræden af § 1, nr. 1 og 3. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>Indledning</I>  </P>  \r\n\r\n<P>Lov nr. 468 af 10. juni 1997 om ændring af færdselsloven indebar en  \r\n\r\n skærpelse af indsatsen mod blandt andet spiritus- og promillekørsel og de  \r\n\r\n grove hastighedsovertrædelser. </P>  \r\n\r\n<P>Ved lovændringen blev det vedtaget at nedsætte promillegrænsen fra 0,80  \r\n\r\n promille til 0,50 promille og, at domfældelse for promillekørsel vil kunne  \r\n\r\n ske på baggrund af måling af alkoholkoncentrationen i udåndingsluften, jf. §  \r\n\r\n 53, stk. 3. Promillenedsættelsen skal ifølge loven først træde i kraft efter  \r\n\r\n trafikministerens bestemmelse, og af bemærkningerne til lovforslaget fremgår,  \r\n\r\n at den sættes i kraft, når politiet råder over det nødvendige udstyr til  \r\n\r\n måling af udåndingsluften (evidensudstyr). </P>  \r\n\r\n<P>Lovændringen indeholder samtidig en bemyndigelse for trafikministeren til  \r\n\r\n efter forhandling med justitsministeren at fastsætte bestemmelser om, hvilke  \r\n\r\n alkoholkoncentrationer i udåndingsluften der svarer til  \r\n\r\n alkoholkoncentrationen i blodet (ækvivalensregler), jf. § 53, stk. 4. </P>  \r\n\r\n<P>Trafikministeren blev ligeledes bemyndiget til efter forhandling med  \r\n\r\n justitsministeren at fastsætte bestemmelser om anvendelse af udstyr til  \r\n\r\n måling af udåndingsluften (evidensudstyr) med henblik på anvendelse af dette  \r\n\r\n udstyr i Danmark som bevismiddel i sager om promille- og spirituskørsel, jf.  \r\n\r\n § 55, stk. 3. </P>  \r\n\r\n<P>Efter lovens vedtagelse er der nedsat en arbejdsgruppe under ledelse af  \r\n\r\n Rigspolitichefen og med deltagelse blandt andet af Trafikministeriet og  \r\n\r\n Justitsministeriet, politiet og anklagemyndighederne samt repræsentanter for  \r\n\r\n Retsmedicinsk Institut og Retslægerådet. </P>  \r\n\r\n<P>Arbejdsgruppen skal udover at tage stilling til en række af de mere  \r\n\r\n proceduremæssige og tekniske spørgsmål, som udspringer af bemyndigelsen til  \r\n\r\n at indføre evidensudstyr som afløsning af blodprøveudtagning som bevismiddel,  \r\n\r\n tilvejebringe grundlaget for reglerne om den praktiske anvendelse af  \r\n\r\n evidensudstyr. </P>  \r\n\r\n<P>Retskemisk afdeling under Retsmedicinsk Institut har i den forbindelse den  \r\n\r\n 10. oktober 1997 afgivet en udtalelse om forholdet mellem  \r\n\r\n alkoholkoncentrationen i blodet og i udåndingsluften, som skal drøftes  \r\n\r\n nærmere i arbejdsgruppen. </P>  \r\n\r\n<P>Arbejdsgruppen har den 11. november 1997 deltaget i et seminar arrangeret  \r\n\r\n af Rigspolitichefen om de tekniske, praktiske og retslige erfaringer med  \r\n\r\n evidensudstyret i Norge og Sverige. I seminaret deltog repræsentanter fra  \r\n\r\n Norge og Sverige, og resultaterne fra seminaret, herunder erfaringerne fra  \r\n\r\n disse lande, indgår i det videre arbejde med udarbejdelse af bestemmelserne  \r\n\r\n om anvendelse af evidensudstyret, ligesom de vil bidrage ved fastsættelsen af  \r\n\r\n kravene til det evidensudstyr, som senere vil skulle anvendes i Danmark. </P>  \r\n\r\n<P>Rigspolitichefens indkøb af evidensudstyret er af et sådant omfang, at det  \r\n\r\n vil skulle i EU-licitation i henhold til direktivet om offentlige indkøb.  \r\n\r\n</P>  \r\n\r\n<P>Da der vil gå nogen tid, før der vil foreligge et tilstrækkeligt grundlag  \r\n\r\n for et forslag om ækvivalensregler, finder Trafikministeriet det bedst  \r\n\r\n stemmende med intentionerne bag lovforslaget fra sommeren 1997, at  \r\n\r\n nedsættelsen af promillegrænsen til 0,50 gennemføres i begyndelsen af 1998,  \r\n\r\n efter at en oplysningskampagne herom har været gennemført af Rådet for Større  \r\n\r\n Færdselssikkerhed. </P>  \r\n\r\n<P>Ved lovforslaget bemyndiges trafikministeren efter § 2, stk. 2, således  \r\n\r\n til at sætte nedsættelsen til 0,50 promille i den ændrede affattelse af  \r\n\r\n færdselslovens § 53, stk. 3, i kraft uden at afvente anskaffelsen af  \r\n\r\n evidensudstyr. </P>  \r\n\r\n<P>Det vil blive nødvendigt at ændre § 53, stk. 3, på ny, når der er det  \r\n\r\n tilstrækkelige grundlag for at optage ækvivalensreglerne i lovform. </P>  \r\n\r\n<P>Når nedsættelsen af promillegrænsen ifølge forslaget sættes i kraft uden  \r\n\r\n samtidig fastsættelse af ækvivalensregler, er det endvidere nødvendigt at  \r\n\r\n ændre bestemmelsen i § 126, stk. 1, nr. 3, om sanktionen ved promillekørsel  \r\n\r\n mellem 0,50 promille og 0,80 promille, jf. bemærkningerne til § 1, nr. 41, i  \r\n\r\n lov nr. 468 af 10. juni 1997 (Folketingstidende 1996-97, tillæg A, side  \r\n\r\n 3743-45). Det sammesteds (side 3745) optrykte skema med forslag til  \r\n\r\n sanktionsfastsættelse ved promillekørsel i intervallet mellem 0,51 og 0,80  \r\n\r\n promille forudsættes også at skulle gælde efter dette lovforslag. </P>  \r\n\r\n<P> <I>1. Administrative og økonomiske konsekvenser</I>  </P>  \r\n\r\n<P>Forslaget medfører ikke kommunaløkonomiske konsekvenser, der er omfattet  \r\n\r\n af Det Udvidede Totalbalanceprincip. </P>  \r\n\r\n<P>Politiindsatsen i forbindelse med en nedsættelse af promillegrænsen til  \r\n\r\n 0,50 forudsættes gennemført inden for de eksisterende økonomiske rammer for  \r\n\r\n politiets virksomhed. </P>  \r\n\r\n<P> <I>2. Andre konsekvenser</I>  </P>  \r\n\r\n<P>Forslaget har ikke miljømæssige eller erhvervsøkonomiske konsekvenser,  \r\n\r\n ligesom forslaget ikke indeholder EF-retlige aspekter. </P>  \r\n\r\n<P> <I>Afslutning</I>  </P>  \r\n\r\n<P>I betragtning af, at lovforslagets sigte alene er en delvis udmøntning af  \r\n\r\n den i sommeren 1997 vedtagne lovændring, har dette ikke været sendt i høring.  \r\n\r\n</P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Til nr. 1 og 3 </P>  \r\n\r\n<P>Da trafikministerens bemyndigelse til at fastsætte ækvivalensregler med  \r\n\r\n hensyn til forholdet mellem alkoholkoncentrationen i blodet og i  \r\n\r\n udåndingsluften endnu ikke kan udnyttes, men først skal afvente en nærmere  \r\n\r\n afklaring af en række spørgsmål, jf. herom i de almindelige bemærkninger, er  \r\n\r\n der således behov for, at trafikministeren kan nedsætte promillegrænsen fra  \r\n\r\n 0,80 til 0,50 for alkoholkoncentrationen i blodet. </P>  \r\n\r\n<P>Det er endvidere nødvendigt, indtil en afklaring foreligger om de  \r\n\r\n ovennævnte ækvivalensregler, at affatte bestemmelsen i § 126, stk. 1, nr. 3,  \r\n\r\n således, at alene resultatet af en blodprøve kan danne grundlag for betinget  \r\n\r\n frakendelse af førerretten ved kørsel med en alkoholkoncentration i blodet  \r\n\r\n over 0,80 promille, idet sanktionen ved promillekørsel i intervallet 0,51 -  \r\n\r\n 0,80 vil være bøde og ikke førerretsfrakendelse, jf. § 1, nr. 41 i lov nr.  \r\n\r\n 468 af 10. juni 1997 om ændring af færdselsloven. </P>  \r\n\r\n<P>Det vil blive nødvendigt at ændre § 53, stk. 3, og § 126, stk. 1, nr. 3,  \r\n\r\n på ny, når der foreligger en afklaring om de ovennævnte ækvivalensregler.  \r\n\r\n</P>  \r\n\r\n<P>Til nr. 2 </P>  \r\n\r\n<P>Forslaget er en følge af bestemmelsen i § 1, nr. 22, i lov nr. 468 af 10.  \r\n\r\n juni 1997 om ændring af færdselsloven. Ved bestemmelsen indsattes et nyt stk.  \r\n\r\n 3 i § 117 (som er een af færdselslovens straffebestemmelser), hvorved det  \r\n\r\n hidtidige stk. 5 i § 117 blev ændret til stk. 6, uden at der som konsekvens  \r\n\r\n heraf blev foreslået nogen ændring i bestemmelsen i § 119, stk. 3, nr. 2, om  \r\n\r\n de sager, hvor der ikke skal medvirke domsmænd. </P>  \r\n\r\n<P>Da det ved den stedfundne ændring af færdselsloven, herunder  \r\n\r\n færdselslovens straffebestemmelse i § 117, ikke var tilsigtet samtidig at  \r\n\r\n ændre de processuelle bestemmelser om behandlingen af straffesager i  \r\n\r\n forbindelse med overtrædelse af færdselsloven, er det nødvendigt at ændre §  \r\n\r\n 119, stk. 3, nr. 2. </P>  \r\n\r\n<P>I forbindelse med ikrafttræden af den seneste ændring af færdselsloven  \r\n\r\n gjorde Rigsadvokaten på foranledning af Trafikministeriet  \r\n\r\n anklagemyndighederne opmærksomme på, at der ved lovændringen ikke var  \r\n\r\n tilsigtet nogen ændring af de processuelle bestemmelser i færdselsloven, og  \r\n\r\n at der ved førstkommende ændring af loven ville ske en konsekvensrettelse.  \r\n\r\n</P>  \r\n\r\n<P> <I>Til § 2</I>  </P>  \r\n\r\n<P>Det foreslås, at § 1, nr. 2, i lovforslaget skal træde i kraft ved  \r\n\r\n bekendtgørelsen i Lovtidende, mens trafikministeren kan fastsætte tidspunktet  \r\n\r\n for ikrafttræden af § 1, nr. 1 og 3, om nedsættelse af promillegrænsen. </P>  \r\n\r\n<P>Begrundelsen for, at trafikministeren fastsætter tidspunktet for  \r\n\r\n ikrafttrædelsen, er, at det hermed kan sikres, at der forinden er gennemført  \r\n\r\n en oplysningskampagne om promillenedsættelsen. </P>  \r\n\r\n<P>Skriftlig fremsættelse (20. november 1997) </P>  \r\n\r\n<P> <B>Trafikministeren</B> (Bjørn Westh): </P>  \r\n\r\n<P>Hermed tillader jeg mig for Folketinget at fremsætte: </P>  \r\n\r\n<P> <I>Forslag til lov om ændring af færdselsloven. (Promillekørsel  \r\n\r\n m.v.).</I>  </P>  \r\n\r\n<P>(Lovforslag nr. L 100). </P>  \r\n\r\n<P>Forslaget indeholder i alt væsentligt en bemyndigelse for trafikministeren  \r\n\r\n til at sætte den ved lov nr. 468 af 10. juni 1997 om ændring af færdselsloven  \r\n\r\n vedtagne nedsættelse af promillegrænsen fra 0,80 promille til 0,50 promille i  \r\n\r\n kraft uden at afvente politiets anskaffelse af udstyr til måling af  \r\n\r\n alkoholkoncentrationen i udåndingsluften (evidensudstyr). </P>  \r\n\r\n<P>Nedsættelsen sættes først i kraft i forbindelse med, at der kan  \r\n\r\n gennemføres en oplysningskampagne af Rådet for Større Færdselssikkerhed,  \r\n\r\n hvilket først kan ske i februar måned 1998. </P>  \r\n\r\n<P>Endelig indeholder forslaget en nødvendig korrektion forårsaget af  \r\n\r\n ovennævnte lovændring. </P>  \r\n\r\n<P>Idet jeg i øvrigt henviser til bemærkningerne til lovforslaget, skal jeg  \r\n\r\n anbefale det til Tingets velvillige behandling. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) indsat den gældende formulering  \r\n\r\n af de bestemmelser, der berøres af lovforslaget</I>  </P>  \r\n\r\n<P> <B>§ 1</B>  </P>  \r\n\r\n<P>I færdselsloven, jf. lovbekendtgørelse nr. 735 af 24. august 1992, som  \r\n\r\n ændret senest ved lov nr. 468 af 10. juni 1997, foretages følgende ændringer:  \r\n\r\n</P>  \r\n\r\n<P> <B>1.</B>  <I>§ 53, stk. 3,</I> affattes således: </P>  \r\n\r\n<P> <B></B> <I>&#187;Stk. 3.</I>  For promillekørsel straffes den, som uden  \r\n\r\n at være skyldig i spirituskørsel fører eller forsøger at føre et motordrevet  \r\n\r\n køretøj efter at have indtaget spiritus i et sådant omfang, at  \r\n\r\n alkoholkoncentrationen i blodet under eller efter kørslen overstiger 0,50  \r\n\r\n promille.&#171;. </P>  \r\n\r\n<P> <B>§ 53.</B> --- </P>  \r\n\r\n<P> <I>Stk. 3.</I> For promillekørsel straffes den, som uden at være skyldig  \r\n\r\n i spirituskørsel fører eller forsøger at føre et motordrevet køretøj efter at  \r\n\r\n have indtaget spiritus i et sådant omfang, at alkoholkoncentrationen i blodet  \r\n\r\n under eller efter kørslen overstiger 0,80 promille. </P>  \r\n\r\n<P> <B>2.</B> I <I>§ 119, stk. 3, nr. 2</I> , ændres &#187;§ 117, stk.  \r\n\r\n 5&#171;, til: &#187;§ 117, stk. 6&#171;. </P>  \r\n\r\n<P> <B>3.</B>  <I>§ 126, stk. 1, nr. 3,</I> affattes således: </P>  \r\n\r\n<P>&#187;3) har gjort sig skyldig i promillekørsel med en  \r\n\r\n alkoholkoncentration i blodet under eller efter kørslen over 0,80 promille,  \r\n\r\n eller&#171;. </P>  \r\n\r\n<P> <B>§ 126.</B> --- </P>  \r\n\r\n<P>3) har gjort sig skyldig i promillekørsel, eller </P>  \r\n\r\n<P> <B>§ 2</B>  </P>  \r\n\r\n<P> <B></B> <I>Stk. 1.</I>  Loven træder i kraft ved bekendtgørelsen i  \r\n\r\n Lovtidende, jf. dog stk. 2. </P>  \r\n\r\n<P> <B></B> <I>Stk. 2.</I>  Trafikministeren fastsætter tidspunktet for  \r\n\r\n ikrafttræden af § 1, nr. 1 og 3. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "05/02/1998"
        },
        {
            "displayName": "Accession",
            "displayValue": "199712K00100"
        },
        {
            "displayName": "Entydig dokumentidentifikation",
            "displayValue": "CL008119"
        },
        {
            "displayName": "Dato for førstegangsindlæggelse",
            "displayValue": "05/02/1998"
        },
        {
            "displayName": "Dato for indlæggelse",
            "displayValue": "05/02/1998"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "100"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}