{
    "id": 113538,
    "title": "Konkrete afgørelser vedr. § 1, stk. 1 fra ÅB 2006 VI",
    "documentTypeId": "240",
    "isSagsforlobPeriodValid": true,
    "shortName": "KEN nr 10330 af 15/12/2006",
    "documentHtml": "<div class=\"bjelke\">Den fulde tekst</div><p class=\"Titel2\">Konkrete afgørelser vedr. § 1, stk. 1 fra ÅB 2006 VI</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Fra ÅB 2002:</div>\r\n        </p>\r\n        <p class=\"Tekst2\">\r\n          <div><span class=\"Bold\">Efter offererstatningslovens § 1, stk. 1, er det en betingelse for, at staten kan betale erstatning og godtgørelse efter loven, at der foreligger en overtrædelse af straffeloven.</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Hvis der foreligger en strafbar handling efter § 1, stk. 1, betales erstatning efter loven, selv om skadevolderen er ukendt eller ikke kan findes, jf. lovens § 6.</span> <span class=\"Bold\">Skadelidte har ligeledes efter lovens § 6 krav på erstatning, selv om der foreligger subjektive straffrihedsgrunde i form af, at skadevolderen er under 15 år eller utilregnelig, jf. straffelovens §§ 15 og 16.</span> <span class=\"Bold\">De subjektive strafbarhedsbetingelser i øvrigt (forsæt eller eventuelt uagtsomhed) skal under alle omstændigheder være opfyldt.</span></div>\r\n        </p>\r\n        <p class=\"Tekst2\">\r\n          <div>Hvis der derimod foreligger en objektiv straffrihedsgrund, f.eks. nødværge eller nødret, jf. straffelovens §§ 13 og 14, eller samtykke, er der som udtrykkeligt anført i betænkning nr. 751/1975 om erstatning fra staten til ofre for forbrydelser, side 34 ikke tale om en strafbar handling i lovens forstand. Erstatning kan i disse tilfælde derfor ikke betales efter offererstatningsloven</div>\r\n        </p>\r\n      </div>\r\n      <p class=\"Tekst\">(N.j.nr. 06-520-01421) Ansøger, der på gerningstidspunktet var 14 år, var en mentalt retarderet pige, der fungerede på niveau med en 6-7-årig. Ansøger havde forklaret, at hun under taxakørsel fra en institution hjem til sine forældre var blevet udsat for krænkende udtalelser samt overgreb af taxachaufføren, som bl.a. havde befølt ansøger uden på tøjet. Politiet foretog videoafhøring af ansøger, men rejste ikke sigtelse mod taxachaufføren, idet chaufføren ca. 2 måneder efter episoden afgik ved døden som følge af en blodprop i hjertet.</p>\r\n      <p class=\"Tekst\">Nævnet fandt, at der forelå en overtrædelse af straffeloven, jf. offererstatningslovens § 1, stk. 1. Nævnet, der i forbindelse med sagsbehandlingen havde indhentet og gennemset politiets optagelse fra videoafhøringen, lagde ved afgørelsen vægt på, at ansøger ved videoafhøringen fremstod som meget troværdig. Nævnet lagde endvidere vægt på, at den forklaring om episoden, ansøger havde afgivet forud for videoafhøringen, stemte helt overens med de svar, ansøger gav på spørgsmålene fra den afhørende betjent under videoafhøringen.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/01/2008"
        },
        {
            "displayName": "Accession",
            "displayValue": "W20061033025"
        },
        {
            "displayName": "Entydig dokumentidentifikation",
            "displayValue": "AA003956"
        },
        {
            "displayName": "Dato for indlæggelse",
            "displayValue": "16/01/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10330"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "15/12/2006"
        },
        {
            "displayName": "Administrerende myndighed",
            "displayValue": "Civilstyrelsen"
        },
        {
            "displayName": "Ressortministeriets journalnummer",
            "displayValue": "06-520-01421"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}