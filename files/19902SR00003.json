{
    "id": 105494,
    "title": "1990 BR 3   BERETNING ANGÅENDE HVALFANGST    NR 3 1990-91, 2. SAMLING ",
    "documentTypeId": "370",
    "isSagsforlobPeriodValid": false,
    "shortName": "1990/2 BR 3",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 3 </P>  \r\n\r\n<P></P>  \r\n\r\n<P>Beretning angående hvalfangst <BR>  \r\n\r\n Nr 3 1990-91, 2. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19910524 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har drøftet den danske instruks til brug for årsmødet </P>  \r\n\r\n<P>ultimo maj 1991 i Den Internationale Hvalfangstkommission (IWC) og </P>  \r\n\r\n<P>har i den forbindelse stillet spørgsmål til udenrigsministeren, som </P>  \r\n\r\n<P>denne har besvaret dels skriftligt, dels i samråd. </P>  \r\n\r\n<P>Som bilag til beretningen er optrykt udenrigsministerens notat,  \r\n\r\n indeholdende de fem kriterier, som rigsfællesskabet vil lægge til grund ved  \r\n\r\n forhandlingerne om ad hoc-kvoter til &#187;small-type whaling&#171;. </P>  \r\n\r\n<P>Udvalget skal oplyse, at Hans Pavia Rosing (S), valgt for Siumut i  \r\n\r\n Grønland, og Jacob Lindenskov (S), valgt for Det Færøske Socialdemokrati, har  \r\n\r\n deltaget i udvalgets behandling af denne sag og har herunder oplyst, at man  \r\n\r\n med tilfredshed har noteret sig, at udenrigsministeren i samrådet den 8. maj  \r\n\r\n 1991 har tilkendegivet sin støtte til, at den grønlandske kvote forhøjes til  \r\n\r\n det anerkendte kødbehov på 670 tons - det såkaldte subsistensbehov - under  \r\n\r\n forudsætning af IWC's videnskabelige komites anbefaling. </P>  \r\n\r\n<P>Vedrørende &#187;small-type whaling&#171; finder Hans Pavia Rosing (S) og  \r\n\r\n Jacob Lindenskov (S), at udenrigsministeren i de oversendte kriterier  \r\n\r\n imødekommer de grønlandske og færøske interesser og således henholder sig til  \r\n\r\n principperne for en bæredygtig udnyttelse af havets levende ressourcer, jf.  \r\n\r\n Brundtlandkommissionens anbefalinger, som Folketinget har godkendt i  \r\n\r\n forbindelse med debatten om regeringens Handlingsplan for Miljø og Udvikling.  \r\n\r\n</P>  \r\n\r\n<P>Hans Pavia Rosing (S) og Jacob Lindenskov (S) har på samrådet den 8. maj  \r\n\r\n 1991 givet udtryk for tilslutning til instruksen til den danske delegation  \r\n\r\n til IWC's årsmøde. Instruksen har siden sidste årsmøde været forhandlet  \r\n\r\n mellem repræsentanter for det grønlandske landsstyre, det færøske landsstyre  \r\n\r\n og den danske regering og er således udtryk for rigets samlede holdning. </P>  \r\n\r\n<P>De to nordatlantiske medlemmer anerkender den danske delegations instruks,  \r\n\r\n som baserer sig på resultatet af drøftelser mellem de tre dele af det danske  \r\n\r\n rige, hvoraf kun Grønland og Færøerne har reelle hvalfangstinteresser. </P>  \r\n\r\n<P>Et <I>flertal</I> (Socialdemokratiets, Socialistisk Folkepartis og Det  \r\n\r\n Radikale Venstres medlemmer af udvalget) har med tilfredshed noteret sig, at  \r\n\r\n udenrigsministeren i et samråd onsdag den 8. maj 1991 har tilkendegivet sin  \r\n\r\n støtte til, at den grønlandske kvote forhøjes til det vestgrønlandske  \r\n\r\n subsistensbehov under forudsætning af, at en sådan forhøjelse bygger på  \r\n\r\n Videnskabskomiteens anbefaling og i øvrigt ikke bliver højere end et  \r\n\r\n biologisk forsvarligt niveau. </P>  \r\n\r\n<P>Vedrørende &#187;small-type whaling&#171; finder flertallet, at  \r\n\r\n udenrigsministeren i de fremsendte kriterier for denne form for hvalfangst  \r\n\r\n imødekommer de nordatlantiske interesser. Flertallet finder dog, at Danmark  \r\n\r\n ikke på nuværende tidspunkt skal søge at fremme dette forslag, men at  \r\n\r\n ministeren i sin instruks tilkendegiver, at Danmark vil støtte en forlængelse  \r\n\r\n af det nuværende moratorium, indtil den nye reviderede forvaltningsprocedure  \r\n\r\n (RMP) foreligger - en forvaltningsprocedure, som Danmark bør arbejde for at  \r\n\r\n få gennemført i år. </P>  \r\n\r\n<P>Flertallet kan tilslutte sig, at Danmark kan støtte eventuelle alternative  \r\n\r\n kompromisforslag, der kan opnå bred støtte blandt IWC's medlemslande, og som  \r\n\r\n baserer sig på flertallets indstilling. </P>  \r\n\r\n<P>Et flertal inden for flertallet (Socialdemokratiets medlemmer af udvalget)  \r\n\r\n har tilkendegivet, at man ønsker at fremme en mere selvstændig repræsentation  \r\n\r\n fra både Grønland og Færøerne ved fremtidige IWC-møder. </P>  \r\n\r\n<P>Et mindretal inden for flertallet (Socialistisk Folkepartis og Det  \r\n\r\n Radikale Venstres medlemmer af udvalget) vil sluttelig fastslå vigtigheden  \r\n\r\n af, at Danmark fortsætter sin officielle fredningsvenlige linie i  \r\n\r\n Hvalfangstkommissionen, der bl.a. kan medvirke til at sikre en fortsat bred  \r\n\r\n opbakning og forståelse for Grønlands subsistensbehov. </P>  \r\n\r\n<P>Et <I>mindretal</I> (Det Konservative Folkepartis, Venstres,  \r\n\r\n Fremskridtspartiets, Centrum-Demokraternes og Kristeligt Folkepartis  \r\n\r\n medlemmer af udvalget) kan tilslutte sig indholdet af den instruks til  \r\n\r\n årsmødet i IWC, som udenrigsministeren redegjorde for på samrådet den 8. maj  \r\n\r\n 1991. Mindretallet kan endvidere tilslutte sig de synspunkter, som Hans Pavia  \r\n\r\n Rosing (S) og Jacob Lindenskov (S) har fremført i udvalget. </P>  \r\n\r\n<P>P.u.v. </P>  \r\n\r\n<P>Aage Brusgaard </P>  \r\n\r\n<P>formand </P>  \r\n\r\n<P> <B>Bilag </B></P>  \r\n\r\n<P> Udenrigsministeriet </P>  \r\n\r\n<P>Folketingets Miljø- og Planlægningsudvalg Som aftalt under samrådet med  \r\n\r\n udvalget d.d. refereres nedenfor de fem kriterier, som rigsfællesskabet vil  \r\n\r\n lægge til grund for forhandlinger om ad hoc-kvoter til &#187;small-type  \r\n\r\n whaling&#171; på IWC's årsmøde i Reykjavik ultimo maj: </P>  \r\n\r\n<P>&#187;1. Dokumenteret, langvarig tradition, som i det mindste kan føres  \r\n\r\n tilbage til tiden før anden verdenskrig. </P>  \r\n\r\n<P>2. Fangsten foregår med mindre både (1-2 hvaler ad gangen) og ilandføres -  \r\n\r\n eventuelt i frosset tilstand - til behandling. </P>  \r\n\r\n<P>3. Fangsten overstiger hverken 1 pct. af den berørte bestand eller den  \r\n\r\n gennemsnitlige fangst i årene 1966-85. </P>  \r\n\r\n<P>4. Den berørte bestand er af en vis minimal størrelse (2500) ud fra en  \r\n\r\n bestandsvurdering fra IWC's videnskabelige komite. </P>  \r\n\r\n<P>5. Det accepteres, at aktiviteten er kommerciel, og at der handles med  \r\n\r\n produktet med respekt for Washingtonkonventionens bestemmelser om en sådan  \r\n\r\n handel.&#171; </P>  \r\n\r\n<P>Som oplyst på mødet vil Danmark ikke på forhånd afvise at støtte et  \r\n\r\n eventuelt alternativt kompromisforslag, som måtte kunne opnå bred støtte  \r\n\r\n blandt IWC's medlemslande. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "03/09/1991"
        },
        {
            "displayName": "Accession",
            "displayValue": "19902SR00003"
        },
        {
            "displayName": "Entydig dokumentidentifikation",
            "displayValue": "CL002755"
        },
        {
            "displayName": "Dato for førstegangsindlæggelse",
            "displayValue": "03/09/1991"
        },
        {
            "displayName": "Dato for indlæggelse",
            "displayValue": "03/09/1991"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "3"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}