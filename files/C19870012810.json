{
    "id": 58496,
    "title": "Cirkulærskrivelse til politiet om ny pasbekendtgørelse og nyt pascirkulære ",
    "documentTypeId": "210",
    "isSagsforlobPeriodValid": false,
    "shortName": "CIS nr 128 af 27/08/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Cirkulærskrivelse til politiet om ny  \r\n\r\n pasbekendtgørelse og nyt pascirkulære </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Justitsministeriet har i dag udstedt en ny pasbekendtgørelse og et nyt  \r\n\r\n pascirkulære, som sammen med pasloven, jfr. lovbekendtgørelse nr. 586 af 1.  \r\n\r\n september 1986, kongelig anordning nr. 418 af 13. december 1952 om pastvang,  \r\n\r\n og de under afsnit IV nævnte cirkulæreskrivelser, herefter indeholder det  \r\n\r\n samlede regelsæt om pas til danske statsborgere. </P>  \r\n\r\n<P>Ved pasbekendtgørelsen og pascirkulærets ikrafttræden ophæves både den  \r\n\r\n hidtidige pasbekendtgørelse samt de 9 ændringsbekendtgørelser og det  \r\n\r\n hidtidige pascirkulære med de 12 ændringscirkulærer. Endvidere ophæves en  \r\n\r\n række af de cirkulæreskrivelser, som hidtil har været knyttet til  \r\n\r\n pasbekendtgørelser og -cirkulærer. </P>  \r\n\r\n<P>Der er i pasbekendtgørelsen og pascirkulæret fastsat enkelte nye  \r\n\r\n bestemmelser, som svarer til den gældende administrative praksis vedrørende  \r\n\r\n pasudstedelse. Pasbekendtgørelsen og pascirkulæret indeholder alene  \r\n\r\n bestemmelser om pas til danske statsborgere. </P>  \r\n\r\n<P>Den nye pasbekendtgørelse og det nye pascirkulære træder i kraft den 1.  \r\n\r\n oktober 1987. I. Generelle ændringer. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Udstedelsessted. </P>  \r\n\r\n<P>Som led i bestræbelserne på at yde en bedre publikumsbetjening er det i  \r\n\r\n bekendtgørelsens kapitel 2 bestemt, at ansøgning om pas kan indgives til  \r\n\r\n politiet i enhver politikreds, uanset hvor pasansøgeren har bopæl. </P>  \r\n\r\n<P>Oprettelsen af Det Centrale Pasregister har bevirket, at de lokale  \r\n\r\n pasregistre overflødiggøres i takt med opdateringen af pas i det centrale  \r\n\r\n register. Samtidig har oprettelse af nævnte register muliggjort, at pas kan  \r\n\r\n udstedes også i andre politikredse end den, hvor ansøgeren bor. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Ekstra pas og pas til mindreårige. </P>  \r\n\r\n<P>Med henblik på at mindske sagsbehandlingstiden i forbindelse med  \r\n\r\n udstedelse af ekstra pas og i forbindelse med udstedelse af børnepas samt  \r\n\r\n optagelse af mindreårige børn i pas, hvor det ikke er muligt at opnå samtykke  \r\n\r\n fra forældremyndighedens indehaver eller indehavere, har Justitsministeriet  \r\n\r\n delegeret kompetencen til henholdsvis politimestrene, Politidirektøren i  \r\n\r\n København og rigspolitichefen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Pasansøgningsblanketten. </P>  \r\n\r\n<P>I forbindelse med pasbekendtgørelsens og pascirkulærets ikrafttræden har  \r\n\r\n rigspolitichefen udarbejdet en ny udgave af ansøgningsblanketten (P 5  \r\n\r\n (10/87)). </P>  \r\n\r\n<P>Da blankettens vejledning om dokumentation m.v. er ændret på væsentlige  \r\n\r\n punkter, bør den nye ansøgningsblanket anvendes fra den 1. oktober 1987. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Udstedelsesdato. </P>  \r\n\r\n<P>Under den gældende ordning vedrørende pasudstedelse er udløbsdatoen for  \r\n\r\n pas fastsat til 10 år efter ansøgningsdatoen. På baggrund af oprettelsen af  \r\n\r\n Det Centrale Pasregister sker der en mindre ændring af reglerne om  \r\n\r\n gyldighedstiden for pas, således at gyldighedstiden herefter skal udløbe 10  \r\n\r\n år efter datoen for indførelsen i registeret. Datoen for indførslen i  \r\n\r\n registreret er samtidig passets udstedelsesdato. Der henvises herved til § 23  \r\n\r\n i bekendtgørelsen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Fællespas. </P>  \r\n\r\n<P>I bekendtgørelsens kapitel 5 og 7 er det bestemt, at rejselederen skal  \r\n\r\n erklære og under strafansvar bekræfte, at vedkommende har indhentet samtykke  \r\n\r\n til pasudstedelsen fra indehaverne af forældremyndighed over rejsedeltagere  \r\n\r\n under 18 år, og at rejselederen skal indlevere samtykkeerklæringerne til  \r\n\r\n politiet, jfr. bekendtgørelsens § 20, stk. 2-3 og § 30. Reglerne om  \r\n\r\n dispensation fra kravet om samtykke fra indehavere af forældremyndighed over  \r\n\r\n mindreårige ansøgere overføres tillige til bestemmelserne om udstedelse af  \r\n\r\n fællespas, jfr. § 20, stk. 2, i bekendtgørelsen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> Regnskabsførelse/bestilling af nye pasblanketter.  \r\n\r\n</P>  \r\n\r\n<P>Der er sket en forenkling af proceduren for bestilling af nye  \r\n\r\n pasblanketter, idet oprettelsen af Det Centrale Pasregister har muliggjort en  \r\n\r\n automatisk lagerstyring af de almindelige pasblanketter. </P>  \r\n\r\n<P>Med henblik på en mere hensigtsmæssig registrering af leverancer af  \r\n\r\n pasblanketter er der endvidere fastsat forskellige ændringer i bestemmelserne  \r\n\r\n om regnskabsførelsen, jfr. herved cirkulærets kapitel 4. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>7.</B> Fremmedpas og rejsedokumenter. </P>  \r\n\r\n<P>Det skal bemærkes, at fremmedpas og rejsedokumenter som hidtil skal  \r\n\r\n indføres i en pasprotokol. II. Bemærkninger til enkelte bestemmelser i  \r\n\r\n pasbekendtgørelsen og pascirkulæret. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> I §§ 12-14 i pasbekendtgørelsen er fastsat regler  \r\n\r\n om udstedelse af ekstrapas med udgangspunkt i Justitsministeriets hidtidige  \r\n\r\n dispensationspraksis. § 14 indeholder en bemyndigelse for politimesteren  \r\n\r\n eller i København politidirektøren til udstedelse af ekstrapas under nærmere  \r\n\r\n fastsatte betingelser. Ved udstedelse af ekstrapas til ansøgere, der ikke  \r\n\r\n opfylder de pågældende betingelser, og til ansøgere, som i forvejen er i  \r\n\r\n besiddelse af eet ekstra pas, skal der fortsat søges om Justitsministeriets  \r\n\r\n tilladelse. I § 14 bemyndiges rigspolitichefen til på tilsvarende måde at  \r\n\r\n udstede ekstra pas til danske statsborgere, der opholder sig i udlandet. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> §§ 15-18 i bekendtgørelsen indeholder regler om pas  \r\n\r\n til mindreårige. Det bestemmes, at politimesteren eller i København  \r\n\r\n politidirektøren bemyndiges til under ganske særlige omstændigheder at  \r\n\r\n udstede pas samt optage børn i pas uden sædvanligt samtykke fra indehaverne  \r\n\r\n af forældremyndigheden over børn, såsom i tilfælde hvor der udvises chikanøs  \r\n\r\n adfærd fra en af barnets forældre. Kriteriet for sådan pasudstedelse og  \r\n\r\n optagelse af børn i pas er det samme som efter Justitsministeriets gældende  \r\n\r\n dispensationspraksis. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> I pascirkulærets § 10, stk. 2, er det foreskrevet,  \r\n\r\n at der til personer, hjemmehørende i Grønland eller på Færøerne, udstedes  \r\n\r\n særlige grønlandske eller færøske pas. </P>  \r\n\r\n<P>I forbindelse med cirkulærets ikrafttræden vil rigspolitichefen til hver  \r\n\r\n politikreds udsende et lille antal af disse pastyper, der eventuelt kan  \r\n\r\n opbevares på det største paskontor i kredsen. De grønlandske pas vil dog  \r\n\r\n først blive udsendt, når de foreligger trykt i slutningen af 1987. Ved  \r\n\r\n afgørelsen af, om der skal udstedes et dansk EF-pas eller et grønlandsk eller  \r\n\r\n færøsk pas, bør der normalt lægges vægt på, hvor den pågældende er tilmeldt  \r\n\r\n folkeregisteret. Udtrykker en grønlandsk eller færøsk pasansøger, der for  \r\n\r\n kortere tid er tilmeldt folkeregisteret i en dansk kommune, imidlertid ønske  \r\n\r\n om at få udstedt grønlandsk/færøsk pas, bør ønsket dog så vidt muligt  \r\n\r\n imødekommes. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> § 12 i cirkulæret indeholder et krav om angivelse  \r\n\r\n af pasindehaverens fulde navn. Det tidligere krav om angivelse af fødenavn er  \r\n\r\n således bortfaldet. Såfremt pasansøgeren ønsker fødenavnet angivet i passet,  \r\n\r\n kan politiet tillade dette. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> I cirkulærets § 13 er det bestemt, hvorledes  \r\n\r\n pasindehaverens øjenfarve skal angives. I en kommende version af EF-passet  \r\n\r\n såvel som i de grønlandske og færøske pastyper vil øjenfarven skulle angives  \r\n\r\n ved understregning af en eller to fortrykte farveangivelser. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> I cirkulærets § 15, stk. 1, fastsættes, at embedets  \r\n\r\n stempel aftrykkes i rubrik 9. Bestemmelsen foreskriver således, at der  \r\n\r\n aftrykkes et gummistempel i passet udover prægestemplet over fotografiet.  \r\n\r\n Bestemmelsen skal ses på baggrund af, at det i en del tilfælde har været  \r\n\r\n vanskeligt, især for udenlandske pasmyndigheder, at se, hvor et pas var  \r\n\r\n udstedt. </P>  \r\n\r\n<P>Da pladsforholdene i den nuværende version af EF-passet ikke tillader  \r\n\r\n anvendelse af gummistempel i rubrik 9, forudsættes dette først bragt i  \r\n\r\n anvendelse i den kommende version af EF-passet samt i de færøske og  \r\n\r\n grønlandske pas. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>7.</B> I cirkulærets § 15, stk. 2, fastsættes, at embedets  \r\n\r\n stempel aftrykkes på side 3 eller 4 efter indskrivning af børn under 15 år i  \r\n\r\n et pas. </P>  \r\n\r\n<P>Bestemmelsen er indført for at hindre pasindehaveren i selv at påføre børn  \r\n\r\n i passet. III. Oversigt over bestemmelser, der ophæves eller må anses for  \r\n\r\n bortfladet. </P>  \r\n\r\n<pre><font color=gray> \r\n\r\n Justitsministeriets cirkulæreskrivelse af  4. august   1958  \r\n\r\n Justitsministeriets cirkulæreskrivelse af 16. december 1963  \r\n\r\n Justitsministeriets skrivelse af          31. marts    1964  \r\n\r\n Justitsministeriets cirkulæreskrivelse af  3. november 1966  \r\n\r\n Justitsministeriets cirkulæreskrivelse af  6. februar  1967  \r\n\r\n Justitsministeriets cirkulæreskrivelse af 12. marts    1971  \r\n\r\n Justitsministeriets cirkulæreskrivelse af 12. oktober  1971  \r\n\r\n Justitsministeriets cirkulæreskrivelse af 10. marts    1972  \r\n\r\n Justitsministeriets cirkulæreskrivelse af  6. februar  1976  \r\n\r\n Justitsministeriets cirkulæreskrivelse af 17. marts    1982  \r\n\r\n Justitsministeriets cirkulæreskrivelse af 26. oktober  1984  \r\n\r\n Justitsministeriets cirkulæreskrivelse af 18. februar  1985  \r\n\r\n Justitsministeriets cirkulæreskrivelse af 26. april    1985  \r\n\r\n Justitsministeriets cirkulæreskrivelse af  4. juni     1985  \r\n\r\n     IV. Oversigt over bestemmelser, der fortsat er gældende.  \r\n\r\n</font></pre>\r\n\r\n<P>Justitsministeriets cirkulæreskrivelse af 19. august 1983 vedrørende  \r\n\r\n udstedelse af ekstrapas til personer, som agter at rejse til Saudi Arabien.  \r\n\r\n</P>  \r\n\r\n<P>Justitsministeriets cirkulæreskrivelse af 19. december 1984 vedrørende  \r\n\r\n indførelse af nye pasblanketter. </P>  \r\n\r\n<P>Justitsministeriets cirkulæreskrivelse af 20. januar 1987 vedrørende  \r\n\r\n udstedelse af gebyrfrit pas. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Justitsministeriet, den 27. august 1987  \r\n\r\n</I> </P>  \r\n\r\n</center>\r\n\r\n<center>\r\n\r\n<P ALIGN=CENTER>P. M. V. </P>  \r\n\r\n</center>\r\n\r\n<center>\r\n\r\n<P ALIGN=CENTER>E. B. </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Walsted Hansen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/09/1987"
        },
        {
            "displayName": "Accession",
            "displayValue": "C19870012810"
        },
        {
            "displayName": "Entydig dokumentidentifikation",
            "displayValue": "CM017443"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "128"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "27/08/1987"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Justitsmin. 2.k.j.nr. 1985-3701-231"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}