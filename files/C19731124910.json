{
    "id": 50937,
    "title": "Cirkulæreskrivelse om politiets samarbejde med rådet for større færdselssikkerhed m.v. (Til politiet) (* 1) ",
    "documentTypeId": "210",
    "isSagsforlobPeriodValid": false,
    "shortName": "CIS nr 11249 af 03/04/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om politiets samarbejde med  \r\n\r\n rådet for større færdselssikkerhed m.v. (Til politiet) (* 1) </H1>  \r\n\r\n<P></P>  \r\n\r\n<BR>  \r\n\r\n<P>I § 3 i vedtægterne for rådet for større færdselssikkerhed fastslås det,  \r\n\r\n at rådet samarbejder med et repræsentantskab, bestående af et eller flere  \r\n\r\n medlemmer fra hver politikreds udpeget af politimesteren, med mindre denne  \r\n\r\n selv mener at kunne påtage sig opgaven. </P>  \r\n\r\n<P>Samarbejdet mellem politiet og rådet har i mange år i vidt omfang været  \r\n\r\n formidlet gennem disse lokale repræsentanter, der i dag alle er  \r\n\r\n polititjenestemænd. </P>  \r\n\r\n<P>Samarbejdet med repræsentanterne har i årenes løb været af stor betydning.  \r\n\r\n For yderligere at forbedre og effektivisere dette samarbejde har rådet  \r\n\r\n drøftet mulighederne for en mere nøjagtig fastlæggelse af principperne for  \r\n\r\n politiets bistand til rådets arbejde, herunder en nærmere beskrivelse af de  \r\n\r\n stedlige repræsentanters status og arbejdsvilkår samt en fastlæggelse af  \r\n\r\n deres arbejdsopgaver for rådet og af deres almindelige politimæssige opgaver.  \r\n\r\n</P>  \r\n\r\n<P>I overensstemmelse med en indstilling fra rådet og efter drøftelse i  \r\n\r\n justitsministeriets centrale samarbejdsudvalg for politiet fastsætter  \r\n\r\n justitsministeriet herefter fra den 1. april 1973 følgende retningslinier for  \r\n\r\n politiets bistand til rådet for større færdselssikkerhed: </P>  \r\n\r\n<P CLASS=PUNKT> <B>1.</B> For hver politikreds udpeger politimesteren  \r\n\r\n (politidirektøren i København) en polititjenestemand til at virke som rådet  \r\n\r\n for større færdelssikkerheds repræsentant i politikredsen og som  \r\n\r\n politikredsens kontaktmand i færdselssikkerhedsspørgsmål. </P>  \r\n\r\n<P CLASS=PUNKT> <B>2.</B> Ved udpegelsen lægges vægt på, om den pågældende er  \r\n\r\n egnet til dette særlige arbejde. I vurderingen bør indgå, om den pågældende  \r\n\r\n har tilkendegivet eller i praksis vist interesse for  \r\n\r\n færdselssikkerhedsarbejdet. Udpegelsen gælder for 3 år ad gangen. Forlængelse  \r\n\r\n kan ske, men der bør forinden indhentes en udtalelse fra rådet for større  \r\n\r\n færdselssikkerhed. </P>  \r\n\r\n<P CLASS=PUNKT> <B>3.</B> Arbejdet som repræsentant og kontaktmand er et led  \r\n\r\n i den pågældendes tjeneste. Det indebærer følgende opgaver og forpligtelser  \r\n\r\n for den pågældende: </P>  \r\n\r\n<UL CLASS=PLAIN-LIST>  \r\n\r\n<LI>a) Varetagelsen af forbindelsen mellem politikredsen og rådet for større  \r\n\r\n færdselssikkerhed, herunder ved deltagelse i rådets landsdels- og landsmøder.  \r\n\r\n</LI>  \r\n\r\n<LI>b) Varetagelsen eller formidlingen af rådets propagandavirksomhed i  \r\n\r\n politikredsen, herunder med hensyn til distribution af propagandamateriale og  \r\n\r\n gennemførelse af lokale færdselssikkerhedsarrangementer. Administrationen af  \r\n\r\n det eventuelle rådighedsbeløb, som modtages fra rådet for større  \r\n\r\n færdselssikkerhed og aflæggelse af regnskab over for rådet for beløbets  \r\n\r\n anvendelse. </LI>  \r\n\r\n<LI>c) Koordineringen eller formidlingen af den bistand, som det ifølge  \r\n\r\n justitsministeriets cirkulære nr. 221 af 20. oktober 1967 påhviler politiet  \r\n\r\n at yde ved færdselsundervisningen i skolerne og af det lokale samarbejde  \r\n\r\n mellem rådet, politiet og skolerne vedrørende skolepatruljer, knallert- og  \r\n\r\n cyklistprøver m.m. Det vil ofte være hensigtsmæssigt, at den pågældende selv  \r\n\r\n deltager i færdselsundervisningen. </LI>  \r\n\r\n<LI>d) Varetagelsen eller formidlingen i øvrigt af politikredsens kontakt i  \r\n\r\n forhold til offentligheden vedrørende færdselssikkerhedsspørgsmål. </LI>  \r\n\r\n</UL>  \r\n\r\n<P CLASS=PUNKT> <B>4.</B> Den pågældende holdes orienteret om det øvrige  \r\n\r\n færdselssikkerhedsarbejde i politikredsen. Ved fastlæggelsen af tjenesten bør  \r\n\r\n der under hensyntagen til arbejdsopgaverne i øvrigt sikres ham rimelige  \r\n\r\n muligheder for og tid til at udføre de nævnte opgaver, om fornødent således  \r\n\r\n at han samarbejder med andre polititjenestemænd eller med kontorpersonale om  \r\n\r\n opgavernes løsning som led i de pågældendes tjeneste. Arbejdet på dette  \r\n\r\n område må udføres således, at ordenspolitiets ledelse sikres indseende i og  \r\n\r\n kontrol hermed. </P>  \r\n\r\n<P>Oplysning om, hvem der er udpeget som rådets repræsentant i politikredsen  \r\n\r\n efter 1. april 1973, bedes indsendt til rådet for større færdselssikkerhed,  \r\n\r\n Valbygårdsvej 62, 2500 Valby, inden den 20. april 1973. </P>  \r\n\r\n<P>K. Axel Nielsen </P>  \r\n\r\n<P>/P. Wiese </P>  \r\n\r\n<P>(Cirkulærskrivelse om politiets samarbejde med rådet for større  \r\n\r\n færdselssikkerhed m.v. (Til politiet)). </P>  \r\n\r\n</DIV>",
    "isHistorical": true,
    "editorialNotes": [
        "(* 1) Optaget i Juristforbundets færselslovsamling."
    ],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19731124910"
        },
        {
            "displayName": "Entydig dokumentidentifikation",
            "displayValue": "CM009763"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/11/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11249"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "03/04/1973"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "j.nr. 1973-2250-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}