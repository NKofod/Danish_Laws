{
    "id": 166274,
    "title": "Vejledning om forenklet afvikling af investeringsforeninger og afdelinger heraf",
    "documentTypeId": "180",
    "isSagsforlobPeriodValid": true,
    "shortName": "VEJ nr 10283 af 04/12/2014",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om forenklet afvikling af investeringsforeninger og afdelinger heraf</p>\r\n<p class=\"Overskriftstekst2\">1. Indledning og anvendelsesområde</p>\r\n<p>Denne vejledning er udarbejdet til brug for investeringsforeninger, når disse eller deres afdelinger skal afvikles efter § 115 i lov om investeringsforeninger m.v.</p>\r\n<p>Vejledningen gælder alene for investeringsforeninger og ikke for SIKAV’er og værdipapirfonde.</p>\r\n<p class=\"Overskriftstekst2\">2. Generelt</p>\r\n<p>Investeringsforeninger og afdelinger heraf kan som alternativ til afvikling ved likvidation vælge at afvikle efter en forenklet procedure i henhold til § 115 i lov om investeringsforeninger m.v. Forenklet afvikling forudsætter, at Finanstilsynet giver tilladelse til påbegyndelse heraf, og at Finanstilsynet efter gennemførelse af afviklingen godkender denne.</p>\r\n<p>§ 115 i lov om investeringsforeninger m.v. giver investorerne mulighed for at få udbetalt afviklingsprovenu i umiddelbar forlængelse af generalforsamlingens beslutning om afvikling og forud for udløbet af en proklamafrist på 3 måneder. Herved adskiller forenklet afvikling sig fra afvikling ved likvidation, da investorerne ved likvidation først kan få udbetalt likvidationsprovenuet efter proklamafristens udløb.</p>\r\n<p>Ved tilladelse til forenklet afvikling skal det sikres, at investorernes og kreditorernes interesser varetages bedst muligt, og at disses retsstilling ikke forringes i forhold til afvikling ved likvidation. Investorernes interesser sikres ved Finanstilsynets vurdering af, om baggrunden for afviklingen er i investorernes interesse og ved, at Finanstilsynet påser, at det er investorerne, der har truffet beslutning om afviklingen. Kreditorernes interesser sikres ved et krav om, at investeringsforeningens depotselskab eller et andet pengeinstitut overfor investeringsforeningen skal erklære, at det vil hæfte for såvel forfalden og uforfalden som omtvistet gæld. Denne hæftelse vil normalt være i form af en garanti, der i henhold til Finanstilsynets praksis kan beløbsgrænses til 10 mio. kr.</p>\r\n<p>Tilladelse til forenklet afvikling forudsætter, at foreningen indrykker et proklama i Statstidende, hvor kreditorerne med et varsel på mindst 3 måneder opfordres til at anmelde deres krav. Indrykning af proklama medfører, at garantien kan tidsbegrænses til ophør til det tidspunkt, hvor Finanstilsynet efter proklamafristens udløb endeligt godkender afviklingen. Proklamaet er ikke præklusivt.</p>\r\n<p>I henhold til Finanstilsynets praksis er det en betingelse for tilladelse til forenklet afvikling af en investeringsforening, at alle foreningens afdelinger opfylder kravet til formuens størrelse på minimum 10 mio. kr. Parallelt til dette er det en betingelse for tilladelse til forenklet afvikling af en afdeling, at afdelingen opfylder kravet til formuens størrelse på minimum 10 mio. kr. Dette gælder dog kun for foreninger og afdelinger, der har påbegyndt deres virksomhed. Foreninger og afdelinger, der ikke har påbegyndt deres virksomhed og derfor ingen investorer har, kan afvikles efter § 116 i lov om investeringsforeninger m.v.</p>\r\n<p>Træffer Finanstilsynet i henhold til § 110 i lov om investeringsforeninger m.v. afgørelse om at inddrage en investeringsforenings eller afdelings tilladelse som følge af, at formuekravet ikke længere er opfyldt, og skal foreningen eller afdelingen afvikles som følge heraf, jf. § 111 i lov om investeringsforeninger m.v., kan denne afvikling dog gennemføres som forenklet afvikling, medmindre Finanstilsynet vurderer, at hensynet til investorerne og kreditorerne kun kan varetages, hvis afvikling gennemføres ved likvidation, jf. § 112, stk. 6, i lov om investeringsforeninger m.v.</p>\r\n<p>Proceduren ved forenklet afvikling er beskrevet i de følgende afsnit. En forening kan vælge at indsende ansøgning til Finanstilsynet enten før eller efter afholdelse af den generalforsamling, som træffer beslutning om afvikling. Begge procedurer er beskrevet nedenfor.</p>\r\n<p>I henhold til § 117 i lov om investeringsforeninger m.v. finder lovens bestemmelser om Finanstilsynets beføjelser og foreningens pligter over for Finanstilsynet tilsvarende anvendelse på foreninger og afdelinger heraf, der er under afvikling.</p>\r\n<p>Foreningen skal, inden den eller en afdeling afvikles, tage højde for betaling af afgift til Finanstilsynet, jf. § 182 i lov om investeringsforeninger m.v. Foreningen kan rette henvendelse til Finanstilsynets sekretariat (SEIN) og få oplyst beløbet.</p>\r\n<p class=\"Overskriftstekst2\">3. Procedure</p>\r\n<p class=\"Overskriftstekst2\">3.1. Tilladelse til at påbegynde forenklet afvikling</p>\r\n<p class=\"Overskriftstekst2\">3.1.1. Dokumentation ved ansøgning om forhåndstilladelse til afvikling</p>\r\n<p class=\"Overskriftstekst2\">3.1.1.1. Dokumenter som foreningen skal indsende før generalforsamlingen</p>\r\n<p class=\"BilagtekstListe\">Når generalforsamlingen endnu ikke har truffet beslutning om at afvikle foreningen eller afdelingen, skal foreningen indsende følgende til Finanstilsynet:</p>\r\n<p class=\"Liste1\">\r\n   <span class=\"Liste1Nr\">1)</span> En skriftlig ansøgning om forhåndstilladelse til afvikling, herunder oplysning om</p>\r\n<p class=\"Liste2\">\r\n   <span class=\"Liste2Nr\">a)</span> baggrunden for afviklingen,</p>\r\n<p class=\"Liste2\">\r\n   <span class=\"Liste2Nr\">b)</span> hvornår generalforsamling påtænkes afholdt, og</p>\r\n<p class=\"Liste2\">\r\n   <span class=\"Liste2Nr\">c)</span> hvornår foreningen påtænker at indrykke proklama i Statstidende, hvis dette ikke er sket.</p>\r\n<p class=\"Liste1\">\r\n   <span class=\"Liste1Nr\">2)</span> En kopi af foreningens proklama i Statstidende med angivelse af indrykningsdatoen, medmindre indrykning endnu ikke er sket. Hvis foreningen indrykker proklama, før Finanstilsynet har givet tilladelse til forenklet afvikling, skal det fremgå af proklamaet, at afviklingen forudsætter Finanstilsynets tilladelse.</p>\r\n<p class=\"Liste1\">\r\n   <span class=\"Liste1Nr\">3)</span> En kopi af referatet (evt. i form af en ekstrakt) af det bestyrelsesmøde, hvor det blev besluttet at indkalde til generalforsamling med henblik på at foreslå foreningens eller afdelingens afvikling.</p>\r\n<p class=\"Liste1\">\r\n   <span class=\"Liste1Nr\">4)</span> En kopi af depotselskabets eller et andet pengeinstituts erklæring om hæftelse for såvel forfalden og uforfalden som omtvistet gæld.</p>\r\n<p>Hvis Finanstilsynet vurderer, at afviklingen er forsvarlig og i investorernes interesse, giver Finanstilsynet foreningen meddelelse om, at tilsynet er indstillet på at give tilladelse til, at foreningen kan påbegynde afviklingen under forudsætning af, at generalforsamlingen træffer beslutning herom. Endvidere anmoder tilsynet om, at foreningen efter generalforsamlingens beslutning om afvikling indsender de under pkt. 3.1.1.2. angivne dokumenter.</p>\r\n<p class=\"Overskriftstekst2\">3.1.1.2. Dokumenter som foreningen skal indsende efter generalforsamlingen</p>\r\n<p class=\"BilagtekstListe\">Når generalforsamlingen har truffet beslutning om afvikling, skal foreningen indsende følgende til Finanstilsynet:</p>\r\n<p class=\"Liste1\">\r\n   <span class=\"Liste1Nr\">1)</span> En skriftlig ansøgning om tilladelse til at påbegynde afvikling.</p>\r\n<p class=\"Liste1\">\r\n   <span class=\"Liste1Nr\">2)</span> En kopi af foreningens proklama i Statstidende med angivelse af indrykningsdatoen, medmindre en sådan er indsendt tidligere.</p>\r\n<p class=\"Liste1\">\r\n   <span class=\"Liste1Nr\">3)</span> En kopi af generalforsamlingsprotokollen, hvoraf det fremgår, at generalforsamlingen har truffet beslutning om forenklet afvikling.</p>\r\n<p class=\"Liste1\">\r\n   <span class=\"Liste1Nr\">4)</span> En kopi af en erklæring fra SKAT om, at der ikke foreligger skatte- og afgiftskrav vedrørende foreningen eller afdelingen.</p>\r\n<p class=\"Liste1\">\r\n   <span class=\"Liste1Nr\">5)</span> Nye vedtægter hvor foreningens eller afdelingens navn er tilføjet »under afvikling«.</p>\r\n<p>Hvis Finanstilsynet fortsat vurderer, at afviklingen er forsvarlig og i investorernes interesse og kan konstatere, at generalforsamlingen har truffet beslutning om afvikling, giver Finanstilsynet tilladelse til, at foreningen kan påbegynde afviklingen. Samtidig orienterer tilsynet foreningens revisorer om tilladelsen.</p>\r\n<p>Der henvises til pkt. 3.3, hvor de dokumenter, som foreningen skal indsende efter proklamafristens udløb, er nævnt.</p>\r\n<p class=\"Overskriftstekst2\">3.1.2. Dokumentation ved ansøgning om tilladelse efter generalforsamlingen</p>\r\n<p class=\"BilagtekstListe\">Når generalforsamlingen har truffet beslutning om at afvikle foreningen eller afdelingen, skal foreningen indsende følgende til Finanstilsynet:</p>\r\n<p class=\"Liste1\">\r\n   <span class=\"Liste1Nr\">1)</span> En skriftlig ansøgning om tilladelse til at påbegynde afvikling. Ansøgningen skal indeholde følgende oplysninger:</p>\r\n<p class=\"Liste2\">\r\n   <span class=\"Liste2Nr\">a)</span> Baggrunden for afviklingen.</p>\r\n<p class=\"Liste2\">\r\n   <span class=\"Liste2Nr\">b)</span> Hvornår foreningen påtænker at indrykke proklama i Statstidende, hvis dette ikke er sket. Hvis foreningen indrykker proklama, før Finanstilsynet har givet tilladelse til forenklet afvikling skal det fremgå af proklamaet, at afviklingen forudsætter Finanstilsynets tilladelse.</p>\r\n<p class=\"Liste1\">\r\n   <span class=\"Liste1Nr\">2)</span> En kopi af foreningens proklama i Statstidende med angivelse af indrykningsdatoen, medmindre indrykning endnu ikke er sket.</p>\r\n<p class=\"Liste1\">\r\n   <span class=\"Liste1Nr\">3)</span> En kopi af generalforsamlingsprotokollen, hvoraf det fremgår, at generalforsamlingen har truffet beslutning om forenklet afvikling af foreningen eller afdelingen.</p>\r\n<p class=\"Liste1\">\r\n   <span class=\"Liste1Nr\">4)</span> Nye vedtægter hvor foreningens eller afdelingens navn er tilføjet »under afvikling«.</p>\r\n<p class=\"Liste1\">\r\n   <span class=\"Liste1Nr\">5)</span> En kopi af depotselskabets eller et andet pengeinstituts erklæring om hæftelse for såvel forfalden og uforfalden som omtvistet gæld.</p>\r\n<p class=\"Liste1\">\r\n   <span class=\"Liste1Nr\">6)</span> En kopi af en erklæring fra SKAT om, at der ikke foreligger skatte- og afgiftskrav vedrørende foreningen eller afdelingen.</p>\r\n<p>Hvis Finanstilsynet vurderer, at afviklingen er forsvarlig og i investorernes interesse og kan konstatere, at generalforsamlingen har truffet beslutning om afvikling, giver Finanstilsynet tilladelse til, at foreningen kan påbegynde afviklingen. Samtidig orienterer tilsynet foreningens revisorer om tilladelsen.</p>\r\n<p>Der henvises til pkt. 3.3. hvor de dokumenter, som foreningen skal indsende efter proklamafristens udløb, er nævnt.</p>\r\n<p class=\"Overskriftstekst2\">3.2. Efter Finanstilsynets tilladelse til afvikling</p>\r\n<p>Når Finanstilsynet har givet tilladelse til afvikling, jf. pkt. 3.1.1.2. og pkt. 3.1.2, kan foreningen påbegynde afviklingen, herunder indløse investorerne.</p>\r\n<p>Tilladelsen medfører, at de af foreningens afdelinger, som tilladelsen vedrører, ikke længere er underlagt placeringsbestemmelserne i kapitel 14 og 15 i lov om investeringsforeninger m.v.</p>\r\n<p class=\"Overskriftstekst2\">3.3. Finanstilsynets godkendelse af forenklet afvikling</p>\r\n<p class=\"BilagtekstListe\">Når proklamafristen (på mindst 3 måneder) er udløbet, og det afsluttende regnskab foreligger, skal foreningen indsende følgende til Finanstilsynet:</p>\r\n<p class=\"Liste1\">\r\n   <span class=\"Liste1Nr\">1)</span> En kopi af foreningens proklama i Statstidende, med angivelse af indrykningsdatoen, hvis en sådan ikke tidligere er indsendt.</p>\r\n<p class=\"Liste1\">\r\n   <span class=\"Liste1Nr\">2)</span> To eksemplarer af afviklingsregnskabet revideret af foreningens revisor, hvis der er tale om en afvikling af en forening, og ét eksemplar af afviklingsregnskabet revideret af foreningens revisor, hvis der tale om en afvikling af en afdeling.</p>\r\n<p class=\"Liste1\">\r\n   <span class=\"Liste1Nr\">3)</span> En erklæring fra bestyrelsen om, at al gæld er betalt.</p>\r\n<p class=\"Liste1\">\r\n   <span class=\"Liste1Nr\">4)</span> Hvis der er tale om afvikling af en afdeling, ét sæt nye vedtægter, hvori afdelingen ikke længere er omtalt.</p>\r\n<p>Hvis Finanstilsynet ikke har bemærkninger til de indsendte dokumenter, godkender Finanstilsynet afviklingen og sletter investeringsforeningen eller afdelingen fra tilsynets register samt giver investeringsforeningen (anmelderen), Erhvervsstyrelsen (når der er tale om en forening), Danmarks Nationalbank, SKAT og Danmarks Statistik meddelelse herom. Efter godkendelsen er det pengeinstitut, der har erklæret at ville hæfte for såvel forfalden og uforfalden som omtvistet gæld, almindeligvis ikke længere forpligtet af sin erklæring.</p>\r\n<p>Ved afvikling af en investeringsforening, videresender Finanstilsynet det ene eksemplar af afviklingsregnskabet til offentliggørelse hos Erhvervsstyrelsen, således at offentligheden kan få indsigt i dette regnskab.</p>\r\n<p>Vejledning nr. 84 af 30. september 2010 om afvikling af investeringsforeninger, specialforeninger, hedgeforeninger, professionelle foreninger, godkendte fåmandsforeninger og afdelinger heraf efter § 84 m.fl. i lov om investeringsforeninger og specialforeninger samt andre kollektive investeringsordninger m.v. bortfalder med virkning fra nedenstående dato.</p><div class=\"Givet\" id=\"Givet\"><p class=\"Givet\" align=\"center\">Finanstilsynet, den 4. december 2014</p><p class=\"Sign1\" align=\"center\">Anna Frost-Jensen </p><p class=\"Sign2\" align=\"right\">/ Martin Schultz </p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/12/2014"
        },
        {
            "displayName": "Accession",
            "displayValue": "C20141028360"
        },
        {
            "displayName": "Entydig dokumentidentifikation",
            "displayValue": "BP001085"
        },
        {
            "displayName": "Dato for førstegangsindlæggelse",
            "displayValue": "06/12/2014"
        },
        {
            "displayName": "Dato for indlæggelse",
            "displayValue": "06/12/2014"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10283"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "04/12/2014"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Finanstilsynet, j.nr 143-0012"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}