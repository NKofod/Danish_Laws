{
    "id": 211930,
    "title": "Bekendtgørelse om overvågning og bekæmpelse af BSE hos kvæg",
    "documentTypeId": "60",
    "isSagsforlobPeriodValid": true,
    "shortName": "BEK nr 1442 af 11/12/2019",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#ide87febf2-a26d-47eb-a707-30d0d2a0e018\">Kapitel 1</a>\r\n      </td>\r\n      <td class=\"IndholdsfortegnelseTekst\">Formål og definitioner</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idb2a6f8c8-f739-44c9-8f7a-f6f12a5b6b90\">Kapitel 2</a>\r\n      </td>\r\n      <td class=\"IndholdsfortegnelseTekst\">Kliniske mistanker</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id0624699d-ddb0-42af-967a-a6fb20eee305\">Kapitel 3</a>\r\n      </td>\r\n      <td class=\"IndholdsfortegnelseTekst\">Overvågning på slagteri og kategori 1-forarbejdningsanlæg</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id81a60ef5-6c86-4cd4-b4fd-b8bfb670cbd8\">Kapitel 4</a>\r\n      </td>\r\n      <td class=\"IndholdsfortegnelseTekst\">Mistanke om BSE</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id0d60a797-2d37-4ba3-88ad-0532fed574c7\">Kapitel 5</a>\r\n      </td>\r\n      <td class=\"IndholdsfortegnelseTekst\">Smitte med BSE</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idb6e0abd9-698a-461c-ab55-b2f6f6e8c2f9\">Kapitel 6</a>\r\n      </td>\r\n      <td class=\"IndholdsfortegnelseTekst\">Betaling og erstatning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idbd7df396-3a10-4932-98fd-84b8f959564e\">Kapitel 7</a>\r\n      </td>\r\n      <td class=\"IndholdsfortegnelseTekst\">Straf og ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om overvågning og bekæmpelse af BSE hos kvæg<a class=\"FodnoteHenvisning\" name=\"Henvisning_id8a2942f9-3377-42ee-94f4-85e619234071\" href=\"#id8a2942f9-3377-42ee-94f4-85e619234071\">1)</a></p>\r\n<p class=\"Indledning2\">I medfør af § 6, stk. 1, § 26, § 27, stk. 2, § 29, § 30, stk. 1 og 3, § 33, § 36, § 44, stk. 1, § 53, stk. 1 og 2, § 67 og § 70, stk. 3, i lov om hold af dyr, jf. lovbekendtgørelse nr. 1 af 2. januar 2019, fastsættes efter bemyndigelse i henhold til § 7, nr. 1, og § 10, stk. 1, nr. 1 og 4, i bekendtgørelse nr. 1614 af 18. december 2018 om Fødevarestyrelsens opgaver og beføjelser:</p>\r\n<p class=\"Kapitel\" id=\"ide87febf2-a26d-47eb-a707-30d0d2a0e018\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Formål og definitioner</p>\r\n<p class=\"Paragraf\" id=\"id1ac668f5-952c-4ab5-9a68-281ae50c27fe\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsens formål er at fastsætte bestemmelser for overvågning og bekæmpelse af BSE hos kvæg.</p>\r\n<p class=\"Stk2\">\r\n   <span class=\"StkNr\" id=\"idda9b0cea-0d38-450f-9191-117b42d3fffa\">Stk. 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id9fcbec34-9363-454a-bedd-501a02e9f60a\">1)</span> BSE: Bovin Spongiform Encephalopti (kogalskab). En sygdom, som kan overføres fra kvæg til mennesker (zoonotisk), og som medfører en alvorlig, uhelbredelig hjernelidelse hos kvæg og menneske efter lang inkubationstid.</p>\r\n<p class=\"Liste1\">\r\n   <span class=\"Liste1Nr\" id=\"ida58dd802-b50e-4936-8216-c433d325c329\">2)</span> Hjernestammen: Den basale og nederste del af hjernen indeholdende obex hos kreaturer. Dette er den del af hjernen, som skal undersøges for BSE, jf. de protokoller, som gælder for de hurtigtest, som er godkendt af EU, jf. nr. 13.</p>\r\n<p class=\"Liste1\">\r\n   <span class=\"Liste1Nr\" id=\"id91f7630f-2004-4c8e-80e4-66483b3a009f\">3)</span> Kategori 1-forarbejdningsanlæg: Virksomhed godkendt til forarbejdning af kategori 1-materiale i henhold til Europa-Parlamentets og Rådets forordning (EF) nr. 1069/2009 af 21. oktober 2009 om sundhedsbestemmelser for animalske biprodukter og afledte produkter, som ikke er bestemt til konsum, og ophævelse af forordning (EF) nr. 1774/2001 med senere ændringer.</p>\r\n<p class=\"Liste1\">\r\n   <span class=\"Liste1Nr\" id=\"id91697719-5f70-444d-b81d-710fbaf55c3f\">4)</span> SRM: Specificeret Risiko Materiale. Materiale fra kreaturer, som anses for at indeholde den største mængde BSE-smitstof som defineret i Europa-Parlamentets og Rådets forordning nr. 999/2001 af 22. maj 2001 om fastsættelse af regler for forebyggelse af, kontrol med og udryddelse af visse transmissible spongiforme encephaloptier med senere ændringer.</p>\r\n<p class=\"Liste1\">\r\n   <span class=\"Liste1Nr\" id=\"id63c35ad2-cd7b-4a16-a799-f624cf304c1b\">5)</span> Bruger: Enhver fysisk eller juridisk person, som midlertidigt eller permanent har ansvaret for en besætning.</p>\r\n<p class=\"Liste1\">\r\n   <span class=\"Liste1Nr\" id=\"id998a0791-5c69-46c5-808e-978f0e085c60\">6)</span> Slagteri: Slagteri autoriseret til slagtning af kvæg.</p>\r\n<p class=\"Liste1\">\r\n   <span class=\"Liste1Nr\" id=\"id9368df48-468c-4d7a-8388-5196933e3c99\">7)</span> AM-dyr: Kreatur, hvor der ved det levende syn før slagtning (ante mortem kontrol) observeres en akut skade, funktionelle problemer eller neurologiske og adfærdsmæssige symptomer, eller hvor kreaturet mistænkes for at være angrebet af en sygdom, der kan overføres til mennesker eller dyr, eller en forstyrrelse af deres almentilstand, som kan gøre kødet uegnet til menneskeføde.</p>\r\n<p class=\"Liste1\">\r\n   <span class=\"Liste1Nr\" id=\"idd5650e40-b391-4fd8-9c1f-cdc60e13b450\">8)</span> Nødslagtning: Enhver slagtning af et kreatur, hvor aflivning udføres uden for et slagteri efter beslutning af en dyrlæge, og hvor den efterfølgende slagtemæssige behandling foretages på et slagteri.</p>\r\n<p class=\"Liste1\">\r\n   <span class=\"Liste1Nr\" id=\"id9b0457a4-ae55-4e54-b96d-726a2bb89a8a\">9)</span> OT-dyr: Et levende kreatur sendt til slagtning eller et aflivet eller selvdødt kreatur sendt til kategori 1-forarbejningsanlæg fra en besætning under offentligt tilsyn, grundet BSE, efter aftale med Fødevarestyrelsen.</p>\r\n<p class=\"Liste1\">\r\n   <span class=\"Liste1Nr\" id=\"id421571ac-850c-4e5d-9e77-4c8a9b77435a\">10)</span> Fødselskohorte: En gruppe af kreaturer, som er født eller opdrætte i samme besætning som det mistænkte eller smittede kreatur. Fødselskohorten defineres ud fra fødselstidspunktet for det mistænkte eller smittede kreatur på følgende måde:</p>\r\n<p class=\"Liste2\">\r\n   <span class=\"Liste2Nr\" id=\"ide5c9eff7-f680-4bb9-96b9-eb468ae4b974\">a)</span> Kvæg, der er født inden for 12 måneder før eller efter, at det syge kreatur er født, i den besætning, hvor det syge kreatur er født.</p>\r\n<p class=\"Liste2\">\r\n   <span class=\"Liste2Nr\" id=\"id991bb80e-0325-45a9-a153-7c2da81d5c14\">b)</span> Kvæg, som når som helst inden for deres første leveår har været opdrættet sammen med det syge kreatur inden for dets første leveår.</p>\r\n<p class=\"Liste1\">\r\n   <span class=\"Liste1Nr\" id=\"id27784d34-26a5-49ce-a94d-bb38e52c03cc\">11)</span> Referencelaboratorium: Danmark benytter for TSE-analyser Norges nationale referencelaboratorium.</p>\r\n<p class=\"Liste1\">\r\n   <span class=\"Liste1Nr\" id=\"id4cfd2bc8-d125-407e-891e-7053cf3a6af6\">12)</span> Officielt laboratorium: Laboratorium, der af Fødevarestyrelsen er udpeget til at foretage undersøgelser for BSE.</p>\r\n<p class=\"Liste1\">\r\n   <span class=\"Liste1Nr\" id=\"id13321be3-c6f7-4dbc-97c9-5fa4e21699a1\">13)</span> Hurtigtest: EU-godkendt test til hurtig undersøgelse af hjernestamme for BSE, jf. Europa-Parlamentets og Rådets forordning (EF) nr. 999/2001 af 22. maj 2001 om fastsættelse af regler for forebyggelse af, kontrol med og udryddelse af visse Transmissibel Spongiforme Encephalopatier (TSE) med senere ændringer.</p>\r\n<p class=\"Liste1\">\r\n   <span class=\"Liste1Nr\" id=\"ide67afdac-685a-4849-a419-673b970b708e\">14)</span> TSE-database: Fødevarestyrelsens database over alle undersøgelsesresultater i forbindelse med undersøgelse for TSE-sygdomme (Transmissibel Spongiforme Encephalopatier).</p>\r\n<p class=\"Liste1\">\r\n   <span class=\"Liste1Nr\" id=\"iddf57f8bc-14f5-4759-bd93-4db8a9aa8303\">15)</span> CHR: Miljø- og Fødevareministeriets Centrale Husdyrbrugsregister.</p>\r\n<p class=\"Liste1\">\r\n   <span class=\"Liste1Nr\" id=\"id2c11798e-a4b1-4e6b-89af-2a48fd2429f3\">16)</span> CKR-nummer: Et unikt nummer, der skal anvendes til identifikation af et kreatur, og som kan anvendes til identifikation af et får eller en ged. CKR-nummer består af CHR-nummer plus et løbenummer.</p>\r\n<p class=\"Kapitel\" id=\"idb2a6f8c8-f739-44c9-8f7a-f6f12a5b6b90\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Kliniske mistanker</p>\r\n<p class=\"Paragraf\" id=\"ide049f0a8-8e57-4ecd-b252-8c9a7d17a7ba\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Et levende, selvdødt eller aflivet kreatur kan mistænkes for at lide af BSE, når det fremviser eller har fremvist et fremadskridende sygdomsbillede med neurologiske og adfærdsmæssige symptomer eller en gradvis forringelse af den generelle tilstand som følge af forstyrrelser i centralnervesystemet, og hvor det ikke har været muligt at stille en anden sikker diagnose på grundlag af kliniske eller andre undersøgelser, reaktion på behandling eller laboratorieanalyser.</p>\r\n<p class=\"Paragraf\" id=\"idf70ed3ab-4d1f-4bf8-8d55-6b727c79fdcb\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Ejeren eller brugeren af en besætning skal ved mistanke om, at der hos et kreatur optræder det i § 2 nævnte sygdomsbillede, straks tilkalde en dyrlæge, jf. § 27, stk. 1, i lov om hold af dyr.</p>\r\n<p class=\"Paragraf\" id=\"ida64d3831-1a76-4255-bcb2-c88f13a10e25\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Tilkaldes en dyrlæge, jf. § 3, til et kreatur, som udviser det i § 2 nævnte sygdomsbillede, eller får en dyrlæge i øvrigt i forbindelse med sit arbejde mistanke om forekomst af BSE, skal dyrlægen snarest foretage en undersøgelse af det pågældende dyr.</p>\r\n<p class=\"Stk2\">\r\n   <span class=\"StkNr\" id=\"id482258b0-6014-4935-954f-32cdbce41e6e\">Stk. 2.</span> Hvis dyrlægen efter undersøgelse konstaterer, at dyret udviser det i § 2 nævnte sygdomsbillede, skal dyrlægen straks underrette Fødevarestyrelsen om sygdomstilfældet med angivelse af sygdomsbilledet.</p>\r\n<p class=\"Stk2\">\r\n   <span class=\"StkNr\" id=\"id4a7dd134-0840-4c62-b4f5-fbaa69803b83\">Stk. 3.</span> Fødevarestyrelsen vurderer, om der er tale om en klinisk mistanke, og om kreaturet skal aflives og undersøges for BSE.</p>\r\n<p class=\"Stk2\">\r\n   <span class=\"StkNr\" id=\"id2e953183-160e-4920-9b0b-0d18c99aa562\">Stk. 4.</span> I tilfælde af, at kreaturet skal aflives, skal dette ske efter Fødevarestyrelsens anvisning.</p>\r\n<p class=\"Paragraf\" id=\"id58aa4a0b-a9ac-4e0f-8d04-53dbf8adaa2e\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Fødevarestyrelsen sørger for indsendelse af hovedet til undersøgelse på referencelaboratoriet samt transport af resten af dyret til et kategori 1-forarbejdningsanlæg.</p>\r\n<p class=\"Kapitel\" id=\"id0624699d-ddb0-42af-967a-a6fb20eee305\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Overvågning på slagteri og kategori 1-forarbejdningsanlæg</p>\r\n<p class=\"ParagrafGruppeOverskrift\">\r\n   <span>Generelt</span>\r\n</p>\r\n<p class=\"Paragraf\" id=\"id2d3c2067-cb3a-4124-b4dd-a7f9547d48bf\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Ved slagtning til konsum af kreaturer, ved aflivning af kreaturer samt fra selvdøde kreaturer skal hjernestammen udtages og indsendes til undersøgelse for BSE efter følgende procedurer:</p>\r\n<p class=\"Liste1\">\r\n   <span class=\"Liste1Nr\" id=\"id92d60c1d-055b-40c2-8c4c-5e5f8a6355c1\">1)</span> For kreaturer, der har oprindelse i Danmark, Belgien, Cypern, Estland, Finland, Frankrig, Grækenland, Irland, Italien, Letland, Litauen, Luxembourg, Malta, Nederlandene, Polen, Portugal, Slovakiet, Slovenien, Spanien, Storbritannien, Kanaløerne og Isle of Man, Sverige, Tjekkiet, Tyskland, Ungarn og Østrig gælder følgende: Nødslagtede kreaturer, AM-dyr, OT-dyr, selvdøde og aflivede kreaturer i en alder af 48 måneder eller derover, skal undersøges for BSE.</p>\r\n<p class=\"Liste1\">\r\n   <span class=\"Liste1Nr\" id=\"id5d3edb7a-abed-45a8-a762-fee4e8ab692b\">2)</span> For kreaturer, der er født i andre lande end de i nr. 1, nævnte lande, gælder følgende:</p>\r\n<p class=\"Liste2\">\r\n   <span class=\"Liste2Nr\" id=\"idf366f014-88a9-4e66-849b-22c255256ded\">a)</span> Almindelige slagtekreaturer i en alder af 30 måneder eller derover, der slagtes til konsum skal undersøges for BSE.</p>\r\n<p class=\"Liste2\">\r\n   <span class=\"Liste2Nr\" id=\"iddfae6c3a-654d-4d83-bde5-e471d47ec40a\">b)</span> Nødslagtede kreaturer, AM-dyr, OT-dyr, selvdøde og aflivede kreaturer i en alder af 24 måneder eller derover, skal undersøges for BSE.</p>\r\n<p class=\"Stk2\">\r\n   <span class=\"StkNr\" id=\"idebdf6b71-70f9-4137-8d3f-bbf16f57382a\">Stk. 2.</span> Slagteriet skal sørge for, at hjernestammen fra kreaturer, der slagtes med henblik på konsum, udtages og indsendes til undersøgelse for BSE efter reglerne i stk. 1. Kreaturerne opdeles i en af følgende kategorier:</p>\r\n<p class=\"Liste1\">\r\n   <span class=\"Liste1Nr\" id=\"ide71552b0-9094-43e2-88ef-9fec62fdda9e\">1)</span> Almindelig slagtning.</p>\r\n<p class=\"Liste1\">\r\n   <span class=\"Liste1Nr\" id=\"id3e4232c2-498d-43ab-9bf8-f13933f2a60e\">2)</span> Nødslagtning.</p>\r\n<p class=\"Liste1\">\r\n   <span class=\"Liste1Nr\" id=\"id54135eb5-c52b-4161-bb30-171dac7fb989\">3)</span> AM-dyr.</p>\r\n<p class=\"Liste1\">\r\n   <span class=\"Liste1Nr\" id=\"id9f743905-0ae1-4982-a56f-c7af38a446b1\">4)</span> OT-dyr.</p>\r\n<p class=\"Stk2\">\r\n   <span class=\"StkNr\" id=\"id4f83d6d7-ff85-4c98-98b5-8fa9a3d6c642\">Stk. 3.</span> Et kategori 1-forarbejdningsanlæg skal, jf. stk. 1, sørge for, at hjernestamme udtages og indsendes til undersøgelse for BSE fra selvdøde og aflivede kreaturer, der behandles på kategori 1-forarbejdningsanlægget.</p>\r\n<p class=\"Stk2\">\r\n   <span class=\"StkNr\" id=\"idf43edd76-cbc9-4b52-a765-f5c783b50cd7\">Stk. 4.</span> Fra kreaturer, som sendes til slagtning, og som er døde ved ankomsten til slagteriet, dør efter ankomsten til slagteriet, afvises fra slagtning eller kasseres inden hovedet eller øremærkerne er fjernet fra slagtekroppen, skal der, jf. stk. 1, udtages prøver på kategori 1-forarbejdningsanlægget til undersøgelse for BSE.</p>\r\n<p class=\"Stk2\">\r\n   <span class=\"StkNr\" id=\"id36d4ce94-499d-4aa0-b41f-838774236bf8\">Stk. 5.</span> Fra slagtede kreaturer, som kasseres, efter at hovedet eller øremærkerne er fjernet fra slagtekroppen, skal der, jf. stk. 1, udtages prøver på slagteriet til undersøgelse for BSE.</p>\r\n<p class=\"Stk2\">\r\n   <span class=\"StkNr\" id=\"id6b963b5c-af60-4b61-8919-ef5421c2088d\">Stk. 6.</span> Udtagning af hjernestammen skal ske efter Fødevarestyrelsens anvisninger.</p>\r\n<p class=\"Paragraf\" id=\"id3d4606cc-93d5-42f3-a563-230d0437013f\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Slagterier og kategori 1-forarbejdningsanlæg, som udtager prøver til undersøgelse for BSE, skal sørge for, at der er en sikker sammenhæng mellem hjernestammen, som er udtaget til undersøgelse for BSE og det pågældende kreaturs CKR-nummer.</p>\r\n<p class=\"Stk2\">\r\n   <span class=\"StkNr\" id=\"id1ea04676-74ee-409b-aa87-48415f4c9691\">Stk. 2.</span> Slagterier skal sikre, at slagtekrop og øvrige dele af dyret relateres til det pågældende dyrs CKR-nummer, indtil embedsdyrlægen har frigivet slagtekrop og øvrige dele af dyret fra offentligt tilsyn, jf. § 9, stk. 3.</p>\r\n<p class=\"Stk2\">\r\n   <span class=\"StkNr\" id=\"idd5cce3b0-2e34-4f70-b208-007626b1dc71\">Stk. 3.</span> For kreaturer, hvor hjernestammen udtages og indsendes til undersøgelse for BSE skal slagterier identificere den slagtekrop, som er behandlet på slagtelinjen lige før, og de to slagtekroppe, som er behandlet på slagtelinjen lige efter ethvert slagtet dyr.</p>\r\n<p class=\"Stk2\">\r\n   <span class=\"StkNr\" id=\"idb4cfde3c-522e-42c5-818f-5b7aaa69c5cc\">Stk. 4.</span> Slagterier og kategori 1-forarbejdningsanlæg skal føre optegnelser over identiteten af kreaturet og den dertil hørende hjernestamme, jf. stk. 1-3, og opbevare disse optegnelser i 2 år.</p>\r\n<p class=\"Paragraf\" id=\"id4756dd6f-71d3-4cf8-9ac3-1bf190ad22f3\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Slagterier og kategori 1-forarbejdningsanlæg skal sørge for, at hjernestammen udtaget, jf. § 6, indsendes til undersøgelse på et officielt laboratorium samme dag, som den udtages.</p>\r\n<p class=\"Stk2\">\r\n   <span class=\"StkNr\" id=\"id553cf496-059c-47dc-b788-1f559e0df3e9\">Stk. 2.</span> Slagterier kan dog, jf. stk. 1, udskyde indsendelsen i op til 5 hverdage efter slagtning. Hjernestammen skal i så fald opbevares på køl fra udtagelse til indsendelse.</p>\r\n<p class=\"Stk2\">\r\n   <span class=\"StkNr\" id=\"id43c54998-88c8-478f-95bb-2cfda3174bd7\">Stk. 3.</span> Indsender af hjernestammen skal sikre sig, at laboratoriet kan modtage materialet til undersøgelse senest dagen efter afsendelsen.</p>\r\n<p class=\"Stk2\">\r\n   <span class=\"StkNr\" id=\"id0d39c3c1-cd01-4d56-a9e3-fc0fee2b0696\">Stk. 4.</span> Indsender af hjernestammen skal ved aftale med det officielle laboratorium forpligte laboratoriet til at overholde kravene til et officielt laboratorium i § 12, stk. 1-4, stk. 6-7, stk. 9 og stk. 11-12, og § 14, stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"id16e08f2d-5a85-490a-9a7b-699ca88701fd\">Stk. 5.</span> Indsender af hjernestammen skal påse, at det officielle laboratorium efterkommer kravene i § 12, stk. 1-4, stk. 6-7, stk. 9 og stk. 11-12, og § 14, stk. 2 og 3.</p>\r\n<p class=\"Paragraf\" id=\"ide253c07e-7a23-41f2-af25-4793d342c0bf\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Ved slagtning på slagteri af dyr, der undersøges for BSE, skal alle dele, herunder huden, holdes tilbage under offentligt tilsyn, indtil der foreligger et negativt resultat af undersøgelsen, eller alle delene føres til et kategori 1-forarbejdningsanlæg. Transport af delene til et kategori 1-forarbejdningsanlæg må kun ske med embedsdyrlægens tilladelse.</p>\r\n<p class=\"Stk2\">\r\n   <span class=\"StkNr\" id=\"ida8c6ce49-58e5-404d-94e7-619929d560bb\">Stk. 2.</span> På slagterier skal den slagtekrop, som er behandlet på slagtelinjen lige før, og de to slagtekroppe, som er behandlet på slagtelinjen lige efter et kreatur, der undersøges for BSE, holdes tilbage under offentligt tilsyn, indtil der foreligger et negativt resultat af undersøgelsen eller slagtekroppene føres til et kategori 1-forarbejdningsanlæg.</p>\r\n<p class=\"Stk2\">\r\n   <span class=\"StkNr\" id=\"idbf54185c-79ae-4a81-b893-e2269510041f\">Stk. 3.</span> Embedsdyrlægen kan frigive delene af dyret fra det offentlige tilsyn til konsum, hvis der foreligger en negativ reaktion ved hurtigtest, og den er udført på materiale af korrekt beskaffenhed, jf. definitionen af hjernestamme i § 1, stk. 2, nr. 2.</p>\r\n<p class=\"Paragraf\" id=\"idbff4c28d-e3be-4412-93f9-bb087a6caab5\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Slagterier og kategori 1-forarbejdningsanlæg skal have procedurer til kontrol af leverede kreaturers oprindelse, alder og identitet, opdeling af prøverne i kategorierne: almindelige slagtning, nødslagtning, AM-dyr, OT-dyr og selvdøde kreaturer, udtagning og fremsendelse af prøver samt modtagelse af prøveresultater. Endvidere skal slagterier have procedurer til opbevaring af eller kontrol med alle dele af dyrene, indtil resultat af BSE-undersøgelsen foreligger.</p>\r\n<p class=\"Stk2\">\r\n   <span class=\"StkNr\" id=\"idfa09173f-21ba-4128-b768-02a8f2e42279\">Stk. 2.</span> På virksomheden skal der foreligge en skriftlig beskrivelse af procedurerne, jf. stk. 1.</p>\r\n<p class=\"Paragraf\" id=\"iddfc80ec7-3d0d-44a0-9bfc-b09bfe58969b\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Slagterier og kategori 1-forarbejdningsanlæg skal ved opslag i CHR sikre identifikation af kreaturer og overholdelse af de nævnte aldersgrænser for udtagning af hjernestammen fra alle tilførte kreaturer.</p>\r\n<p class=\"Stk2\">\r\n   <span class=\"StkNr\" id=\"id99380d46-d4a0-4498-9bab-291db421806f\">Stk. 2.</span> Dog kan kategori 1-forarbejdningsanlæg etablere et system til udvælgelse af de aldersgrupper af kreaturer, som er relevant for undersøgelsen af BSE på grundlag af en vurdering af tandsættet. Kategori 1-forarbejdningsanlæg skal sikre identifikationen af de kreaturer, som på baggrund af tandsættet vurderes til at få udtaget BSE prøve ved opslag i CHR i forbindelse med, at BSE prøven udtages.</p>\r\n<p class=\"Stk2\">\r\n   <span class=\"StkNr\" id=\"id30841901-f399-443a-8e0b-2ecb391d8279\">Stk. 3.</span> Ved visuel kontrol af det enkelte dyr skal slagterier og kategori 1-forarbejdningsanlæg sikre, at dyrets øremærker, køn, race og anslåede alder stemmer overens med oplysningerne i CHR.</p>\r\n<p class=\"Stk2\">\r\n   <span class=\"StkNr\" id=\"idb7b418cf-8b72-434a-853f-3ecaec27f604\">Stk. 4.</span> Slagterier skal ved tvivl om identifikationen, f.eks. når oplysninger i CHR ikke stemmer med tandsættet, kontakte embedsdyrlægen, der sætter dyret under offentligt beslag, indtil identifikationen er sikret.</p>\r\n<p class=\"Paragraf\" id=\"id10336cce-ff6a-4420-8ba1-152ddc9e7d82\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Et officielt laboratorium skal levere resultaterne af alle de foretagne BSE-undersøgelser med hurtigtest til indsender og til TSE-databasen.</p>\r\n<p class=\"Stk2\">\r\n   <span class=\"StkNr\" id=\"idc5e16c28-9908-406e-b431-28e7eb0294bd\">Stk. 2.</span> Et officielt laboratorium skal levere resultaterne af de foretagne BSE-undersøgelser enten direkte til TSE-databasen eller via slagteriet og en ekstern dataleverandør.</p>\r\n<p class=\"Stk2\">\r\n   <span class=\"StkNr\" id=\"id40028d18-f32d-49cd-a3d2-7a21ecdd3b81\">Stk. 3.</span> Et officielt laboratorium skal levere prøveresultat til indsender senest 2 hverdage efter, at resultatet foreligger.</p>\r\n<p class=\"Stk2\">\r\n   <span class=\"StkNr\" id=\"id2d0a22a4-b5e9-4d52-85a2-31f6ec0fe3a4\">Stk. 4.</span> Hvis et officielt laboratorium leverer prøveresultatet direkte til TSE-databasen, skal laboratoriet levere resultatet til TSE-databasen senest 5 hverdage efter, at resultatet foreligger.</p>\r\n<p class=\"Stk2\">\r\n   <span class=\"StkNr\" id=\"id4a38a2e5-8009-4e19-b4fe-fabde52c7f0d\">Stk. 5.</span> Hvis et officielt laboratorium leverer prøveresultatet via slagteri og en eksterndataleverandør, skal slagteriet levere resultatet til TSE-databasen senest 12 dage efter modtagelsen af prøvesvaret fra laboratoriet.</p>\r\n<p class=\"Stk2\">\r\n   <span class=\"StkNr\" id=\"id29ec1f74-666c-4025-86ee-ba0f8ace0bf6\">Stk. 6.</span> Prøveresultater skal leveres elektronisk til TSE-databasen efter Fødevarestyrelsens nærmere anvisning.</p>\r\n<p class=\"Stk2\">\r\n   <span class=\"StkNr\" id=\"idbc145a6b-1f0e-46fc-a19e-982966d6c1fa\">Stk. 7.</span> Indsender og laboratorium skal hver især sikre en entydig, sikker og sammenhængende identifikation og kategorisering, jf. § 6, stk. 2 og 3, af kreaturet, den tilhørende hjernestamme, resultatet af undersøgelsen og de data, som leveres til TSE-databasen. Identifikationen skal ske med reference til dyrets CKR-nummer.</p>\r\n<p class=\"Stk2\">\r\n   <span class=\"StkNr\" id=\"idb4d1d3fc-c094-4dc8-81f3-67af8862bd46\">Stk. 8.</span> Indsendere skal mærke hver beholder med hjernestamme med en etiket, hvoraf det tilhørende dyrs CKR-nummer fremgår.</p>\r\n<p class=\"Stk2\">\r\n   <span class=\"StkNr\" id=\"id3d238471-876d-4617-8fc8-05ef2bc2bdbd\">Stk. 9.</span> Etiketter på beholdere med hjernestamme og eventuelle tilhørende blanketter skal kunne aflæses maskinelt. Dog kan embedsdyrlægen dispensere herfor for slagterier, der udelukkende slagtemæssigt behandler nødslagtede kreaturer, hvis der etableres et system med tilsvarende sikkerhed, hvoraf der som minimum på etiketten skal fremgå kreaturets CKR-nummer samt autorisationsnummer på slagteriet, og ved fremsendelse til laboratoriet skal en kopi af nødslagtningsattesten medsendes.</p>\r\n<p class=\"Stk2\">\r\n   <span class=\"StkNr\" id=\"idcfa68f4c-525d-4f6b-ada8-8e19e3efccc9\">Stk. 10.</span> Etiketter, jf. stk. 8-9, må kun anbringes på låget på prøvebeholderen, hvis låget er fasthægtet til prøvebeholderen.</p>\r\n<p class=\"Stk2\">\r\n   <span class=\"StkNr\" id=\"id3385abda-96a3-4778-a33e-3ce405948088\">Stk. 11.</span> Et officielt laboratorium skal registrere en modtaget prøve og tilhørende CKR-nummer elektronisk i laboratoriets laboratoriesystem ved maskinel aflæsning af etiketten på prøvebeholderen. Samtidig skal laboratoriet registrere en række andre oplysninger elektronisk efter Fødevarestyrelsens anvisninger afhængig af, hvilke kategorier af kreaturer laboratoriet undersøger prøver fra.</p>\r\n<p class=\"Stk2\">\r\n   <span class=\"StkNr\" id=\"idd1c75dde-d986-49c2-b3e0-96c8a6a1cfba\">Stk. 12.</span> Kategoriseringen skal overføres til TSE-databasen efter Fødevarestyrelsens anvisninger.</p>\r\n<p class=\"ParagrafGruppeOverskrift\">\r\n   <span>Aflivning af kreaturer</span>\r\n</p>\r\n<p class=\"Paragraf\" id=\"idc5856bb5-1cef-4d68-94c2-3c715b925660\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Aflivning af kreaturer, som er 48 måneder gamle eller derover, skal så vidt muligt foretages medikamentelt af hensyn til at bevare hjernestammen intakt til undersøgelse for BSE. Rygmarvsstødere må ikke anvendes til kreaturer.</p>\r\n<p class=\"Stk2\">\r\n   <span class=\"StkNr\" id=\"id075e270e-b83c-4897-8c0a-85c565a5ef9c\">Stk. 2.</span> Aldersgrænsen på 48 måneder, jf. stk. 1, gælder kun kreaturer, der har oprindelse i Danmark, Belgien, Cypern, Estland, Finland, Frankrig, Grækenland, Irland, Italien, Letland, Litauen, Luxembourg, Malta, Nederlandene, Polen, Portugal, Slovakiet, Slovenien, Spanien, Storbritannien, Kanaløerne og Isle of Man, Sverige, Tjekkiet, Tyskland, Ungarn og Østrig. For kreaturer født i andre end de i 1. pkt. nævnte lande, gælder dog en aldersgrænse på 30 måneder for slagtedyr og 24 måneder for nødslagtede kreaturer, AM-dyr, OT-dyr samt selvdøde og aflivede kreaturer.</p>\r\n<p class=\"Kapitel\" id=\"id81a60ef5-6c86-4cd4-b4fd-b8bfb670cbd8\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Mistanke om BSE</p>\r\n<p class=\"Paragraf\" id=\"id056463ab-df21-42ac-8729-de0ccd2ccc01\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Et kreatur skal anses for at være mistænkt for at have BSE, hvis der foreligger en klinisk mistanke, jf. § 4, stk. 3, eller hvis der ved en hurtigtest af hjernestamme fra det pågældende kreatur indsendt til referencelaboratoriet eller et officielt laboratorium påvises tvivlsom eller positiv reaktion for BSE.</p>\r\n<p class=\"Stk2\">\r\n   <span class=\"StkNr\" id=\"id0e7a0808-fc59-4635-a464-98de2d22a439\">Stk. 2.</span> Hjernestammen fra et kreatur mistænkt som følge af en tvivlsom positiv hurtigtest skal indsendes af det godkendte laboratorium til bekræftende undersøgelse på referencelaboratoriet samme dag, som resultatet af hurtigtesten foreligger.</p>\r\n<p class=\"Stk2\">\r\n   <span class=\"StkNr\" id=\"id6f724f2b-bbc7-4f5f-ad86-144ee793675d\">Stk. 3.</span> Et officielt laboratorium skal straks indberette positive og tvivlsomme resultater til Fødevarestyrelsen af udførte hurtigtest. Ved indberetningen skal det pågældende dyrs CKR-nummer oplyses.</p>\r\n<p class=\"Paragraf\" id=\"id2a636f5e-2b16-4de4-a890-eae5ec9bf35f\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Ved mistanke om BSE, jf. § 14, stk. 1, skal slagteriet sørge for, at alle kropsdele af det undersøgte kreatur føres til et kategori 1-forarbejdningsanlæg. Slagtekroppen af det dyr, som er behandlet på slagtelinjen lige før, og slagtekroppene af de to dyr, som er behandlet på slagtelinjen lige efter det undersøgte dyr, føres til et kategori 1-forarbejdningsanlæg i følgende tilfælde:</p>\r\n<p class=\"Liste1\">\r\n   <span class=\"Liste1Nr\" id=\"idf206fafd-8013-430c-aefa-15cb020b10f1\">1)</span> Der er påvist positiv reaktion ved hurtigtest på hjernestammen fra et undersøgt kreatur, og referencelaboratoriet påviser positiv eller inkonklusiv reaktion ved de efterfølgende undersøgelser.</p>\r\n<p class=\"Liste1\">\r\n   <span class=\"Liste1Nr\" id=\"id82abfc02-f7db-411d-8c25-eb0765e9de66\">2)</span> Der er påvist tvivlsom reaktion ved hurtigtest på hjernestammen fra et undersøgt kreatur, og referencelaboratoriet påviser positiv eller inkonklusiv reaktion ved efterfølgende undersøgelser.</p>\r\n<p class=\"Stk2\">\r\n   <span class=\"StkNr\" id=\"id342caea9-c12a-4891-8c9d-9a9f66f66604\">Stk. 2.</span> Fødevarestyrelsen kan dog, jf. stk. 1, tillade, at kun det dyr, som er fundet positivt ved hurtigtest, skal transporteres til et kategori 1-forarbejdningsanlæg, hvis slagteriet har etableret et system, som hindrer, at slagtekroppene kontaminerer hinanden.</p>\r\n<p class=\"Paragraf\" id=\"ida6e4d998-d08d-45e5-ac7a-9a9a6c76756b\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Når et kreatur er mistænkt for at have BSE, jf. § 14, stk. 1, sætter Fødevarestyrelsen følgende dyr under offentligt tilsyn:</p>\r\n<p class=\"Liste1\">\r\n   <span class=\"Liste1Nr\" id=\"ide3fdf6d8-b39b-44c4-bf9e-2ad4f09665e4\">1)</span> Samtlige kreaturer i de besætninger, hvor det mistænkte kreatur har opholdt sig siden dets fødsel. Dette gælder dog ikke kreaturer i besætninger, hvortil det mistænkte kreatur er indgået senere end 12 måneder fra fødslen.</p>\r\n<p class=\"Liste1\">\r\n   <span class=\"Liste1Nr\" id=\"id6b89a17d-51fa-4e17-925a-2992407baf82\">2)</span> Et kreatur, der er flyttet til en anden besætning, og som er en del af fødselskohorten.</p>\r\n<p class=\"Liste1\">\r\n   <span class=\"Liste1Nr\" id=\"idc75605ff-6c8e-43da-afca-4e765877b9b9\">3)</span> Når det mistænkte kreatur er et hundyr, sættes alt afkom, som er født i perioden på 2 år umiddelbart før det tidspunkt, hvor kreaturet er sat under mistanke, jf. § 14, stk. 1, under offentligt tilsyn. Desuden sættes alt afkom, som er født efter dette tidspunkt under offentligt tilsyn.</p>\r\n<p class=\"Liste1\">\r\n   <span class=\"Liste1Nr\" id=\"ide5437e68-dce4-423c-a32c-b0e1c7b0a935\">4)</span> Andre drøvtyggere, hvor der kan påvises en fodringsmæssig sammenhæng med det mistænkte kreatur på et tidspunkt, hvor der kan have været risiko for smitte.</p>\r\n<p class=\"Stk2\">\r\n   <span class=\"StkNr\" id=\"id9488e3e0-ea11-412e-b786-21a13216271a\">Stk. 2.</span> Fødevarestyrelsen ophæver det offentlige tilsyn pålagt efter stk. 1, nr. 1, for de kreaturer, som ikke er en del af fødselskohorten, når Fødevarestyrelsen har identificeret disse kreaturer.</p>\r\n<p class=\"Stk2\">\r\n   <span class=\"StkNr\" id=\"id7ba29fc7-e19d-4aed-a81c-5b11e78ade6d\">Stk. 3.</span> Fødevarestyrelsen ophæver det offentlige tilsyn, hvis reference laboratoriet finder det indsendte materiale fra det mistænkte dyr negativt ved de endelige undersøgelser af indsendt materiale, jf. § 5 og § 14, stk. 2.</p>\r\n<p class=\"Paragraf\" id=\"idf587c540-8daf-436e-88d9-20c2ad04b119\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Drøvtyggere, som er sat under offentligt tilsyn, jf. § 16, må kun flyttes fra ejendommen med Fødevarestyrelsens tilladelse, og kun hvis de føres direkte til slagtning eller til et kategori 1-forarbejdningsanlæg.</p>\r\n<p class=\"Stk2\">\r\n   <span class=\"StkNr\" id=\"id4ebb609f-6f01-4e7e-a092-e01c43d560b9\">Stk. 2.</span> Alle dele, herunder huden, af drøvtyggere under offentligt tilsyn, der er ført til slagtning, skal holdes tilbage under offentligt tilsyn, indtil resultatet af undersøgelsen af det mistænkte dyr er afsluttet med negativt resultat.</p>\r\n<p class=\"Stk2\">\r\n   <span class=\"StkNr\" id=\"idea7850b9-52b6-4e59-a01b-86094ed34229\">Stk. 3.</span> Slagtekroppen af det kreatur, som er behandlet på slagtelinjen lige før, og slagtekroppene af de to kreaturer, som er behandlet på slagtelinjen lige efter et kreatur, som er under offentligt tilsyn, skal holdes tilbage under offentligt tilsyn, indtil undersøgelsen af det mistænkte kreatur er afsluttet med negativ resultat.</p>\r\n<p class=\"Stk2\">\r\n   <span class=\"StkNr\" id=\"id71112100-0bac-49d1-b946-2b10b63676bd\">Stk. 4.</span> Fødevarestyrelsen kan tillade, at kun kreaturer, som er sat under offentligt tilsyn i besætningen, skal holdes tilbage under offentligt tilsyn, hvis slagteriet har etableret et system, som hindrer, at slagtekroppene forurener hinanden.</p>\r\n<p class=\"Stk2\">\r\n   <span class=\"StkNr\" id=\"idb949539c-115c-4908-b5ef-81f773dd79c6\">Stk. 5.</span> Foder og andet materiale, som kan være kontamineret med BSE-smitte, må ikke flyttes fra ejendomme, som har drøvtyggere under offentligt tilsyn, jf. § 16, medmindre det føres til destruktion efter Fødevarestyrelsens anvisning.</p>\r\n<p class=\"Kapitel\" id=\"id0d60a797-2d37-4ba3-88ad-0532fed574c7\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Smitte med BSE</p>\r\n<p class=\"Paragraf\" id=\"id5b15eb73-0907-446f-88d8-a0d6fe59084e\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Et mistænkt kreatur, jf. § 14, stk. 1, skal anses for at være smittet med BSE, hvis referencelaboratoriet finder det indsendte materiale fra dyret positivt ved en bekræftende undersøgelse for BSE.</p>\r\n<p class=\"Stk2\">\r\n   <span class=\"StkNr\" id=\"idaebd5cd5-6962-4931-90e8-c699c8dc4d71\">Stk. 2.</span> Når et kreatur anses for at være smittet med BSE, kan de drøvtyggere, som er under offentligt tilsyn, jf. § 16, stk. 1, kræves aflivet. Beslutning om aflivning træffes af Fødevarestyrelsen.</p>\r\n<p class=\"Stk2\">\r\n   <span class=\"StkNr\" id=\"idbf2a5e11-84e7-4f56-9d2d-a2e903c83ddb\">Stk. 3.</span> Fødevarestyrelsen kan fravige bestemmelsen i stk. 2 for enkelte drøvtyggere eller en gruppe af drøvtyggere, hvis det kan dokumenteres, at de pågældende drøvtyggere ikke har haft adgang til samme foder som det smittede kreatur.</p>\r\n<p class=\"Stk2\">\r\n   <span class=\"StkNr\" id=\"id159abd27-7012-4160-aff9-2ce835728a6a\">Stk. 4.</span> Hvis det drejer sig om tyre på en tyrestation, kan Fødevarestyrelsen udsætte aflivningen, jf. stk. 2, indtil tyrene ikke længere skal anvendes til produktion, hvis det sikres, at tyrene føres direkte til kategori 1-forarbejdningsanlæg efter endt produktion og aflivning.</p>\r\n<p class=\"Paragraf\" id=\"id37ee303a-b464-42d7-aed9-339fdc11f6da\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Fødevarestyrelsen foranstalter aflivning, prøveudtagning og transport til et kategori 1-forarbejdningsanlæg af de aflivede drøvtyggere.</p>\r\n<p class=\"Stk2\">\r\n   <span class=\"StkNr\" id=\"idca4c83b7-3c7f-444b-a545-a27900609075\">Stk. 2.</span> I forbindelse med aflivningen forestår Fødevarestyrelsen udtagning af hjernestammen til undersøgelse for TSE på referencelaboratoriet fra aflivede kreaturer over 48 måneder, samt fra aflivede får og geder på 18 måneder og derover.</p>\r\n<p class=\"Stk2\">\r\n   <span class=\"StkNr\" id=\"idba8d9b95-6b50-473c-b62a-3b9b350bd833\">Stk. 3.</span> Slagteriet skal sørge for, at alle dele af drøvtyggere under offentligt tilsyn, jf. § 17, stk. 2, som er slagtet, og som er med i fødselskohorten, eller som er afkom fra et mistænkt hundyr, transporteres til et kategori 1-forarbejdningsanlæg. Desuden skal slagtekroppen af det kreatur, som er behandlet på slagtelinjen lige før, og slagtekroppen af de to kreaturer, som er behandlet på slagtelinjen lige efter, jf. § 17, stk. 3, transporteres til et kategori 1-forarbejdningsanlæg, medmindre der er etableret et system, som hindrer, at slagtekroppene forurener hinanden.</p>\r\n<p class=\"Paragraf\" id=\"ida122b322-f4c4-49dd-a71d-a60f9878ffa8\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Fødevarestyrelsen foranstalter rengøring af fodersystemer, siloer og andre steder, hvor foder, der kan have overført smitte med BSE, har været opbevaret på den eller de ejendomme, hvor det smittede dyr har opholdt sig.</p>\r\n<p class=\"Stk2\">\r\n   <span class=\"StkNr\" id=\"id34dafc28-b9ed-4a1b-a98a-86bd8cd99162\">Stk. 2.</span> Fødevarestyrelsen kan dog undlade at foranstalte rengøring, jf. stk. 1, hvis Fødevarestyrelsen vurdere, at det er usandsynligt, at der er foderrester tilbage fra den periode, som fødselskohorten dækker.</p>\r\n<p class=\"Paragraf\" id=\"id51a362da-e452-46b0-a246-a00a47ad02d0\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Når Fødevarestyrelsen vurderer, at alle drøvtyggere, som har haft risiko for at være smittet med BSE fra samme smittekilde, som det positive kreatur, er fjernet fra ejendommen, og at alt smittefarligt materiale er fjernet fra ejendommen, ophæver Fødevarestyrelsen skriftligt det pålagte offentlige tilsyn.</p>\r\n<p class=\"Kapitel\" id=\"idb6e0abd9-698a-461c-ab55-b2f6f6e8c2f9\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Betaling og erstatning</p>\r\n<p class=\"Paragraf\" id=\"id82e0afcd-a3f3-4417-a2d1-8cfbdffebaa9\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Fødevarestyrelsen afholder udgifterne til følgende:</p>\r\n<p class=\"Liste1\">\r\n   <span class=\"Liste1Nr\" id=\"idec932e0f-3cab-4948-8c51-8544282c9b70\">1)</span> Aflivning af det mistænkte dyr i henhold til § 4, stk. 3 og 4.</p>\r\n<p class=\"Liste1\">\r\n   <span class=\"Liste1Nr\" id=\"id84898ca0-361b-4cfc-b813-79106bf5e49f\">2)</span> Indsendelse af hovedet og undersøgelse af hjernestammen fra det mistænkte dyr, samt bortskaffelse på kategori 1-forarbejdningsanlæg i henhold til § 5.</p>\r\n<p class=\"Liste1\">\r\n   <span class=\"Liste1Nr\" id=\"ida351ed2a-5ca2-40f5-96a2-b76769a3803d\">3)</span> Analyser, som udføres i medfør af § 6, stk. 2 og 3.</p>\r\n<p class=\"Liste1\">\r\n   <span class=\"Liste1Nr\" id=\"id90931e17-4f1b-4a74-bcc7-84004a030759\">4)</span> Videre undersøgelse af hjernestammen på referencelaboratoriet i henhold til § 14, stk. 2.</p>\r\n<p class=\"Liste1\">\r\n   <span class=\"Liste1Nr\" id=\"id90dda9c0-cdf3-4836-aa0c-aa1527d9f00f\">5)</span> Bortskaffelse på kategori 1-forarbejdningsanlæg af slagtekroppe og refunderer en del af slagteomkostningerne ved kassation af slagtekroppe, jf. § 15.</p>\r\n<p class=\"Stk2\">\r\n   <span class=\"StkNr\" id=\"id306a85b0-aea5-4812-b024-6e8d8bdd3f46\">Stk. 2.</span> Fødevarestyrelsen yder erstatning efter bekendtgørelse om udgifter og erstatning ved bekæmpelse og forebyggelse af husdyrsygdomme.</p>\r\n<p class=\"Stk2\">\r\n   <span class=\"StkNr\" id=\"idd961bbf6-f153-4cc9-a66f-7e599eaa7cc3\">Stk. 3.</span> Alle øvrige udgifter end de i stk. 1 og 2 nævnte, der afholdes i forbindelse med denne bekendtgørelse, er Fødevarestyrelsen uvedkommende.</p>\r\n<p class=\"Kapitel\" id=\"idbd7df396-3a10-4932-98fd-84b8f959564e\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Straf og ikrafttræden</p>\r\n<p class=\"Paragraf\" id=\"id44e74fab-1f2f-4b74-8197-d658899cbfdf\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Med bøde straffes den, der</p>\r\n<p class=\"Liste1\">\r\n   <span class=\"Liste1Nr\" id=\"id8e464140-a24d-4538-b5e2-dffe1a1a1ffd\">1)</span> overtræder § 3, § 4, stk. 1 eller 2, § 6, stk. 2-5, §§ 7-8, § 9, stk. 1 eller 2, §§ 10-11, § 12, stk. 1-5 eller stk. 7-11, §§ 13-14, § 15, stk. 1, § 17, stk. 1-3 eller 5, eller § 19, stk. 3 eller</p>\r\n<p class=\"Liste1\">\r\n   <span class=\"Liste1Nr\" id=\"id39bfff47-9015-4965-9a55-394f7f18762b\">2)</span> undlader at efterkomme Fødevarestyrelsens anvisninger efter § 4, stk. 4, § 6, stk. 6, § 12, stk. 6, 11 eller 12 eller § 17, stk. 5.</p>\r\n<p class=\"Stk2\">\r\n   <span class=\"StkNr\" id=\"idff151753-31e2-486c-81cb-5292d7a2e439\">Stk. 2.</span> Straffen kan stige til fængsel i 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er</p>\r\n<p class=\"Liste1\">\r\n   <span class=\"Liste1Nr\" id=\"id8191e8dc-5019-4376-9467-f03114ae83ae\">1)</span> forvoldt skade på menneskers eller dyrs sundhed eller fremkaldt fare herfor, eller</p>\r\n<p class=\"Liste1\">\r\n   <span class=\"Liste1Nr\" id=\"id6a83ea75-5ac7-4649-ae04-2e32156346af\">2)</span> opnået eller tilsigtet opnået en økonomisk fordel for den pågældende selv eller andre, herunder ved besparelser.</p>\r\n<p class=\"Stk2\">\r\n   <span class=\"StkNr\" id=\"id457265b7-ea0b-4de3-8fb3-8a8e9921d970\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id5d3c0b0d-323c-4550-9711-ac8cae77bf49\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> Bekendtgørelsen træder i kraft 1. januar 2020.</p>\r\n<p class=\"Stk2\">\r\n   <span class=\"StkNr\" id=\"id8a37d6d8-0348-4710-aacf-d930e7ecddc5\">Stk. 2.</span> Bekendtgørelse nr. 1326 af 26. november 2015 om overvågning og bekæmpelse af BSE hos kvæg ophæves.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 11. december 2019</p><p class=\"Sign1\" align=\"center\">P.D.V. <br /> Hanne Larsen </p><p class=\"Sign2\" align=\"right\">/ Marianne Marer </p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id8a2942f9-3377-42ee-94f4-85e619234071\" href=\"#Henvisning_id8a2942f9-3377-42ee-94f4-85e619234071\">1)</a> Bekendtgørelsen gennemfører dele af Kommissionens beslutning 2009/719/EF af 28. september 2009 om tilladelse til, at visse medlemsstater reviderer deres årlige BSE-overvågningsprogrammer, EU-Tidende 2009, nr. L 256, s. 35, som senest ændret ved Kommissionens gennemførelsesafgørelse 2016/851/EU af 26. maj 2016, EU-Tidende 2016, nr. L 141, s. 131. I bekendtgørelsen er medtaget visse bestemmelser fra Europa-Parlamentets og Rådets forordning 999/2001/EF af 22. maj 2001 om fastsættelse af regler for forebyggelse af, kontrol med og udryddelse af visse transmissible spongiforme encephalopatier, EU-Tidende 2001, L 147, side 1, som senest ændret ved Kommissions forordning 2018/969/EU af 9. juli 2018, EU-Tidende 2018, nr. L 174, s. 12. Ifølge artikel 288 i EUF-Traktaten gælder en forordning umiddelbart i hver medlemsstat. Gengivelsen af disse bestemmelser i bekendtgørelsen er således udelukkende begrundet i praktiske hensyn og berører ikke forordningens umiddelbare gyldighed i Danmark.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/12/2019"
        },
        {
            "displayName": "Accession",
            "displayValue": "B20190144205"
        },
        {
            "displayName": "Entydig dokumentidentifikation",
            "displayValue": "CK002307"
        },
        {
            "displayName": "Dato for førstegangsindlæggelse",
            "displayValue": "18/12/2019"
        },
        {
            "displayName": "Dato for indlæggelse",
            "displayValue": "18/12/2019"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1442"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "11/12/2019"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin., <br /> Fødevarestyrelsen, j.nr. 2019-14-31-00104"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}