{
    "id": 28434,
    "title": "Meddelelse om ejendomsvurdering. Begrundelse. Formkrav til henvendelse til offentlig myndighed.",
    "documentTypeId": "300",
    "isSagsforlobPeriodValid": true,
    "shortName": "FOU nr 1993.220",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n A klagede over, at en meddelelse om den 19. almindelige  \r\n\r\n ejendomsvurdering ikke var begrundet.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden udtalte, at ejendomsvurderinger må betragtes som  \r\n\r\n afgørelser i forvaltningslovens forstand, og at lovens regler om begrundelse  \r\n\r\n m.v. derfor finder anvendelse. Meddelelsen om ejendomsvurderingen i  \r\n\r\n forbindelse  \r\n\r\n med den samtidigt udsendte orienteringsmeddelelse opfyldte efter  \r\n\r\n ombudsmandens  \r\n\r\n opfattelse ikke kravene i forvaltningslovens § 24, stk. 1 og 2, til indholdet  \r\n\r\n af en begrundelse. Ombudsmanden henstillede, at oplysning om retsgrundlaget  \r\n\r\n for  \r\n\r\n vurderingen i fremtiden kom til at fremgå af vurderingsmeddelelserne. Da  \r\n\r\n Told-  \r\n\r\n og Skattestyrelsen allerede under sagen havde oplyst, at styrelsen overvejede  \r\n\r\n i  \r\n\r\n vurderingsmeddelelserne for 1995 at angive de oplysninger fra bygnings- og  \r\n\r\n boligregistret m.v. og den statistiske beregningsmodel, der anvendes, fandt  \r\n\r\n ombudsmanden ikke på det foreliggende grundlag anledning til at foretage  \r\n\r\n videre, men udbad sig underretning om resultatet af styrelsens overvejelser.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden udtalte endvidere, at der ikke i forvaltningsloven  \r\n\r\n eller i øvrigt er hjemmel til en generel praksis, hvorefter personer, der  \r\n\r\n mundtligt, herunder telefonisk, retter henvendelse til f.eks. en kommune med  \r\n\r\n anmodning om en begrundelse m.v., henvises til at fremsætte anmodningen  \r\n\r\n skriftligt. (J. nr. 1992-2555-202).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Meddelelse om ejendomsvurdering. Begrundelse. Formkrav til  \r\n\r\n henvendelse til offentlig myndighed.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A klagede over, at  \r\n\r\n vurderingsrådet ikke havde begrundet resultatet af vurderingen af hans faste  \r\n\r\n ejendom ved den 19. almindelige vurdering.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Af sagen fremgik det, at A, i  \r\n\r\n forbindelse med en klage til skyldrådet over ansættelsen af grundværdi og  \r\n\r\n ejendomsværdi i forbindelse med 19. almindelige vurdering pr. 1. januar 1992,  \r\n\r\n samtidig klagede over, at meddelelsen om den 19. almindelige vurdering ikke  \r\n\r\n var  \r\n\r\n ledsaget af en begrundelse. Der var bl.a. ikke nogen angivelse af, efter  \r\n\r\n hvilken lovbestemmelse afgørelsen var truffet, jf. § 24, stk. 1, i  \r\n\r\n forvaltningsloven. A var af den opfattelse, at meddelelsen om den 19.  \r\n\r\n almindelige vurdering var en afgørelse. Han mente derfor, at vurderingsrådet  \r\n\r\n havde pligt til at give en skriftlig begrundelse samtidig med meddelelsen om  \r\n\r\n den 19. almindelige vurdering. Han var også utilfreds med, at han ved en  \r\n\r\n telefonisk  \r\n\r\n anmodning om en begrundelse for afgørelsen var blevet henvist til at  \r\n\r\n fremsætte  \r\n\r\n anmodningen skriftligt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Vurderingsrådet meddelte A,  \r\n\r\n at rådet ikke havde fundet grundlag for at ændre vurderingen af hans ejendom,  \r\n\r\n hvorfor klagen var videresendt til skyldrådet. Vedrørende klagen over  \r\n\r\n sagsbehandlingen meddelte vurderingsrådet:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;For så vidt angår  \r\n\r\n manglende begrundelse ved meddelelsen om 19. almindelige vurdering kan det  \r\n\r\n oplyses, at vurderingen er foretaget i henhold til § 1 i lov om vurdering af  \r\n\r\n landets faste ejendomme (lovbekendtgørelse nr. 550 af 9. juli 1991). Da loven  \r\n\r\n omfatter alle landets faste ejendomme, er det vurderingsrådets opfattelse, at  \r\n\r\n den pjece, der fulgte med ejermeddelelsen, må anses for fyldestgørende.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n At De er henvist til at  \r\n\r\n fremsætte  \r\n\r\n<I>  \r\n\r\n skriftlig  \r\n\r\n</I>  \r\n\r\n anmodning om  \r\n\r\n begrundelse skyldes ønsket om at undgå de misforståelser, der ofte forekommer  \r\n\r\n i  \r\n\r\n forbindelse med mundtlige og telefoniske henvendelser. Dette gælder især, når  \r\n\r\n den der modtager henvisningen skal videregive denne til tredjemand.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A klagede til Told- og  \r\n\r\n Skattestyrelsen over sagsbehandlingen. Han anførte, at den udsendte pjece  \r\n\r\n ikke  \r\n\r\n udgjorde en begrundelse for afgørelsen, fordi den ikke angav de hovedhensyn  \r\n\r\n og  \r\n\r\n forhold, der havde ligget til grund for afgørelsen. Pjecen var efter hans  \r\n\r\n opfattelse  \r\n\r\n blot en orientering om, hvad den 19. almindelige vurdering var, og en  \r\n\r\n beskrivelse af, hvilke konsekvenser vurderingens resultat havde. Det fremgik  \r\n\r\n således udtrykkeligt af pjecen, at den 19. almindelige vurdering var en  \r\n\r\n vurdering af ejendommens individuelle forhold, hvilket efter hans opfattelse  \r\n\r\n måtte føre til en individuel og samtidig begrundelse. I tilslutning hertil  \r\n\r\n anførte A, at uanset at vurderingsrådets forklaring til den manglende  \r\n\r\n samtidige  \r\n\r\n begrundelse syntes både rationel og fornuftig, kunne forklaringens indhold  \r\n\r\n ikke  \r\n\r\n erstatte forvaltningslovens krav.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I Told- og Skattestyrelsens  \r\n\r\n svar til A anførte styrelsen følgende om spørgsmålet om begrundelse:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Efter bestemmelserne i  \r\n\r\n forvaltningslovens § 24 skal en afgørelse, der ikke giver den pågældende part  \r\n\r\n fuldstændigt medhold, d.v.s. må karakteriseres som negativ overfor parten,  \r\n\r\n begrundes.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er alene afgørelsen med  \r\n\r\n hensyn til sagens realitet, der skal begrundes. Beslutninger om sagens  \r\n\r\n behandling og andre dispositioner i forbindelse med tilrettelæggelsen af  \r\n\r\n sagsbehandlingen er ikke omfattet af begrundelsespligten, medmindre der er  \r\n\r\n adgang til særskilt påklage.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I følge Justitsministeriets  \r\n\r\n vejledning til forvaltningsloven, er det ikke muligt at foretage en præcis  \r\n\r\n beskrivelse af, hvor udførligt en begrundelse bør udformes. Dette bør bl.a.  \r\n\r\n bero på, hvor aktivt den pågældende part har medvirket i den forudgående  \r\n\r\n sagsbehandling og på sagens karakter i øvrigt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Under hensyn til at der  \r\n\r\n udsendes ca. 2.000.000 vurderingsmeddelelser, at der som hovedregel ingen  \r\n\r\n medvirken er fra den private part i denne fase af vurderingsforløbet, og at  \r\n\r\n det  \r\n\r\n bl.a. af denne grund er mindre meningsfyldt at operere med begrebet medhold,  \r\n\r\n må  \r\n\r\n den udsendte orientering om 19. alm. vurdering anses at opfylde  \r\n\r\n forvaltningslovens intentioner om information, vejledning og begrundelse.  \r\n\r\n Orienteringen anviser således også, hvorledes den enkelte ejer, ved  \r\n\r\n henvendelse  \r\n\r\n til vurderingssekretariatet, kan få oplyst de individuelle forhold af  \r\n\r\n betydning  \r\n\r\n for vurderingen af den pågældende ejendom.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en udtalelse til mig i  \r\n\r\n anledning af klagen anførte Told- og Skattestyrelsen følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Vurderingerne bygger på  \r\n\r\n registermæssige oplysninger om den enkelte ejendom bl.a. bygge- og  \r\n\r\n boligregistret og det kommunale ejendomsstamregister samt sagsstatistiske  \r\n\r\n opgørelser  \r\n\r\n over prisudviklingen opdelt efter geografiske områder og  \r\n\r\n ejendomsbenyttelsesgrupper. For ca. 1.3 millioner ejendomme, herunder  \r\n\r\n parcelhuse som det her omhandlede, anvendes de nævnte oplysninger i  \r\n\r\n statistiske  \r\n\r\n modeller til beregning af vurderingsforslag.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n BBR oplysningerne om  \r\n\r\n bygningsstørrelse og installationsmæssige forhold samt ejendomsstamregistrets  \r\n\r\n oplysninger om grundstørrelse, der udgør hovedparten af de oplysninger  \r\n\r\n vurderingen bygger på, er i forvejen kendte af ejerne, og der er derfor  \r\n\r\n generelt intet grundlag for henvendelser fra vurderingsmyndighederne til  \r\n\r\n ejerne  \r\n\r\n i forbindelse med selve vurderingsarbejdet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der er følgelig heller ikke i  \r\n\r\n denne fase nogen påstande fra ejerne, som vurderingsmyndighederne skal  \r\n\r\n forholde  \r\n\r\n sig til.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Told- og Skattestyrelsen har  \r\n\r\n på denne baggrund fundet, at ejermeddelelsen og den samtidig hermed udsendte  \r\n\r\n orientering om 19. alm. vurdering giver ejerne en hensigtsmæssig information,  \r\n\r\n begrundelse og vejledning, dels om mulighederne for at indhente yderligere  \r\n\r\n oplysninger, dels om klageadgang.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Folketinget har den 17.  \r\n\r\n november 1992, som afslutning på en forespørgelsesdebat om de skattemæssige  \r\n\r\n virkninger af 19. alm. vurdering, vedtaget en dagsorden, hvorefter der fra  \r\n\r\n 1995  \r\n\r\n skal foretages årlige vurderinger. Endvidere skal der tages initiativ til, at  \r\n\r\n ejerne af fast ejendom modtager fyldigere information om grundlaget for de  \r\n\r\n fastsatte vurderinger, samtidig med at de modtager vurderingsmeddelelserne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Told- og Skattestyrelsen vil  \r\n\r\n på denne baggrund undersøge de tekniske muligheder for, fra 1995, i  \r\n\r\n vurderingsmeddelelsen at angive de konkrete oplysninger i bygnings- og  \r\n\r\n boligregistret samt f. eks. også, hvilke kommune- og lokalplaner m.v., der  \r\n\r\n gælder for den enkelte ejendom. Endvidere oplysninger om indholdet af den  \r\n\r\n statistiske model, der har fastlagt det vurderingsmæssige områdeniveau,  \r\n\r\n herunder forbindelsen til de konkrete salg.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I min afsluttende skrivelse  \r\n\r\n til A udtalte jeg følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;  \r\n\r\n<I>  \r\n\r\n 1. Vedrørende begrundelse ved udsendelse af vurderingsmeddelelsen.  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n De ansættelser m.v., som  \r\n\r\n vurderingsrådene foretager efter ejendomsvurderingsloven, jf.  \r\n\r\n lovbekendtgørelse  \r\n\r\n nr. 350 af 9. juli 1991 om vurdering af landets faste ejendomme, anvendes som  \r\n\r\n grundlag for beregning af ejendomsskatter og lejeværdi af egen bolig samt for  \r\n\r\n opgørelse af formuen. Ansættelserne må derfor betragtes som afgørelser i  \r\n\r\n forvaltningslovens forstand, hvilket Told- og Skattestyrelsen da også har  \r\n\r\n lagt  \r\n\r\n til grund i sin afgørelse og i udtalelsen til mig. Forvaltningslovens regler  \r\n\r\n om  \r\n\r\n begrundelse m.v. finder således anvendelse ved disse ansættelser.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter forvaltningslovens § 22  \r\n\r\n skal en skriftlig afgørelse ledsages af en begrundelse, medmindre afgørelsen  \r\n\r\n giver parten &quot;fuldt ud ... medhold&quot;. I et tilfælde som det  \r\n\r\n foreliggende, hvor sagen rejses på myndighedens initiativ, og hvor parten  \r\n\r\n normalt ikke inddrages i sagsbehandlingen forud for udsendelse af  \r\n\r\n vurderingsmeddelelsen har det som anført af Told- og Skattestyrelsen ...  \r\n\r\n ingen  \r\n\r\n mening at tale om &quot;medhold&quot;. Når myndighederne således ikke kan  \r\n\r\n lægge  \r\n\r\n til grund, at parten har fået fuldt ud medhold, er der pligt til samtidig  \r\n\r\n begrundelse efter forvaltningslovens § 22.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Kravene til indholdet af en  \r\n\r\n begrundelse fremgår af lovens § 24, der lyder således:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;  \r\n\r\n<I>  \r\n\r\n § 24  \r\n\r\n</I>  \r\n\r\n : En begrundelse for en afgørelse skal indeholde en henvisning  \r\n\r\n til de retsregler, i henhold til hvilke afgørelsen er truffet. I det omfang,  \r\n\r\n afgørelsen efter disse regler beror på et administrativt skøn, skal  \r\n\r\n begrundelsen tillige angive de hovedhensyn, der har været bestemmende for  \r\n\r\n skønsudøvelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Begrundelsen skal endvidere om fornødent indeholde en kort  \r\n\r\n redegørelse for de oplysninger vedrørende sagens faktiske omstændigheder, som  \r\n\r\n er tillagt væsentlig betydning for afgørelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Stk. 3..</I>..&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Begrundelsen skal fremtræde  \r\n\r\n som en forklaring på, hvorfor afgørelsen har fået det pågældende indhold. I  \r\n\r\n begrundelsen for afgørelser om ejendomsvurdering betyder det, at parten skal  \r\n\r\n gøres bekendt med, hvordan de beløb, der er angivet på vurderingsmeddelelsen,  \r\n\r\n er fremkommet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Herudover kan der - som  \r\n\r\n anført af Told- og Skattestyrelsen - ikke gives nogen præcis beskrivelse af,  \r\n\r\n hvor udførlig begrundelsen skal være. Det afhænger bl.a. af, hvor aktivt  \r\n\r\n parten  \r\n\r\n har medvirket i sagsbehandlingen forud for afgørelsen, og af sagens karakter  \r\n\r\n i  \r\n\r\n øvrigt. Da almindelige vurderinger i modsætning til årsreguleringer er  \r\n\r\n baseret  \r\n\r\n på en vurdering af ejendommens individuelle forhold, er kravet til indholdet  \r\n\r\n af  \r\n\r\n en begrundelse større ved de almindelige vurderinger end ved  \r\n\r\n årsreguleringerne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hverken selve meddelelsen om  \r\n\r\n 19. almindelige vurdering eller det orienteringmateriale, der blev udsendt  \r\n\r\n samtidig med meddelelsen, indeholder oplysning om de retsregler, som  \r\n\r\n vurderingen er foretaget efter. Bestemmelsen i forvaltningslovens § 24, stk.  \r\n\r\n 1,  \r\n\r\n 1. pkt., er således ikke overholdt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har gjort Told- og  \r\n\r\n Skattestyrelsen bekendt hermed og samtidig henstillet, at oplysning om de  \r\n\r\n anvendte retsregler fremover fremgår af de udsendte vurderingsmeddelelser.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Orienteringsmeddelelsen  \r\n\r\n indeholder en generel orientering om 19. almindelige vurdering, herunder en  \r\n\r\n gennemgang af, hvad de enkelte begreber i vurderingsmeddelelsen dækker over.  \r\n\r\n Vurderingsmeddelelsen indeholder oplysning om resultatet af vurderingen i det  \r\n\r\n enkelte tilfælde. Bortset fra, at grundværdien er specificeret med angivelse  \r\n\r\n (bl.a) af det areal, der er lagt til grund, og oplysning om den  \r\n\r\n kvadratmeterpris, der er anvendt ved beregningen, indeholder meddelelsen  \r\n\r\n imidlertid ikke nærmere oplysninger om, hvordan beløbene er fremkommet,  \r\n\r\n d.v.s.  \r\n\r\n hvilke faktiske oplysninger, der i øvrigt er lagt til grund, og hvilket  \r\n\r\n beregningsgrundlag, der er anvendt. Jeg finder derfor ikke, at meddelelsen og  \r\n\r\n den generelle orientering tilsammen opfylder kravene i forvaltningslovens §  \r\n\r\n 24,  \r\n\r\n stk. 2, til indholdet af en begrundelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har gjort Told- og  \r\n\r\n Skattestyrelsen bekendt med min opfattelse. Da Told- og Skattestyrelsen i  \r\n\r\n udtalelsen til mig har tilkendegivet, at styrelsen vil undersøge mulighederne  \r\n\r\n for fra 1995 at angive oplysningerne fra bygnings- og boligregistret m.v. og  \r\n\r\n den statistiske beregningsmodel, der anvendes, i vurderingsmeddelelserne, har  \r\n\r\n jeg anmodet styrelsen om at underrette mig om resultatet af styrelsens  \r\n\r\n overvejelser. Herudover foretager jeg - på det foreliggende grundlag - ikke  \r\n\r\n videre i anledning af Deres klage over manglende begrundelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n 2. Vedrørende kravet om skriftlig anmodning om en begrundelse.  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der er ikke i  \r\n\r\n forvaltningslovens regler om begrundelse bestemmelser, der stiller særlige  \r\n\r\n formkrav til en begæring om en (uddybende) begrundelse. Mundtlige begæringer  \r\n\r\n kan derfor ikke afvises alene under hensyn til formen. Krav om indgivelse af  \r\n\r\n skriftlig begæring kan derfor kun ske, hvis der er en særlig begrundelse for  \r\n\r\n kravet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Vurderingsrådet (...) har i  \r\n\r\n sit brev (...) til Dem begrundet kravet med &quot;ønsket om at undgå  \r\n\r\n misforståelser, der ofte forekommer i forbindelse med mundtlige og  \r\n\r\n telefoniske  \r\n\r\n henvendelser ... især, når den der modtager henvisningen skal videregive  \r\n\r\n denne  \r\n\r\n til trediemand&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg forstår vurderingsrådets  \r\n\r\n udtalelse således, at det er rådets praksis generelt at henvise personer, der  \r\n\r\n mundtligt, herunder telefonisk, retter henvendelse til rådet med anmodning om  \r\n\r\n begrundelse (m.v.) til at fremsætte anmodningen skriftligt. Denne praksis er  \r\n\r\n begrundet i et ønske om at undgå misforståelser.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter min opfattelse er der  \r\n\r\n ikke i forvaltningsloven eller i øvrigt hjemmel til en sådan generel praksis.  \r\n\r\n Henvisning til at indgive skriftlig anmodning kan således kun ske, hvis der i  \r\n\r\n det konkrete tilfælde er en særlig anledning hertil. Da De blot havde anmodet  \r\n\r\n om en (nærmere) begrundelse for resultatet af den 19. almindelige vurdering,  \r\n\r\n har der efter min opfattelse ikke været en sådan særlig anledning til at  \r\n\r\n stille  \r\n\r\n krav om indgivelse af en skriftlig begæring.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har gjort (...) Kommune  \r\n\r\n bekendt med min opfattelse, men foretager herudover ikke videre vedrørende  \r\n\r\n dette spørgsmål.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Told- og Skattestyrelsen orienterede  \r\n\r\n mig senere telefonisk om, at styrelsen først forventede at kunne indarbejde  \r\n\r\n oplysninger fra bygnings- og boligregistret m.v. i vurderingsmeddelelserne  \r\n\r\n fra  \r\n\r\n 1996 (og ikke 1995 som oplyst i udtalelsen til mig).  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/06/2003"
        },
        {
            "displayName": "Accession",
            "displayValue": "O19930022070"
        },
        {
            "displayName": "Entydig dokumentidentifikation",
            "displayValue": "AX004867"
        },
        {
            "displayName": "Dato for førstegangsindlæggelse",
            "displayValue": "25/06/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "220"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Skatteministeriet"
        },
        {
            "displayName": "Underskriftdato",
            "displayValue": "01/01/1993"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Afgørelsesbegrebet",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens afslutning"
            ]
        },
        {
            "tag": "Begrundelse",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens afslutning"
            ]
        },
        {
            "tag": "Andre sagsbehandlingsspørgsmål",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål"
            ]
        },
        {
            "tag": "Andre spørgsmål",
            "parents": [
                "Skatter (se også afgifter)",
                "Subjektiv skattepligt, se også International ret 5"
            ]
        }
    ],
    "hasFobTags": true
}