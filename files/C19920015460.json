{
    "id": 69713,
    "title": "Vejledning om retten til dagpenge, efterløn og overgangsydelse for medlemmer, der ansøger om eller modtager pension efter lov om social pension eller tilsvarende udenlandsk lovgivning, jf. arbejdsløshedsforsikringslovens §§ 64, 74, 75 b, stk. 6,    og 75 l ",
    "documentTypeId": "180",
    "isSagsforlobPeriodValid": false,
    "shortName": "VEJ nr 154 af 14/08/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om retten til dagpenge, efterløn og  \r\n\r\n overgangsydelse for medlemmer, der ansøger om eller modtager pension efter  \r\n\r\n lov om social pension eller tilsvarende udenlandsk lovgivning, jf.  \r\n\r\n arbejdsløshedsforsikringslovens §§ 64, 74, 75 b, stk. 6, og 75 l </H1>  \r\n\r\n<P></P>  \r\n\r\n<BR>  \r\n\r\n<P>Lov om social pension er ændret med virkning fra 1. januar 1992. Ændringen  \r\n\r\n har bl.a. medført, at kompetencen til at træffe afgørelse om almindelig og  \r\n\r\n forhøjet, almindelig førtidspension, jf. lovens § 14, stk. 3, er overført til  \r\n\r\n kommunerne. Samtidig er reglerne om tilkendelsestidspunktet ændret, således  \r\n\r\n at disse pensionstyper tidligst får virkning fra den følgende første efter  \r\n\r\n afgørelsestidspunktet. </P>  \r\n\r\n<P>På baggrund af erfaringerne efter ændringen af pensionsreglerne har  \r\n\r\n direktoratet fundet det hensigtsmæssigt at foretage en enkelt ændring og  \r\n\r\n præcisering i den udsendte vejledning for at sikre, at efterlønsmodtagere,  \r\n\r\n der søger om social pension efter <I>§ 14, stk. 3,</I> kan bevare  \r\n\r\n<I>efterlønnen,</I> indtil pensionen får virkning. </P>  \r\n\r\n<P>I forhold til hidtidig praksis er der alene tale om en ændring i de  \r\n\r\n tilfælde, hvor der er søgt om social pension efter § 14, stk. 3, i lov om  \r\n\r\n social pension. </P>  \r\n\r\n<P>Endvidere er der foretaget en præcisering af reglerne for efterbetaling af  \r\n\r\n<I>efterløn,</I> når en social pension undtagelsesvis får virkning fra et  \r\n\r\n senere tidspunkt end ansøgningstidspunktet. </P>  \r\n\r\n<P>Samtidig er omtalt reglerne for overgangsydelse i forbindelse med social  \r\n\r\n pension. </P>  \r\n\r\n<P>På denne baggrund udsendes nye vejledende retningslinier for  \r\n\r\n administrationen af reglerne i arbejdsløshedsforsikringslovens §§ 64, 74, 75  \r\n\r\n b, stk. 6, og 75 l. </P>  \r\n\r\n<P> <B>A. Dagpengeretten i forhold til social pension</B>  </P>  \r\n\r\n<P CLASS=PUNKT> <B>1.</B> Skærpet arbejdskrav </P>  \r\n\r\n<UL CLASS=PLAIN-LIST>  \r\n\r\n<LI>a) Et medlem, der ansøger om eller modtager pension efter lov om social  \r\n\r\n pension eller tilsvarende udenlandsk lovgivning, skal opfylde et skærpet  \r\n\r\n arbejdskrav for at være berettiget til dagpenge. Medlemmet skal således forud  \r\n\r\n for hver dagpengeudbetaling have haft arbejde eller udøvet selvstændig  \r\n\r\n virksomhed i 26 uger, for deltidsforsikrede 17 uger, inden for de seneste 18  \r\n\r\n måneder. </LI>  \r\n\r\n</UL>  \r\n\r\n<P>Medlemmet skal endvidere opfylde de øvrige betingelser for ret til  \r\n\r\n dagpenge, jf. pkt. 2 nedenfor. </P>  \r\n\r\n<P>Et helt ledigt medlem vil således kunne bevare dagpengeretten i op til et  \r\n\r\n år fra ledighedstidspunktet. Dagpengeretten vil endvidere kunne generhverves,  \r\n\r\n når det skærpede arbejdskrav på ny er opfyldt. </P>  \r\n\r\n<P>Hvis der som følge af beskæftigelse skal beregnes ny dato for bortfald af  \r\n\r\n dagpengeretten, opgøres arbejdskravet som henholdsvis 26 (fuldtidsforsikrede)  \r\n\r\n eller 17 (deltidsforsikrede) gange fagets fulde, sædvanlige arbejdstid på  \r\n\r\n beregningstidspunktet. Ved opgørelsen af medlemmets beskæftigelse lægges de  \r\n\r\n faktiske arbejdstimer til grund. </P>  \r\n\r\n<UL CLASS=PLAIN-LIST>  \r\n\r\n<LI>b) Det skærpede gælder ifølge §§ 64 og 74 <I>fra tidspunktet for  \r\n\r\n ansøgning</I> om social pension. </LI>  \r\n\r\n</UL>  \r\n\r\n<P>Da social pension tidligst bevilges med virkning fra den 1. i den følgende  \r\n\r\n måned efter ansøgningsdatoen, skal det skærpede arbejdskrav først være  \r\n\r\n opfyldt på denne dato. </P>  \r\n\r\n<P>Hvis et medlem har ansøgt om førtidspension efter § 14, stk. 3, i lov om  \r\n\r\n social pension, og ansøgningen udelukkende er begrundet i <I>sociale  \r\n\r\n (økonomiske) forhold,</I> der indtræder på et på forhånd kendt senere  \r\n\r\n tidspunkt end ansøgningen (fx medlemmets falddato efter  \r\n\r\n arbejdsløshedsforsikringslovens § 55), er medlemmet dog først omfattet af det  \r\n\r\n skærpede arbejdskrav fra det tidspunkt, hvorfra pensionen tidligst kan  \r\n\r\n tilkendes. I disse sager fremgår datoen af indberetningsskemaet fra kommunen.  \r\n\r\n Er pension efter § 14, stk. 3, <I>også</I> søgt af helbredsmæssige grunde,  \r\n\r\n gælder det skærpede arbejdskrav dog fra ansøgningstidspunktet (den 1. i den  \r\n\r\n følgende måned). </P>  \r\n\r\n<P>Er <I>kommunen i tvivl om,</I> hvilken pension der søges/vil blive  \r\n\r\n tildelt, gælder det skærpede arbejdskrav fra ansøgningstidspunktet. </P>  \r\n\r\n<UL CLASS=PLAIN-LIST>  \r\n\r\n<LI>c) <I>Afslås pensionsansøgningen</I> på et tidspunkt, hvor dagpengeretten  \r\n\r\n er ophørt, fordi medlemmet ikke længere opfylder det skærpede arbejdskrav,  \r\n\r\n efterbetales de dagpenge, der er bortfaldet, jf.  \r\n\r\n arbejdsløshedsforsikringslovens § 64, stk. 2, og § 74, stk. 2. </LI>  \r\n\r\n</UL>  \r\n\r\n<P>Det er en forudsætning for <I>efterbetaling,</I> at afslaget på pension er  \r\n\r\n endeligt. Er afslaget anket, kan efterbetaling derfor først foretages, når  \r\n\r\n afslaget tiltrædes af ankemyndigheden, dvs. revaliderings- og pensionsnævnet  \r\n\r\n eller Den Sociale Ankestyrelse. </P>  \r\n\r\n<P>Før efterbetaling finder sted, skal kassen sikre sig, at afslaget er  \r\n\r\n endeligt ved at indhente medlemmets erklæring herom. Det er endvidere en  \r\n\r\n forudsætning for efterbetaling, at medlemmet opfylder de almindelige  \r\n\r\n betingelser for ret til dagpenge. </P>  \r\n\r\n<UL CLASS=PLAIN-LIST>  \r\n\r\n<LI>d) Et medlem, der alene modtager <I>invaliditetsydelse</I> i henhold til  \r\n\r\n lov om social pension, er <I>ikke</I> omfattet af det skærpede arbejdskrav.  \r\n\r\n Medlemmet er berettiget til dagpenge efter samme regler som andre medlemmer.  \r\n\r\n</LI>  \r\n\r\n<LI>e) Er pensionen ifølge pensionsnævntets afgørelse gjort <I>hvilende,</I>  \r\n\r\n er medlemmet <I>ikke</I> omfattet af reglerne i §§ 64 og 74. Tilsvarende  \r\n\r\n gælder, hvis pensionen er <I>frakendt,</I> og da fra det tidspunkt, hvor  \r\n\r\n frakendelsen får virkning. Medlemmet er derfor berettiget til dagpenge,  \r\n\r\n forudsat de almindelige gældende betingelser er opfyldt. </LI>  \r\n\r\n<LI>f) Et medlem, der <I>undlader at hæve pensionen, er fortsat omfattet</I>  \r\n\r\n af arbejdsløshedsforsikringslovens §§ 64 og 74. </LI>  \r\n\r\n<LI>g) Et medlem, hvis sociale pension for tiden er  \r\n\r\n<I>indtægtsbortreguleret,</I> anses efter pensionssystemets regler fortsat  \r\n\r\n for at modtage pension. Medlemmet er derfor <I>omfattet</I> af reglerne i  \r\n\r\n arbejdsløshedsforsikringslovens §§ 64 og 74. </LI>  \r\n\r\n</UL>  \r\n\r\n<P CLASS=PUNKT> <B>2.</B> Øvrige betingelser for dagpengeretten, herunder  \r\n\r\n rådighedsbetingelsen </P>  \r\n\r\n<P>Ud over arbejdskravet skal et medlem, der <I>ansøger om eller modtager</I>  \r\n\r\n social pension, i lighed med andre medlemmer opfylde de almindelige  \r\n\r\n betingelser for medlemsret og dagpengeret. </P>  \r\n\r\n<P>Medlemmet skal således blandt andet være til rådighed og herunder være  \r\n\r\n aktivt arbejdssøgende i fuldt omfang som henholdsvis fuldtids- eller  \r\n\r\n deltidsforsikret, jf. Direktoratet for Arbejdsløshedsforsikringens  \r\n\r\n bekendtgørelse om et medlems rådighedsforpligtelse og konsekvenserne af  \r\n\r\n selvforskyldt ledighed, hvortil der henvises. </P>  \r\n\r\n<P>I den forbindelse bemærkes, at arbejdsløshedskassen i sager om social  \r\n\r\n pension altid skal undersøge, hvad der er baggrunden for et medlems ansøgning  \r\n\r\n om eller modtagelse af social pension, idet social pension ikke i sig selv  \r\n\r\n giver anledning til tvivl om medlemmets rådighed. </P>  \r\n\r\n<P>Skyldes ansøgningen helbredsmæssige forhold, <I>skal</I>  \r\n\r\n arbejdsløshedskassen foretage en rådighedsvurdering. I disse tilfælde kan  \r\n\r\n medlemmet dog ved arbejde efter ansøgningstidspunktet have bevist sin  \r\n\r\n rådighed. </P>  \r\n\r\n<P>Skyldes ansøgningen andre forhold end helbredsmæssige, vil der normalt  \r\n\r\n ikke være anledning til at foretage en rådighedsvurdering. </P>  \r\n\r\n<P> <I>3.</I> Kassen skal umiddelbart ved kendskab til medlemmets ansøgning  \r\n\r\n om pension <I>træffe afgørelse</I> om eventuel fejludbetaling og  \r\n\r\n tilbagebetaling. </P>  \r\n\r\n<P CLASS=PUNKT> <B>4.</B> Der skal ikke foretages fradrag i dagpenge af  \r\n\r\n indtægten fra social pension. </P>  \r\n\r\n<P CLASS=PUNKT> <B>5.</B> Medlemmets oplysningspligt </P>  \r\n\r\n<P>Medlemmet har pligt til at underrette arbejdsløshedskassen, hvis der  \r\n\r\n indgives - eventuelt allerede er indgivet - ansøgning om, eller hvis  \r\n\r\n medlemmet modtager pension efter lov om social pension eller tilsvarende  \r\n\r\n udenlandsk lovgivning, jf. bl.a. standardvedtægtens § 16. </P>  \r\n\r\n<P>Det bemærkes, at indberetning om social pension fra kommunen ikke fritager  \r\n\r\n medlemmet for underretningspligten. </P>  \r\n\r\n<P> <B>B. Efterlønsretten i forhold til social pension</B>  </P>  \r\n\r\n<P CLASS=PUNKT> <B>1.</B> Social pension og ansøgning om social pension  \r\n\r\n udelukker overgang til efterløn </P>  \r\n\r\n<UL CLASS=PLAIN-LIST>  \r\n\r\n<LI>a) Ifølge arbejdsløshedsforsikringslovens § 75 b, stk. 6, kan et medlem,  \r\n\r\n der modtager ydelser efter lov om social pension eller tilsvarende udenlandsk  \r\n\r\n lovgivning <I>ikke samtidig</I> modtage efterløn, jf. dog pkt. 2, a)  \r\n\r\n nedenfor. </LI>  \r\n\r\n</UL>  \r\n\r\n<P>Et medlem, der <I>modtager</I> førtidspension eller invaliditetsydelse,  \r\n\r\n kan derfor <I>ikke overgå</I> til efterløn. </P>  \r\n\r\n<UL CLASS=PLAIN-LIST>  \r\n\r\n<LI>b) Et medlem, der <I>undlader at hæve</I> førtidspensionen eller  \r\n\r\n invaliditetsydelsen, er fortsat omfattet af § 75 b, stk. 6. </LI>  \r\n\r\n<LI>c) Et medlem, hvis sociale pension for tiden er  \r\n\r\n<I>indtægtsbortreguleret,</I> er ligeledes omfattet af § 75 b, stk. 6. </LI>  \r\n\r\n<LI>d) Et medlem, der <I>har ansøgt</I> om førtidspension eller  \r\n\r\n invaliditetsydelse, kan <I>ikke overgå</I> til efterløn, så længe ansøgningen  \r\n\r\n er under behandling. </LI>  \r\n\r\n</UL>  \r\n\r\n<P>Medlemmet sidestilles således med personer, der modtager førtidspension  \r\n\r\n eller invaliditetsydelse, jf. dog pkt. 2, d) nedenfor. </P>  \r\n\r\n<UL CLASS=PLAIN-LIST>  \r\n\r\n<LI>e) Hvis ansøgningen <I>afslås,</I> forudsættes det, at ansøgningen indgår  \r\n\r\n i arbejdsløshedskassens vurdering af, om medlemmet <I>på det ønskede  \r\n\r\n tidspunkt for overgang til efterløn</I> opfylder betingelserne herfor,  \r\n\r\n herunder rådighedsbetingelsen, jf. lovens § 75 b, stk. 1, nr. 3. </LI>  \r\n\r\n</UL>  \r\n\r\n<P>Det er en forudsætning for overgang til efterløn, at afslaget på pension  \r\n\r\n er endeligt. Er afslaget anket, kan overgang derfor først finde sted,  \r\n\r\n<I>når</I> afslaget tiltrædes af ankemyndigheden, dvs. revaliderings- og  \r\n\r\n pensionsnævnet eller Den Sociale Ankestyrelse. </P>  \r\n\r\n<P>Kassen skal sikre sig medlemmets erklæring om, at afslaget er endeligt,  \r\n\r\n før medlemmet bevilges efterløn. </P>  \r\n\r\n<P CLASS=PUNKT> <B>2.</B> Undtagelser </P>  \r\n\r\n<UL CLASS=PLAIN-LIST>  \r\n\r\n<LI>a) Efterløn kan ydes til medlemmer, der <I>modtager  \r\n\r\n invaliditetsydelse</I> på grund af <I>hørehandicap.</I>  </LI>  \r\n\r\n<LI>b) Efterløn kan ydes til medlemmer, der <I>frasiger sig</I> retten til  \r\n\r\n<I>invaliditetsydelse.</I> Det bemærkes, at der ikke er tilsvarende mulighed  \r\n\r\n for at frasige sig retten til førtidspension. </LI>  \r\n\r\n<LI>c) Et medlem, hvis pension <I>frakendes</I> eller er <I>gjort  \r\n\r\n hvilende,</I> har mulighed for at modtage efterløn, såfremt betingelserne  \r\n\r\n herfor i øvrigt er opfyldt. </LI>  \r\n\r\n<LI>d) Et medlem, der har <I>ansøgt</I> om førtidspension efter § 14, stk. 3,  \r\n\r\n i lov om social pension, er først omfattet af § 75 b, stk. 6 fra det  \r\n\r\n tidspunkt, hvorfra pensionen tidligst kan få virkning, hvis  \r\n\r\n pensionsansøgningen <I>udelukkende</I> er begrundet i sociale (økonomiske)  \r\n\r\n forhold. Medlemmet kan i disse tilfælde overgå til efterløn indtil det  \r\n\r\n tidspunkt, hvorfra pensionen tidligst kan tilkendes. Datoen fremgår af  \r\n\r\n indberetningsskemaet fra kommunen. </LI>  \r\n\r\n</UL>  \r\n\r\n<P>Er pension efter § 14, stk. 3, <I>også</I> søgt af helbredsmæssige grunde,  \r\n\r\n kan medlemmet kun overgå til efterløn, såfremt rådighedsbetingelsen er  \r\n\r\n opfyldt på tidspunktet for overgang til efterløn. </P>  \r\n\r\n<P CLASS=PUNKT> <B>3.</B> Efterlønsmodtagere, der ansøger om førtidspension  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>a) En efterlønsmodtager, der ansøger om førtidspension, skal samtidig  \r\n\r\n<I>give meddelelse</I> herom til sin arbejdsløshedskasse. </LI>  \r\n\r\n<LI>b) Arbejdsløshedskassen <I>suspenderer</I> udbetalingen af efterløn, mens  \r\n\r\n ansøgningen behandles. Suspensionen sker fra den første i den følgende måned  \r\n\r\n efter ansøgningsdatoen, jf. dog pkt. c) nedenfor. </LI>  \r\n\r\n<LI>c) Hvis en efterlønsmodtager har ansøgt om førtidspension efter § 14,  \r\n\r\n stk. 3, i lov om social pension, suspenderes efterlønnen dog først fra det  \r\n\r\n tidspunkt, hvorfra pensionen tidligst kan tilkendes. Datoen fremgår i disse  \r\n\r\n sager af indberetningsskemaet fra kommunen. Fremgår datoen <I>ikke</I> af  \r\n\r\n kommunens indberetning, skal kassen indhente kommunens skriftlige erklæring  \r\n\r\n både om, at der søges om pension, jf. § 14, stk. 3, og om tidligste  \r\n\r\n virkningstidspunkt. Er kommunen i tvivl om, hvilken pension, der søges/vil  \r\n\r\n blive tildelt, suspenderes efterlønnen fra den første i den følgende måned  \r\n\r\n efter ansøgningsdatoen, jf. pkt. b) ovenfor. </LI>  \r\n\r\n<LI>d) Hvis efterlønsmodtagerens ansøgning afslås eller pensionen  \r\n\r\n undtagelsesvis bevilges med virkning fra et senere tidspunkt, skal der ske  \r\n\r\n<I>efterbetaling</I> af efterløn for suspensionsperioden. </LI>  \r\n\r\n</UL>  \r\n\r\n<P>Det er en forudsætning for efterbetaling, at afslaget på pension er  \r\n\r\n endeligt. Er afslaget anket, kan efterbetaling derfor først foretages, når  \r\n\r\n afslaget tiltrædes af ankemyndigheden, dvs. revaliderings- og pensionsnævnet  \r\n\r\n eller Den Sociale Ankestyrelse. </P>  \r\n\r\n<P>Kassen skal sikre sig, at afslaget er endeligt ved at indhente medlemmets  \r\n\r\n erklæring herom, før der foretages efterbetaling. </P>  \r\n\r\n<P>Hvis kassen har kendskab til, at medlemmet har modtaget forskud på  \r\n\r\n pensionen, skal kassen i forbindelse med efterbetalingen sende den del af  \r\n\r\n efterlønnen, der vedrører samme periode og samme beløb, til kommunen. Det er  \r\n\r\n en forudsætning herfor, at medlemmet har givet kommunen transporterklæring på  \r\n\r\n sit krav på dette beløb. </P>  \r\n\r\n<P> <B>C. Retten i overgangsydelse i forhold til social pension</B>  </P>  \r\n\r\n<P>For medlemmer, der ønsker <I>at overgå til overgangsydelse,</I> og for  \r\n\r\n medlemmer, der <I>modtager overgangsydelse,</I> gælder reglerne i  \r\n\r\n vejledningens afsnit B om efterlønsretten i forhold til social pension. </P>  \r\n\r\n<P> <B>D. Bilag</B>  </P>  \r\n\r\n<P>Som bilag vedlægges § 14 i Socialministeriets bekendtgørelse nr. 411 af  \r\n\r\n 26. maj 1992 af lov om social pension, samt Socialstyrelsens vejledning nr. 6  \r\n\r\n af 29. oktober 1990 om social pension, pkt. 107 i udsnit. </P>  \r\n\r\n<P> <B>E. Følgende vejledning samt bilag bortfalder</B>  </P>  \r\n\r\n<P>Denne vejledning med bilag træder i stedet for direktoratets B-vejledning  \r\n\r\n af 11. juni 1991 med bilag. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 14. august 1992 </I> </P>  \r\n\r\n<P CLASS=UNDERSKREVET-AF ALIGN=CENTER>Birger Stein </P>  \r\n\r\n<P CLASS=MINISTER ALIGN=RIGHT>/ K. Hellen Andersson </P>  \r\n\r\n</DIV>  \r\n\r\n<P> <B>Bilag </B></P>  \r\n\r\n<P>Bilag til Direktoratet for Arbejdsløshedsforsikringens B-vejledning af 14.  \r\n\r\n august 1992, om retten til dagpenge, efterløn og overgangsydelse for  \r\n\r\n medlemmer, der ansøger om eller modtager pension efter lov om social pension  \r\n\r\n eller tilsvarende udenlandsk lovgivning, jf. arbejdsløshedsforsikringslovens  \r\n\r\n §§ 64, 74, 75 b, stk. 6, og 75 l. </P>  \r\n\r\n<P> <I>Socialministeriets bekendtgørelse nr. 411 af 26. maj 1992 af lov om  \r\n\r\n social pension</I>  </P>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Højeste førtidspension kan tilkendes personer i  \r\n\r\n alderen fra 18 til 60 år, der i ethvert erhverv må anses for kun at have  \r\n\r\n ubetydelig erhvervsevne i behold. </P>  \r\n\r\n<P CLASS=STK> <I>Stk. 2. </I> Mellemste førtidspension kan tilkendes </P>  \r\n\r\n<UL CLASS=PLAIN-LIST>  \r\n\r\n<LI>1) personer i alderen fra 18 til 60 år, hvis erhvervsevne er nedsat med  \r\n\r\n omkring 2/3, og </LI>  \r\n\r\n<LI>2) personer i alderen fra 60 til 67 år, hvis erhvervsevne er nedsat i det  \r\n\r\n omfang, der er nævnt i stk. 1. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Forhøjet almindelig førtidspension eller  \r\n\r\n almindelig førtidspension kan tilkendes </P>  \r\n\r\n<UL CLASS=PLAIN-LIST>  \r\n\r\n<LI>1) Personer i alderen fra 18 til 67 år, hvis erhvervsevne er nedsat på  \r\n\r\n grund af helbredsmæssige forhold med mindst halvdelen, </LI>  \r\n\r\n<LI>2) personer i alderen fra 18 til 67 år, hvis erhvervsevne er nedsat med  \r\n\r\n mindst halvdelen, uden at nedsættelsen alene skyldes helbredsmæssige forhold,  \r\n\r\n og </LI>  \r\n\r\n<LI>3) personer i alderen fra 50 til 67 år, når sociale og helbredsmæssige  \r\n\r\n forhold taler for det. </LI>  \r\n\r\n</UL>  \r\n\r\n<P CLASS=STK> <I>Stk. 4. </I> Pension efter stk. 3 tilkendes som forhøjet  \r\n\r\n almindelig førtidspension til personer under 60 år og som almindelig  \r\n\r\n førtidspension til personer over denne alder. </P>  \r\n\r\n<P CLASS=STK> <I>Stk. 5. </I> Socialministeren kan fastsætte nærmere regler  \r\n\r\n om tilkendelse af pension efter stk. 3, nr. 2 og 3. </P>  \r\n\r\n<P CLASS=STK> <I>Stk. 6. </I> Efter det fyldte 60. år kan pension uden  \r\n\r\n pensionistens samtykke hverken frakendes eller nedsættes til lavere form for  \r\n\r\n pension, jf. § 13. Dette gælder dog ikke for invaliditetsydelse og bistands-  \r\n\r\n og plejetillæg. </P>  \r\n\r\n</DIV>  \r\n\r\n<A NAME=\"\"P33\"\"></A>\r\n\r\n<DIV CLASS=PARAGRAPH ID=\"P33\">  \r\n\r\n<P CLASS=PARAB> <B>§ 33. </B> Pension udbetales månedsvis forud fra den 1. i  \r\n\r\n måneden efter, at der er ansøgt om pension, og at lovens betingelser er  \r\n\r\n opfyldt. Pension efter § 14, stk. 3, kan dog tidligst udbetales fra den 1. i  \r\n\r\n måneden efter, at der er truffet afgørelse om pension. </P>  \r\n\r\n<P> <I>Sikringsstyrelsens vejledning nr. 6 af 29. oktober 1990 om social  \r\n\r\n pension </I></P>  \r\n\r\n<P>107. Hvis en ansøger om førtidspension er medlem af en  \r\n\r\n arbejdsløshedskasse, skal kommunalbestyrelsen underrette Direktoratet for  \r\n\r\n Arbejdsløshedsforsikringen både ved ansøgningen og ved afgørelsen.  \r\n\r\n Indberetningen skal indsendes i umiddelbar tilknytning til ansøgningsdatoen,  \r\n\r\n henholdsvis tidspunktet for tildeling af pensionen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1992"
        },
        {
            "displayName": "Accession",
            "displayValue": "C19920015460"
        },
        {
            "displayName": "Entydig dokumentidentifikation",
            "displayValue": "CM028899"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "154"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "14/08/1992"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir. f. Arbejdsløshedsforsikr. 2. kt. j.nr. 92-24-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}