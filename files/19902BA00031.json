{
    "id": 107089,
    "title": "1990 BSF 31   FORSLAG TIL FOLKETINGSBESLUTNING OM ÆNDRET AKTIEAVANCEBESKATNING ",
    "documentTypeId": "480",
    "isSagsforlobPeriodValid": false,
    "shortName": "1990/2 BSF 31",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 31 </P>  \r\n\r\n<P></P>  \r\n\r\n<P>Forslag til folketingsbeslutning om ændret aktieavancebeskatning </P>  \r\n\r\n<P></P>  \r\n\r\n<P>Fremsat af Lykketoft (S) Hans Erenbjerg (S) Ove Fich (S) Pia Gjellerup (S)  \r\n\r\n Klaus Hækkerup (S) Karen Jespersen (S) Anne-Marie Meldgaard (S) Lone Møller  \r\n\r\n (S) Stavad (S) </P>  \r\n\r\n<P></P>  \r\n\r\n<P>den 7. februar 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen med henblik på vedtagelse i </P>  \r\n\r\n<P>folketingsåret 1990-91 at fremsætte forslag til lov om ændring af </P>  \r\n\r\n<P>aktieavancebeskatningen efter følgende retningslinjer: </P>  \r\n\r\n<P>1. Den nuværende regel om beskatning inden for 3 års besiddelsestid  \r\n\r\n opretholdes uændret. </P>  \r\n\r\n<P>2. De nuværende regler om beskatning ved næring opretholdes uændret. </P>  \r\n\r\n<P>3. Der indføres en generel beskatning på alle avancer ud over et årligt  \r\n\r\n bundfradrag. Bundfradraget fastsættes således, at det store flertal af  \r\n\r\n skatteydere fortsat er skattefri af aktieavancer. </P>  \r\n\r\n<P>4. Den nuværende afgrænsning af hovedaktionærer opretholdes uændret, men  \r\n\r\n hovedaktionærstatus får kun betydning med hensyn til tabsfradrag og  \r\n\r\n formueskattelempelse, idet reglerne i øvrigt er de generelle, jf. punkt 3.  \r\n\r\n</P>  \r\n\r\n<P>5. Ny lovgivning træder senest i kraft den 1. januar 1992. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Den nuværende aktieavancebeskatning søger at stimulere interessen for  \r\n\r\n investering i aktier ved at fritage de fleste for avancebeskatning efter 3  \r\n\r\n års besiddelse. </P>  \r\n\r\n<P>For såkaldte hovedaktionærer bevares en beskatning uanset besiddelsestid,  \r\n\r\n men med nedtrapning af den effektive beskatning til 25 pct. efter 8 års  \r\n\r\n besiddelse og betydelige fradragsberettigede beløb både med hensyn til salg  \r\n\r\n og avance, før beskatningen iværksættes. </P>  \r\n\r\n<P>Erfaringen viser, at hovedaktionærbegrebet er let at manipulere med, og  \r\n\r\n mange kan ved rimelig skatteplanlægning sikre sig skattefrihed ved salg eller  \r\n\r\n selskabslikvidation efter 3 år. Som hovedregel skal man blot være mere end  \r\n\r\n fire aktionærer eller anpartshavere for efter tre års besiddelsestid at undgå  \r\n\r\n beskatning. </P>  \r\n\r\n<P>Forhøjelsen af selskabsskatten fra 40 til 50 pct. og nedsættelsen af de  \r\n\r\n personlige marginalskatter specielt for kapitalafkast ved skattereformaftalen  \r\n\r\n fra 1985 mindskede fordelen som følge af manglende avancebeskatning hos  \r\n\r\n aktionærerne. Men udbyttet ved opsparing af indtægt i selskaber med henblik  \r\n\r\n på skattefri likvidation eller skattefrit salg af minoritetsposter er på ny  \r\n\r\n øget dramatisk med nedsættelsen af selskabsskatten fra 50 til 40 pct. fra  \r\n\r\n indkomståret 1990. Den bebudede yderligere nedsættelse til 38 pct. fra 1991  \r\n\r\n betyder, at spændvidden til højeste personskat på 68 pct. og en  \r\n\r\n kapitalafkastbeskatning på 52-57 pct. øges yderligere. </P>  \r\n\r\n<P>Det er efter forslagsstillernes opfattelse helt uholdbart med et  \r\n\r\n skattesystem, hvor en stor gruppe personer med høj indkomst uden vanskelighed  \r\n\r\n kan reducere deres effektive beskatningsprocent til langt under, hvad den er  \r\n\r\n for folk med typiske lønindkomster. </P>  \r\n\r\n<P>Forlagsstillerne ønsker at lukke dette hul i lovgivningen uden at komme  \r\n\r\n ind i et system, hvor de mange små aktieposter udløser beskatning, og uden at  \r\n\r\n man - for at opgøre avancerne - over meget lange perioder skal holde rede på  \r\n\r\n aktiernes anskaffelsespris. </P>  \r\n\r\n<P>Derfor forekommer det mest nærliggende at opgøre avancer på faste  \r\n\r\n beholdninger af aktier m.v. som forskellen mellem værdien primo og ultimo  \r\n\r\n indkomståret (lagerprincippet). </P>  \r\n\r\n<P>Det forudsætter imidlertid et system, hvor avanceopgørelsen sker løbende,  \r\n\r\n men hvor der kun udløses skattebetaling i takt med faktiske salg. </P>  \r\n\r\n<P>Desuden forudsættes af praktiske grunde, at der gennemføres en automatisk  \r\n\r\n indberetning af aktiehandler fra og med den 1. januar 1992. </P>  \r\n\r\n<P>Som eet muligt system til at opfylde beslutningsforslagets målsætninger  \r\n\r\n kan skitseres følgende: </P>  \r\n\r\n<P>- Skattekursen for unoterede aktier bliver fremover den indre værdi, som  \r\n\r\n den kan opgøres efter selskabets skatteregnskab. </P>  \r\n\r\n<P>- Skattepligtige avancer for aktier m.v. med mere end 3 års besiddelsestid  \r\n\r\n opgøres efter lagerprincippet. Pr. 1. januar 1993 opgøres avance for sådanne  \r\n\r\n aktier som ændringen i skattekurs i løbet af kalenderåret, medmindre det  \r\n\r\n godtgøres, at den faktiske anskaffelsespris er højere end primokursen. </P>  \r\n\r\n<P>- For hovedaktionærposter, der har været besiddet i mere end 3 år,  \r\n\r\n beregnes avancen pr. 1. januar 1993 som forskellen mellem skattekursen og  \r\n\r\n anskaffelsesprisen. </P>  \r\n\r\n<P>- For aktieposter erhvervet efter den 31. december 1991 og som er i  \r\n\r\n skatteyderens besiddelse mere end 3 år senere, beregnes avancen ved udgangen  \r\n\r\n af det følgende indkomstår som forskellen mellem ultimoskattekursen og  \r\n\r\n ankaffelsesprisen. </P>  \r\n\r\n<P>- Avancebeskatningsprocenten er 30. </P>  \r\n\r\n<P>- Skattekrav vedrørende beregnede avancer eller tab opgøres år for år på  \r\n\r\n en saldo. </P>  \r\n\r\n<P>- I eventuel positiv skattesaldo gives et bundfradrag på indtil 3.000 kr.  \r\n\r\n pr. år </P>  \r\n\r\n<P>- resterende positiv skattesaldo afregnes først ved faktiske salg af  \r\n\r\n aktier m.v. og da med indtil 30 pct. af salgsprovenuet. </P>  \r\n\r\n<P>- Negativ skattesaldo kan fremføres til modregning i de følgende års  \r\n\r\n beregnede avanceskat. Dog kan negative saldi, der udløses ved salg af  \r\n\r\n hovedaktionærposter, give nedslag i skatten af anden indkomst. </P>  \r\n\r\n<P>- Store likvidationsprovenuer i det kalenderår, hvori selskabet endeligt  \r\n\r\n opløses, beskattes om hovedregel ikke længere som aktieavance, men som  \r\n\r\n udbytte. Udbytteskatten forudsættes at være 30 pct. indtil 30.000 kr. og 50  \r\n\r\n pct. derudover. </P>  \r\n\r\n<P>Med de skitserede retningslinjer for beskatning sikres nogenlunde balance  \r\n\r\n i beskatning af store kapitalafkast direkte hos personer og via anbringelse i  \r\n\r\n selskaber - jf. bilag 1. </P>  \r\n\r\n<P>Ved den foreslåede ændring i likvidationsbeskatningen forhindres store  \r\n\r\n skatefordele ved - f.eks. i revisorselskaber med 5 eller flere deltagere - at  \r\n\r\n opsamle store lønandele og efter en 3-års-periode udlodde dem som  \r\n\r\n likvidationsprovenu uden supplerende avancebeskatning. </P>  \r\n\r\n<P>Fordelingen af aktieformuen hos personer er uhyre skæv - jf. bilag 2. Det  \r\n\r\n må ud fra bilagets tal og en forudsætning om årlige værdistigninger på  \r\n\r\n gennemsnitligt 7-8 pct. på aktierne skønnes, at et system som det skitserede  \r\n\r\n betyder, at ca. 650.000 af de 750.000 personer, der ejer aktier m.v., i  \r\n\r\n praksis ikke vil have en skattesaldo at overføre fra det ene år til det  \r\n\r\n andet. De vil efter lageropgørelsen på deres aktiebeholdning have en  \r\n\r\n avanceskat, der er mindre end bundfradraget, og vil derfor intet få noteret  \r\n\r\n til senere skattebetaling. </P>  \r\n\r\n<P>Tilbage er ca. 100.000 potentielle skattebetalere, hvor et flertal får  \r\n\r\n noteret en skyldig avanceskat pr. år, der er mindre end 3.000 kr. Det skal  \r\n\r\n bemærkes, at en betydelig del af ejerne af de allerstørste aktieposter  \r\n\r\n allerede er skattepligtige som hovedaktionærer efter de gældende regler. </P>  \r\n\r\n<P>Merprovenuet af en aktieavanceskat efter de skitserede retningslinjer  \r\n\r\n skønnes i de nærmeste år at være 400-500 mio. kr. pr. år. Henved halvdelen  \r\n\r\n skyldes skærpelsen af den effektive beskatning ved hovedaktionærsalg. </P>  \r\n\r\n<P>Med tiden vil provenuet antagelig være markant stigende. </P>  \r\n\r\n<P> <B>Bilag 1</B>  </P>  \r\n\r\n<P> <I>Eksempel 1</I>  </P>  \r\n\r\n<P>Et kapitalafkast på 100.000 kr. ville blive beskattet med 55 pct. hos en  \r\n\r\n person (forudsætning om positiv nettokapitalindkomst og et lille element af  \r\n\r\n skattefri kursgevinst). </P>  \r\n\r\n<P>Alternativt opsamles kapitalafkastet over 3 år som indkomst i et selskab  \r\n\r\n med mere end 4 ejere og beskattes løbende og fuldt ud med aktieselskabsskat  \r\n\r\n 38 pct. </P>  \r\n\r\n<P>Derefter sælges aktierne skattefrit med de tre års værditilvækst.  \r\n\r\n Værdistilvæksten er med en førskatrente på 12 pct. 215.000 kr. </P>  \r\n\r\n<P>Placering af samme afkast til samme rente hos en skattepligtig person  \r\n\r\n ville have medført en værditilvækst efter skat på 150.000 kr. </P>  \r\n\r\n<P>Gevinsten som følge af gunstigere skattemæssig behandling af samme  \r\n\r\n transaktioner i selskabet er derfor 65.000 kr. på tre år. </P>  \r\n\r\n<P>Avanceskat af aktierne ved salg efter udløb af 3-års-perioden er efter  \r\n\r\n skitsen i dette beslutningsforslag 61.500 kr. </P>  \r\n\r\n<P>Derved udlignes nogenlunde den forskellige behandling under realistiske  \r\n\r\n forudsætninger. </P>  \r\n\r\n<P> <I>Eksempel 2 </I></P>  \r\n\r\n<P> En lønindkomst på 100.00 kr., der skulle have været beskattet med 68 pct.  \r\n\r\n og resten opsparet privat, opsamles alternativt i et selskab med mere end 4  \r\n\r\n ejere og beskattes med selskabsskat 38 pct. </P>  \r\n\r\n<P>Derefter likvideres selskabet skattefrit efter 3 år. </P>  \r\n\r\n<P>Privat opsparing af lønandelen efter skat ville føre til en formue på  \r\n\r\n 107.000 kr. efter 3 år. </P>  \r\n\r\n<P>Opsparingen i selskabet har efterladt en værdistigning på 215.000 kr. </P>  \r\n\r\n<P>Fordelen, der inkasseres ved skattefri likvidation, er derfor 108.000 kr.  \r\n\r\n</P>  \r\n\r\n<P>Udnyttebeskatning med 30 pct. af værdistigning indtil 30.000 kr. og 50  \r\n\r\n pct. af udlodningen derudover medfører en beskatning på 101.500 kr. og  \r\n\r\n betyder derfor - under hensyntagen til transaktionsomkostninger - et  \r\n\r\n effektivt stop på solvente likvidationer, der dræner erhvervslivet for  \r\n\r\n likviditet. </P>  \r\n\r\n<P> <B>Bilag 2 </B></P>  \r\n\r\n<P>Fordelingen af aktiebeholdningerne blandt skatteyderne </P>  \r\n\r\n<P> På grundlag af den store modelbefolkning fra 1988 i lovmodelsystemet, der  \r\n\r\n er en stikprøve på 3,3 pct. af samtlige husstande i Danmark, er i tabel 1  \r\n\r\n vist fordelingen af skatteydernes personlige aktiebeholdninger. Opgørelserne  \r\n\r\n over aktiebeholdningens størrelse stammer fra selvangivelserne. </P>  \r\n\r\n<P> <I>Tabel 1.</I> Fordelingen af aktiebeholdningerne blandt skatteyderne,  \r\n\r\n 1988 </P>  \r\n\r\n<pre><font color=gray> \r\n\r\n Kursværdi                Antal         Aktieformue       Aktieformue  \r\n\r\n af aktier                personer      i gennemsnit      i mio. kr.  \r\n\r\n                                        i kr  \r\n\r\n --------------------------------------------------------------------~  \r\n\r\n       1-  1.000           63.450             806             51  \r\n\r\n   1.001-  2.500           76.740           1.806            139  \r\n\r\n   2.501-  5.000          106.620           3.815            407  \r\n\r\n   5.001- 10.000          119.820           7.215            864  \r\n\r\n  10.001- 25.000          133.170          15.879          2.115  \r\n\r\n  25.001- 50.000           78.630          35.400          2.783  \r\n\r\n  50.001-100.000           59.430          71.176          4.230  \r\n\r\n 100.001-250.000           50.250         156.959          7.887  \r\n\r\n 250.001-500.000           19.710         350.090          6.900  \r\n\r\n Over    500.000           23.670       2.417.348         57.219  \r\n\r\n --------------------------------------------------------------------~  \r\n\r\n I alt                    731.490         112.914         82.595  \r\n\r\n</font></pre>\r\n\r\n Det fremgår af tabel 1, at ca. 730.000 skatteydere havde en aktiebeholdning.  \r\n\r\n Ca. 578.000 skatteydere - svarende til næsten 80 pct. - havde en beholdning  \r\n\r\n med en kursværdi under 50.000 kr.  \r\n\r\n<P>Det er ikke muligt nærmere at belyse skatteydernes køb og salg af aktier  \r\n\r\n samt størrelsen af transaktionerne, da der ikke sker indberetning af disse  \r\n\r\n transaktioner. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/02/1991"
        },
        {
            "displayName": "Accession",
            "displayValue": "19902BA00031"
        },
        {
            "displayName": "Entydig dokumentidentifikation",
            "displayValue": "CL002702"
        },
        {
            "displayName": "Dato for førstegangsindlæggelse",
            "displayValue": "07/02/1991"
        },
        {
            "displayName": "Dato for indlæggelse",
            "displayValue": "07/02/1991"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "31"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}