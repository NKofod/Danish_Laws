{
    "id": 39148,
    "title": "Bod 2.1.1. Overenskomstbrud og bod pålagt.(* 1) (* 2) Fortrædigelsesklausulen tilsidesat. Landsorganisationen i Danmark for Specialarbejderforbundet i Danmark (konsulent Niels Chr. Daugaard) mod Dansk Arbejdsgiverforening for Træindustriens    Fabrikantforening for Brockhuus & Silvan A/S, Albertslund (afdelingschef H.C. Springborg). Dommere: Degerbøl, Espersen, Otto Hansen, Anton Johannsen, Knap, Mundt (retsformand) og Jørgen Pedersen. ",
    "documentTypeId": "260",
    "isSagsforlobPeriodValid": false,
    "shortName": "DOM nr 51474 af 10/09/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Da en medarbejder efter den lovlige konflikts ophør den 1. april 1985  \r\n\r\n mødte på arbejde, blev han afskediget uden iagttagelse af overenskomstmæssigt  \r\n\r\n opsigelsesvarsel. Det fandtes efter bevisførelsen ikke godtgjort, at  \r\n\r\n produktionsforholdene efter konfliktens afslutning som følge af konflikten  \r\n\r\n var ændret på en sådan måde, at driftsmæssige hensyn berettigede virksomheden  \r\n\r\n til den skete afskedigelse uden iagttagelse af overenskomstmæssigt  \r\n\r\n opsigelsesvarsel. Virksomheden havde herefter handlet overenskomststridigt,  \r\n\r\n og virksomheden idømtes en bod på 10.000 kr. til vedkommende fagforbund. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.1.1. Overenskomstbrud og bod pålagt.(* 1)  \r\n\r\n (* 2) Fortrædigelsesklausulen tilsidesat. Landsorganisationen i Danmark for  \r\n\r\n Specialarbejderforbundet i Danmark (konsulent Niels Chr. Daugaard) mod Dansk  \r\n\r\n Arbejdsgiverforening for Træindustriens Fabrikantforening for Brockhuus &amp;  \r\n\r\n Silvan A/S, Albertslund (afdelingschef H.C. Springborg). Dommere: Degerbøl,  \r\n\r\n Espersen, Otto Hansen, Anton Johannsen, Knap, Mundt (retsformand) og Jørgen  \r\n\r\n Pedersen. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for  \r\n\r\n Specialarbejderforbundet i Danmark indklaget Dansk Arbejdsgiverforening for  \r\n\r\n Træindustriens Fabrikantforening for Brockhuus &amp; Silvan A/S, Albertslund,  \r\n\r\n for Arbejdsretten for overenskomstbrud. </P>  \r\n\r\n<P>Klagerne har nedlagt følgende endelige påstande: </P>  \r\n\r\n<P>1. Indklagede Brockhuus &amp; Silvan A/S, Albertslund, har handlet  \r\n\r\n overenskomststridigt ved den 1. april 1985 at have opsagt Viggo Toft Schmidt  \r\n\r\n uden iagttagelse af det ham tilkommende opsigelsesvarsel. </P>  \r\n\r\n<P>2. Indklagede Brockhuus &amp; Silvan A/S tilpligtes i den anledning til  \r\n\r\n Specialarbejderforbundet i Danmark at betale en efter rettens skøn fastsat  \r\n\r\n bod. </P>  \r\n\r\n<P>De indklagede har påstået frifindelse. </P>  \r\n\r\n<P>Sagens nærmere omstændigheder er følgende: </P>  \r\n\r\n<P>Da Viggo Toft Schmidt efter den lovlige konflikts afslutning den 1. april  \r\n\r\n 1985 mødte op på den indklagede virksomhed for at påbegynde sit arbejde, fik  \r\n\r\n han overrakt sålydende den 29. marts 1985 daterede, af virksomhedens direktør  \r\n\r\n underskrevne skrivelse: </P>  \r\n\r\n<P>&#187;Vedr.: Deres ansættelse i Brockhuus &amp; Silvan A/S. </P>  \r\n\r\n<P>Det er med beklagelse, at vi ser os nødsaget til at opsige Deres stilling  \r\n\r\n med virkning fra mandag den 1. april 1985 ved arbejdstids begyndelse. </P>  \r\n\r\n<P>Grunden til dette skridt er, at de ordrer, vi havde forventet at skulle  \r\n\r\n starte på, er blevet udskudt af de respektive bygherrer på grund af den  \r\n\r\n situation, landet befinder sig i. </P>  \r\n\r\n<P>Vi vil gerne tillade os at vende tilbage til Dem, så snart ordrebogen igen  \r\n\r\n er blevet fyldt op, idet vi kun kan udtrykke vor tilfredshed med Deres  \r\n\r\n arbejdsindsats her i virksomheden. Vi vil ligeledes gerne gøre Dem opmærksom  \r\n\r\n på, at De er meget velkommen til selv at holde kontakt med os, således at De  \r\n\r\n kan holde Dem ajour med situationen i den kommende tid.&#171; </P>  \r\n\r\n<P>Chaufførernes Fagforening i København protesterede i skrivelse af 24.  \r\n\r\n april 1985 til virksomheden imod, at Schmidt, der var medlem af  \r\n\r\n fagforeningen, var opsagt uden iagttagelse af det overenskomstmæssige  \r\n\r\n opsigelsesvarsel. Virksomheden besvarede henvendelsen i skrivelse af 25.  \r\n\r\n april 1985, i hvilken man henviste til, at den pågældendes ansættelsesforhold  \r\n\r\n var bragt til ophør fra tidspunktet for konfliktens ikrafttræden, hvorfor der  \r\n\r\n ikke bestod nogen pligt til at iagttage det for vedkommende medarbejder  \r\n\r\n gældende opsigelsesvarsel. På et efterfølgende mæglingsmøde den 22. august  \r\n\r\n 1985 og på fællesmøde den 15. oktober 1985 gjorde man fra arbejdsgiverside  \r\n\r\n blandt andet gældende, at virksomhedens manglende genansættelse af Viggo Toft  \r\n\r\n Schmidt udelukkende skyldtes driftsmæssige årsager. </P>  \r\n\r\n<P>Direktør i den indklagede virksomhed Jørgen Ulrik Petersen har for  \r\n\r\n Arbejdsretten forklaret, at Schmidt havde været ansat i firmaet Silvan, som i  \r\n\r\n august 1984 blev sammensluttet med Jørgen Ulrik Petersens firma til det  \r\n\r\n nuværende selskab, Brockhuus &amp; Silvan A/S. Virksomheden har 3 afdelinger:  \r\n\r\n en for spærproduktion, et høvleri og et bygningssnedkeri. Schmidt var  \r\n\r\n arbejdsmand i alle tre afdelinger, hvor han gik til hånde med alt  \r\n\r\n forefaldende.Før konflikten var der ansat 50 - 60 timelønnede medarbejdere,  \r\n\r\n men på grund af et mærkbart fald i ordrebeholdningen blev arbejdsstyrken  \r\n\r\n reduceret med skønsmæssigt 10 personer. Flere snedkere og arbejdsmænd blev  \r\n\r\n afskediget. Efter Schmidts' fratræden var der ansat 3 - 4 andre altmuligmænd.  \r\n\r\n Nogle af de afskedigede snedkere er senere påny ansat i virksomheden. </P>  \r\n\r\n<P>Det er oplyst, at Viggo Toft Schmidt nu er gået på efterløn. </P>  \r\n\r\n<P>Klagerne har til støtte for deres påstande anført, at det ikke af  \r\n\r\n indklagede er bevist, at driftsmæssige hensyn, fremkaldt af konflikten,  \r\n\r\n nødvendiggjorde reduktionen af den ufaglærte arbejdsstyrke gennem  \r\n\r\n afskedigelse af en medarbejder med så forskelligartede arbejdsopgaver som  \r\n\r\n Viggo Toft Schmidt. Det er ikke bevist, at man ikke kunne beskæftige ham, og  \r\n\r\n man må befrygte, at afskedigelsen af ham, uanset virksomhedens  \r\n\r\n tilkendegivelse af det modsatte, skyldtes ønsket om på en nem måde at skille  \r\n\r\n sig af med en ældre medarbejder uden iagttagelse af overenskomstens  \r\n\r\n bestemmelser om opsigelse. </P>  \r\n\r\n<P>De indklagede har til støtte for frifindelsespåstanden anført, at det ikke  \r\n\r\n fra klagerside på nogen måde er underbygget, at virksomhedens produktion  \r\n\r\n efter strejken ikke gik ned, og at det derfor ikke var nødvendigt at  \r\n\r\n afskedige medarbejdere. Det må gennem direktør Jørgen Ulrik Petersens  \r\n\r\n forklaring være tilstrækkeligt godtgjort, at der skete afskedigelse af  \r\n\r\n faglærte snedkere, og så må der også ske en reduktion af den ufaglærte  \r\n\r\n arbejdsstyrke. Afskedigelsen af Schmidt er således begrundet i driftsmæssige  \r\n\r\n hensyn. </P>  \r\n\r\n<P>Arbejdsretten skal udtale: </P>  \r\n\r\n<P>Det findes, således som sagen foreligger oplyst for Arbejdsretten, ikke  \r\n\r\n godtgjort af indklagede, at produktionsforholdene efter konfliktens  \r\n\r\n afslutning som en følge af konflikten var ændret på sådan måde, at  \r\n\r\n driftsmæssige hensyn berettigede virksomheden til at afskedige Viggo Toft  \r\n\r\n Schmidt uden iagttagelse af det overenskomstmæssigt fastsatte  \r\n\r\n opsigelsesvarsel. Der vil herefter være at give klagerne medhold i de  \r\n\r\n nedlagte påstande, hvorved bemærkes, at den indklagede virksomhed ved den  \r\n\r\n manglende iagttagelse af overenskomstens regler om opsigelsesvarsel findes at  \r\n\r\n have begået et bodspådragende overenskomstbrud. Boden, der efter påstanden  \r\n\r\n tilfalder Specialarbejderforbundet i Danmark, fastsættes til 10.000 kr. </P>  \r\n\r\n<P>De indklagede findes at burde betale 2.000 kr. i sagsomkostninger til  \r\n\r\n Arbejdsretten. </P>  \r\n\r\n<P>T h i k e n d e s f o r r e t : </P>  \r\n\r\n<P>Indklagede, Brockhuus &amp; Silvan A/S, har handlet overenskomststridigt  \r\n\r\n ved den 1. april 1985 at have opsagt Viggo Toft Schmidt uden iagttagelse af  \r\n\r\n det ham tilkommende opsigelsesvarsel. </P>  \r\n\r\n<P>Brockhuus &amp; Silvan A/S betaler en bod på 10.000 kr. til  \r\n\r\n Specialarbejderforbundet i Danmark. </P>  \r\n\r\n<P>De indklagede betaler 2.000 kr. i sagsomkostninger til Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen, s.351 (note 243), K 10.570 (A 1986,  \r\n\r\n s.42), K 10.622 (A 1986, s.53), K 10.933. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1987, side ??"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19875147413"
        },
        {
            "displayName": "Entydig dokumentidentifikation",
            "displayValue": "CA007083"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "51474"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "10/09/1987"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "10.925"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}