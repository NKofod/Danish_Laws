{
    "id": 145,
    "title": "Kendelse fra Pressenævnet i sag nr. 20/1999",
    "documentTypeId": "240",
    "isSagsforlobPeriodValid": true,
    "shortName": "KEN nr 9239 af 17/03/1999",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Bladet havde bragt en kritisk artikel foranlediget af en annonce fra  \r\n\r\n klageren. Bladet havde indhentet og bragt en kommentar fra klageren, og god  \r\n\r\n presseskik var derfor overholdt i forbindelse med artiklen.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 20/1999</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">En mand har klaget til Pressen&aelig;vnet over en artikel  \r\n\r\n bragt i Aalborg Stiftstidende den 10. januar 1999, idet han mener, at god  \r\n\r\n presseskik er tilsidesat.</P>  \r\n\r\n<P ALIGN=\"JUSTIFY\">Artiklen den 10. januar 1999 l&oslash;d:</P>  \r\n\r\n<P ALIGN=\"JUSTIFY\">\"<B>Potent eller plat</P>  \r\n\r\n</B>  \r\n\r\n<I><P ALIGN=\"JUSTIFY\">Dyrl&aelig;ge s&aelig;lger vejledning i brug af  \r\n\r\n elastikker som potensmiddel</P>  \r\n\r\n</I>  \r\n\r\n<P ALIGN=\"JUSTIFY\">Indr&oslash;mmet. Vi var en hel del, der sp&aelig;rrede  \r\n\r\n &oslash;jnene op, da vi i en annonce i Stiftstidende l&aelig;ste om et nyt  \r\n\r\n potensmiddel, ELA-KA.</P>  \r\n\r\n<P ALIGN=\"JUSTIFY\">Et 70 til 90 procent effektivt og ugiftigt  \r\n\r\n sex-hj&aelig;lpemiddel til manden ved manglende, nedsat og normal potens,  \r\n\r\n stod der bl.a.</P>  \r\n\r\n<P ALIGN=\"JUSTIFY\">Var det mon et revolutionerende middel p&aring; linje med  \r\n\r\n Viagra? N&aelig;ppe. S&aring; havde medicinalfirmaerne, eller hvem der  \r\n\r\n m&aring;tte st&aring; bag, nok raslet lidt mere med sablerne. Men interessen  \r\n\r\n blev kun sk&aelig;rpet af, at det er en dyrl&aelig;ge   [navn], [by] ved  \r\n\r\n Fars&oslash;   der s&aelig;lger midlet.</P>  \r\n\r\n<P ALIGN=\"JUSTIFY\">Vi kontaktede ham.</P>  \r\n\r\n<P ALIGN=\"JUSTIFY\">Det var nu begr&aelig;nset, hvad han ville sige. Ja,  \r\n\r\n faktisk lagde [navn] ud med at sige, at han slet ikke ville udtale sig. Lidt  \r\n\r\n sagde han nu alligevel. Som at salget er ment som en provokation i forhold  \r\n\r\n til Viagra, og at den simpleste l&oslash;sning ofte kan v&aelig;re den  \r\n\r\n billigste og bedste.</P>  \r\n\r\n<P ALIGN=\"JUSTIFY\">- Men jeg vil alts&aring; ikke udtale mig, s&aring;  \r\n\r\n l&aelig;nge jeg annoncerer: Bliver l&oslash;sningen kendt, kan jeg ikke  \r\n\r\n forvente mere salg.</P>  \r\n\r\n<P ALIGN=\"JUSTIFY\">Aha! En provokation   med slag for &oslash;je. Hvorfor  \r\n\r\n ikke understrege den med et par udtalelser?</P>  \r\n\r\n<P ALIGN=\"JUSTIFY\">Nysgerrigheden blev endnu en gang understreget. Vi  \r\n\r\n bestilte midlet   og modtog til vores store overraskelse en flad kuvert.  \r\n\r\n Indeholdende foruden et fortrykt girokort med en opkr&aelig;vning p&aring; 75  \r\n\r\n kr., en brugsanvisning og 17 stykker s&aring;kaldt ELA-KA.</P>  \r\n\r\n<P ALIGN=\"JUSTIFY\">Forbl&oslash;ffelsen var total.</P>  \r\n\r\n<P ALIGN=\"JUSTIFY\">Ni bittesm&aring; og otte st&oslash;rre og helt store  \r\n\r\n husholdningselastikker i varierende tykkelse var det helt pr&aelig;cist.</P>  \r\n\r\n<P ALIGN=\"JUSTIFY\">Ikke at vi skulle betale for elastikkerne.</P>  \r\n\r\n<P ALIGN=\"JUSTIFY\">- Nej, de er gratis. Det er selve vejledningen, der  \r\n\r\n koster, l&oslash;d det forklarende fra [navn], da jeg igen kontaktede ham for  \r\n\r\n bl.a. at sp&oslash;rge, om han synes, at det er bedre at afkr&aelig;ve 75 kr.  \r\n\r\n for nogle elastikker end 75 kr. for en Viagra-pille. Om det ikke er at  \r\n\r\n bondefange folk?</P>  \r\n\r\n<P ALIGN=\"JUSTIFY\">Igen indledte [navn] med at sige, at han ikke ville  \r\n\r\n interviewes. Og da slet ikke, tilf&oslash;jede han, med en holdning jeg  \r\n\r\n havde.</P>  \r\n\r\n<P ALIGN=\"JUSTIFY\">Han ville, fremgik det, overhovedet ikke i avisen.</P>  \r\n\r\n<P ALIGN=\"JUSTIFY\">- Fordi det kan skade informationen og salget.</P>  \r\n\r\n<P ALIGN=\"JUSTIFY\">Men plattenslager, det er jeg i hvert fald ikke, afviste  \r\n\r\n han. Ej heller en sp&oslash;gefugl, fremgik det.</P>  \r\n\r\n<P ALIGN=\"JUSTIFY\">- Selvf&oslash;lgelig er det alvorligt ment. Har du aldrig  \r\n\r\n h&oslash;rt om pubesringen, spurgte han arrigt, inden den korte  \r\n\r\n telefonsamtale sluttede.</P>  \r\n\r\n<P ALIGN=\"JUSTIFY\">Tilbage sad jeg med indholdet af brevet. De 17 elastikker,  \r\n\r\n vejledning og girokort.</P>  \r\n\r\n<P ALIGN=\"JUSTIFY\">\"Nyt, effektivt og ugiftigt potensmiddel til manden\",  \r\n\r\n st&aring;r der bl.a. i vejledningen, der opfordrer kunden til at sp&aelig;nde  \r\n\r\n elastikken ud med venstre eller h&oslash;jre h&aring;nds tommel-, pege- og  \r\n\r\n langefinger og f&oslash;re det ind over penis samtidig med, at kunden med  \r\n\r\n h&oslash;jre eller venstre h&aring;nds fingre tr&aelig;kker forhuden s&aring;  \r\n\r\n langt frem foran penishovedet som muligt.</P>  \r\n\r\n<P ALIGN=\"JUSTIFY\">\"ELA-Ka&eacute;n f&oslash;res nu s&aring; langt tilbage  \r\n\r\n p&aring; penis som muligt foran pungen\".</P>  \r\n\r\n<P ALIGN=\"JUSTIFY\">Fidusen er, at ELA-KA, som [navn] kalder elastikken, ikke  \r\n\r\n hindrer blodtill&oslash;bet til penis, men den h&aelig;mmer  \r\n\r\n blodafl&oslash;bet fra penis.</P>  \r\n\r\n<P ALIGN=\"JUSTIFY\">Og s&aring; tilf&oslash;jer han i vejledningen, at  \r\n\r\n ELA-Ka&eacute;n skal taget af efter &oslash;nsket virkning og brug.</P>  \r\n\r\n<P ALIGN=\"JUSTIFY\">Javel s&aring;! Yderligere skriver han:</P>  \r\n\r\n<P ALIGN=\"JUSTIFY\">\"Den kan bruges mange gange   men husk s&aelig;bevask  \r\n\r\n efter brug\".</P>  \r\n\r\n<P ALIGN=\"JUSTIFY\">ELA-KA kan med andre ord, som [navn] ogs&aring; skriver,  \r\n\r\n holde l&aelig;ngere end kr&aelig;fterne, s&aring; f&oslash;ler man sig fysisk  \r\n\r\n overanstrengt under k&oslash;nsakten, som det ogs&aring; hedder i  \r\n\r\n vejledningen, m&aring; man stoppe i tide.</P>  \r\n\r\n<P ALIGN=\"JUSTIFY\">Nyt potensmiddel. Tja. Nu h&oslash;rer elastikker jo ikke  \r\n\r\n til den nyeste opfindelse. Nyt er det heller ikke, at m&aelig;nd med  \r\n\r\n potensproblemer anbefales at bruge en gummiring, den s&aring;kaldte  \r\n\r\n pubesring.</P>  \r\n\r\n<P ALIGN=\"JUSTIFY\">Det r&aring;d kan s&aring;m&aelig;nd hurtigt og effektivt  \r\n\r\n rekvireres hos netdoktoren p&aring; Internettet. Under \"Behandling af  \r\n\r\n impotens\".</P>  \r\n\r\n<P ALIGN=\"JUSTIFY\">I mods&aelig;tningen til [navn]s vejledning, der  \r\n\r\n l&oslash;ber op i 75 kr., koster det kun ganske f&aring; &oslash;re.</P>  \r\n\r\n<P ALIGN=\"JUSTIFY\">Til geng&aelig;ld f&aring;r man jo alts&aring; ikke den  \r\n\r\n udf&oslash;rlige beretning samt en venlig hilsen og &oslash;nsket om god sex  \r\n\r\n og forn&oslash;jelse af [navn].</P>  \r\n\r\n<P ALIGN=\"JUSTIFY\">Det giver \"Den Slappe\" til geng&aelig;ld ikke meget for.  \r\n\r\n Opr&oslash;rsk sp&oslash;rger en l&aelig;ser, der gemmer sig bag det  \r\n\r\n pseudonym: Er det dyrl&aelig;gestanden v&aelig;rdigt. Er det ikke under  \r\n\r\n lavm&aring;let? Tangerer det ikke fup og plat?</P>  \r\n\r\n<P ALIGN=\"JUSTIFY\">Artiklen blev illustreret af et billede i  \r\n\r\n pas-fotost&oslash;rrelse af klageren og et billede af et brev, et girokort  \r\n\r\n fra klageren og nogle elastikker. Det sidstn&aelig;vnte billede havde  \r\n\r\n f&oslash;lgende billedtekst:</P>  \r\n\r\n<P ALIGN=\"JUSTIFY\">\"75 kr. l&oslash;ber vejledningen op i. Til geng&aelig;ld  \r\n\r\n er ELA-KA gratis, fremh&aelig;ver [navn]. En l&aelig;ser mener, at salget  \r\n\r\n b&oslash;r standses.\"</P>  \r\n\r\n<P ALIGN=\"JUSTIFY\">I tilknytning til artiklen blev bragt en kommentar fra  \r\n\r\n psykolog  Sten  Hegeler, der frar&aring;dede brug af almindelige  \r\n\r\n husholdningselastikker som potensmiddel.</P>  \r\n\r\n<P ALIGN=\"JUSTIFY\">Klageren har anf&oslash;rt, at journalisten optr&aring;dte  \r\n\r\n useri&oslash;st, ubeh&oslash;vlet og ukorrekt.</P>  \r\n\r\n<P ALIGN=\"JUSTIFY\">Klageren har i den forbindelse anf&oslash;rt, at han ikke  \r\n\r\n &oslash;nskede at deltage i et interview, men at han dog oplyste til  \r\n\r\n journalisten, at Elaka var i familie med en pubesring, men at Elaka virker  \r\n\r\n bedre og skal bruges p&aring; en anden m&aring;de i henhold til vejledningen.  \r\n\r\n Samtidig med et effektivt middel var det ogs&aring; en provokation mod  \r\n\r\n potenspiller, penisinjektioner og penisforl&aelig;ngende operationer.</P>  \r\n\r\n<P ALIGN=\"JUSTIFY\">Efter at have f&aring;et materialerne, beskyldte  \r\n\r\n journalisten ham for bondefangeri, plattenslageri og for at g&oslash;re grin  \r\n\r\n med folk, og klageren fik det indtryk, at alt hvad der foregik i hovedet og  \r\n\r\n under b&aelig;ltestedet var noget uartigt og beskidt. Han &oslash;nskede  \r\n\r\n derfor fortsat ikke at medvirke i et interview.</P>  \r\n\r\n<P ALIGN=\"JUSTIFY\">Herefter lavede journalisten den p&aring;klagede artikel,  \r\n\r\n hvori klagerens vejledning/information blev refereret i udpluk og uden  \r\n\r\n sammenh&aelig;ng.</P>  \r\n\r\n<P ALIGN=\"JUSTIFY\">Klageren har anf&oslash;rt, at hans annonce ELA-KA! blev  \r\n\r\n bragt i bladet den 3., 10., 17. og 24. januar 1999, men at den negative  \r\n\r\n omtale gav anledning til et meget stort fald af bestillinger.</P>  \r\n\r\n<P ALIGN=\"JUSTIFY\">Klageren har endelig anf&oslash;rt, at han har s&oslash;gt  \r\n\r\n at f&aring; bladet til at r&aring;d bod p&aring; de skader, der er forvoldt  \r\n\r\n ved at indrykke klagerens annonce gratis 3 gange.</P>  \r\n\r\n<P ALIGN=\"JUSTIFY\">Klageren har fremlagt den indrykkede annonce, der  \r\n\r\n lyder:</P>  \r\n\r\n<P ALIGN=\"JUSTIFY\">\"<B>ELA-KA!   Nyt potensmiddel</P>  \r\n\r\n</B>  \r\n\r\n<P ALIGN=\"JUSTIFY\">70-90% effektivt og ugiftigt sex-hj&aelig;lpemiddel til  \r\n\r\n manden ved manglende, nedsat og normal potens. Giver en mere blodfyldt og  \r\n\r\n sp&aelig;ndstig rejsning af penis samt mere intense f&oslash;lelser M/K.</P>  \r\n\r\n<P ALIGN=\"JUSTIFY\">10 stk. ELA-KA gratis. Udf&oslash;rlig vejledning kr. 50,-  \r\n\r\n + moms og forsendelse, i alt 75 kr,-. Eengangsudgift.</P>  \r\n\r\n<P ALIGN=\"JUSTIFY\">Bestilles pr. tlf., check el. skriftlig.</P>  \r\n\r\n<B><P ALIGN=\"JUSTIFY\">Dyrl&aelig;ge [navn]</P>  \r\n\r\n</B>  \r\n\r\n<P ALIGN=\"JUSTIFY\">(+adresse og telefonnummer)\"</P>  \r\n\r\n<P ALIGN=\"JUSTIFY\">Klageren har endvidere fremlagt kopi af det materiale, der  \r\n\r\n omtales i annoncen.</P>  \r\n\r\n<P ALIGN=\"JUSTIFY\">Bladet har i en udtalelse om sagen anf&oslash;rt, at  \r\n\r\n artiklen havde til hensigt at give l&aelig;seren mulighed for at vurdere et  \r\n\r\n nyt produkt, herunder om det var rimeligt at betale 75 kroner for en  \r\n\r\n vejledning og 17 stykker ELAKA. </P>  \r\n\r\n<P ALIGN=\"JUSTIFY\">Bladet har videre anf&oslash;rt, at bladets journalist ved  \r\n\r\n henvendelsen til klageren pr&aelig;senterede sig som journalist. Efter at  \r\n\r\n have modtaget produktet kontaktede bladet atter klageren for at f&aring; en  \r\n\r\n kommentar, og klageren blev citeret loyalt i artiklen. I forbindelse med  \r\n\r\n artiklen blev produktet beskrevet, og der blev indhentet en kommentar fra en  \r\n\r\n kendt sexologisk ekspert.</P>  \r\n\r\n<P ALIGN=\"JUSTIFY\">Bladet har endelig anf&oslash;rt, at det er i god  \r\n\r\n tr&aring;d med almindelig forbrugerjournalistik at give l&aelig;serne  \r\n\r\n mulighed for at vurdere et nyt tilbud p&aring; markedet.</P>  \r\n\r\n<P ALIGN=\"JUSTIFY\">I sagens behandling har f&oslash;lgende  \r\n\r\n n&aelig;vnsmedlemmer deltaget: Axel Kierkegaard, Finn Rowold, Tage Clausen og  \r\n\r\n Preben S&oslash;rensen.</P>  \r\n\r\n<B><P>Pressen&aelig;vnet udtaler:</P>  \r\n\r\n</B>  \r\n\r\n<P ALIGN=\"JUSTIFY\">Under henvisning til det af bladet anf&oslash;rte finder  \r\n\r\n Pressen&aelig;vnet, at god presseskik er overholdt i forbindelse med  \r\n\r\n artiklen.</P>  \r\n\r\n<P ALIGN=\"JUSTIFY\">Afsagt den 17. marts 1999.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/03/1999"
        },
        {
            "displayName": "Accession",
            "displayValue": "W19990923925"
        },
        {
            "displayName": "Entydig dokumentidentifikation",
            "displayValue": "AA000250"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9239"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "17/03/1999"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "20/1999"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}