{
    "id": 158180,
    "title": "SU - ansøgningsskema i minSU - fortolkning af ansøgningen - udeboendesats på skolehjem",
    "documentTypeId": "240",
    "isSagsforlobPeriodValid": true,
    "shortName": "KEN nr 9431 af 05/07/2013",
    "documentHtml": "<div class=\"bjelke\">Den fulde tekst</div><p class=\"Titel2\">SU - ansøgningsskema i minSU - fortolkning af ansøgningen - udeboendesats på skolehjem</p>\r\n<div class=\"Resume\">\r\n   <p class=\"TekstGenerel\">En studerende på skolehjem kunne ikke ved at udfylde ansøgningsskemaet i minSU korrekt søge udeboendesats. Ansøgningen i minSU skulle derfor opfattes som en ansøgning om bedst mulig retsstilling, i dette tilfælde udeboendesats.</p>\r\n</div>\r\n<p>\r\n   <span class=\"Bold\">Din klage vedrørende SU med hjemme- eller udeboendesats</span>\r\n</p>\r\n<p>I brev af 27. april 2012 har du klaget over Styrelsen for Videregående Uddannelser og Uddannelsesstøttes (herefter: styrelsen) afgørelse af 3. april 2012 om, at du ikke kan få efterreguleret din SU fra hjemmeboendesats til udeboendesats i perioden januar 2011 til oktober 2011.</p>\r\n<p>\r\n   <span class=\"Underline\">Ankenævnets afgørelse</span>\r\n</p>\r\n<p>Nævnet ændrer styrelsens afgørelse af 3. april 2012, således at du er berettiget til SU med udeboendesats fra februar 2011 til oktober 2011.</p>\r\n<p>\r\n   <span class=\"Underline\">Begrundelse</span>\r\n</p>\r\n<p>SU-loven (lovbekendtgørelse nr. 661 af 29. juni 2009) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 38 a</span>. Den uddannelsessøgende skal indgive ansøgning og modtage afgørelser og meddelelser om uddannelsesstøtte i elektronisk form, jf. § 43 a, stk. 1, og regler fastsat i medfør heraf, jf. dog stk. 2.</p>\r\n<p>[…]</p>\r\n<p>\r\n   <span class=\"Italic\">Stk. 3.</span> Undervisningsministeren kan endvidere fastsætte regler om</p>\r\n<p>1) indhold og udformning af ansøgninger,</p>\r\n<p>2) frister for ansøgninger,</p>\r\n<p>3) frister for indgivelse af oplysninger og</p>\r\n<p>4) frister for tilbagebetalinger.</p>\r\n<p>SU-bekendtgørelsen (dagældende bekendtgørelse nr. 455 af 08. juni 2009, nu bekendtgørelse nr. 1269 af 17. december 2012) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 8.</span>\r\n</p>\r\n<p>[…]</p>\r\n<p>Stk. 2. En uddannelsessøgende betragtes som udeboende, uanset hvilken adresse den uddannelsessøgende står tilmeldt i folkeregisteret, når den uddannelsessøgende bor på kostskole, skolehjem eller lignende.</p>\r\n<p>[…]</p>\r\n<p>Stk. 4. Den uddannelsessøgendes bopælsstatus den 1. i hver måned er afgørende for, om den uddannelsessøgende er hjemmeboende eller udeboende i den pågældende måned.</p>\r\n<p>\r\n   <span class=\"Bold\">§ 34.</span> Den uddannelsessøgende kan søge om ændring af foreløbigt tildelt uddannelsesstøtte, hvis</p>\r\n<p>1) den uddannelsessøgende opfylder betingelserne for at få stipendium efter udeboendesats,</p>\r\n<p>[…]</p>\r\n<p>Stk. 2. I det tilfælde, der er nævnt i stk. 1, nr. 1, sker reguleringen tidligst fra begyndelsen af den måned, hvor ansøgningen er modtaget i styrelsens selvbetjeningssystem, og tidligst fra begyndelsen af den måned, der følger efter den måned, hvor ændringen er sket. Reguleringen sker dog fra den 1. i en måned, hvis den uddannelsessøgende flytter den 1. i måneden.</p>\r\n<p>Du har tastet en ansøgning den 5. januar 2011, hvor du har angivet, at du bor hos dine forældre eller en af dem. Derfor tildeles du støtte med hjemmeboendesats frem til, at styrelsen modtager ny ansøgning i november 2011, hvor det er angivet, at du ikke bor hos dine forældre.</p>\r\n<p>Når en studerende starter på en uddannelse og søger om SU fra studiestart, og den studerende ved studiestart bor hos sine forældre og dermed er hjemmeboende, men senere flytter på skolehjem, kan den studerende få tildelt SU med udeboendesats jf. SU-bekendtgørelsens § 8, stk. 2 ved at udfylde pkt. 12 i ansøgningsskemaet.</p>\r\n<p>For at få udbetalt SU med udeboendesats skal den studerende indtaste en flyttedato under punkt 12 i ansøgningen, hvor der står: ”<span class=\"Italic\">Hvilken flyttedato anmelder du til folkeregisteret?</span> ”. Studerende må ikke flytte folkeregisteradresse til skolehjemmet og kan derfor ikke angive en dato i feltet i punkt 12.</p>\r\n<p>Studerende, der flytter på skolehjem efter uddannelsesstart, kan derfor ikke ved at udfylde ansøgningsskemaet korrekt søge om SU med udeboendesats.</p>\r\n<p>Nævnet finder på dette grundlag, at du skal stilles bedst muligt på baggrund af den ansøgning, du har indgivet. Det betyder at, du tildeles SU med udeboendesats fra februar 2011 til oktober 2011. Da du flytter på skolehjem midt i en måned, tildeles du SU med udeboendesats fra begyndelsen af den måned der følger efter den måned, hvor ændringen er sket, jf. SU-bekendtgørelsens § 34, stk. 2.</p>\r\n<p>Nævnet ændrer styrelsens afgørelse af 3. april 2012, således at du er berettiget til SU med udeboendesats fra februar 2011 til oktober 2011.</p>\r\n<p>\r\n   <span class=\"Underline\">Sagsfremstilling</span>\r\n</p>\r\n<p>I ansøgning om uddannelsesstøtte af 5. januar 2011 har du angivet, at du bor på samme adresse som dine forældre eller en af dem.</p>\r\n<p>I ansøgning om uddannelsesstøtte af 3. november 2011 har du angivet, at du ikke bor på samme adresse som dine forældre eller en af dem.</p>\r\n<p>Du har i brev af 11. december 2011 til styrelsen bedt om en regulering af din SU med tilbagevirkende kraft, så du får SU med udeboendesats i stedet for hjemmeboendesats fra januar 2011 til oktober 2011. Du anfører, at du ikke har været klar over, at du kunne få SU med udeboendesats, når du bor på et skolehjem. Dette opdager du først i november og taster derfor en ny ansøgning, hvor du angiver, at du ikke bor hos dine forældre. Du anfører, at du er blevet vejledt forkert på din skole, og at dette er årsagen til, at du ikke har ansøgt korrekt.</p>\r\n<p>Styrelsen har i breve af 26. marts 2012 og 3. april 2012 meddelt dig afslag på at efterregulere din SU. Styrelsen henviser til, at det er dit eget ansvar at angive den korrekte bopælsstatus i ansøgningen.</p>\r\n<p>Det fremgår af e-mailkorrespondance af 9. april 2012 og 16. april 2012 mellem styrelsen og dig, at du synes, du har fået dårlig vejledning af din skole, da de ikke har oplyst dig, at du kunne få SU med udeboendesats og hvordan. Styrelsen har videresendt din e-mail til EUC Lillebælt.</p>\r\n<p>Du har i brev af 27. april 2012 klaget til Ankenævnet for Uddannelsesstøtten og beskrevet sagsforløbet. Du anfører yderligere, at du ikke har fået SU med udeboendesats på grund af dårlig rådgivning fra EUC Lillebælt, og at du derfor klager over styrelsens afgørelse af 3. april 2012.</p>\r\n<p>Styrelsen har i brev af 7. juni 2012 videresendt sagen sammen med en udtalelse til ankenævnet. Styrelsen har i det væsentlige gengivet indholdet af begrundelsen i afgørelsen af 3. april 2012. Styrelsen fastholder afgørelsen.</p>\r\n<p>Ankenævnet har ved brev af 12. juni 2012 fremsendt sagens akter til dig, således at du havde lejlighed til at fremkomme med bemærkninger hertil.</p>\r\n<p>Du har i e-mail af 11. juli 2012 sendt ankenævnet dine bemærkninger og bl.a. anført, at det i SU-ansøgningsskemaet ikke fremgår, hvordan du skal udfylde oplysningerne vedrørende bopæl, når du bor på et skolehjem, - hvor du i øvrigt ikke må have folkeregisteradresse. Du anfører, at du derfor spurgte din skole om ansøgningen var udfyldt korrekt, og du fik oplyst, at det var den. Du anfører slutteligt, at du undrer dig meget over styrelsens afslag, når du har gjort, som din skole sagde, og at du derfor håber at få efterreguleret din SU.</p>\r\n<p>Ankenævnet har ved brev af 15. februar 2013 fremsendt supplerende sagsakter med oplysninger fra styrelsen vedr. udfyldelse af SU-ansøgningsskemaet til dig, således at du havde lejlighed til at fremkomme med bemærkninger hertil.</p>\r\n<p>Du har i e-mail af 27. februar 2013 i det væsentlige gengivet indholdet af din tidligere klage af 11. december 2011 samt dine bemærkninger af 11. juli 2012.</p>\r\n<p>Af notat vedr. oplysninger fra styrelsen af april 2013 fremgår, at styrelsen oplyser, at for at ansøge om SU med udeboendesats skal studerende, der flytter på skolehjem, i ansøgningsskemaets punkt 12 i feltet, hvor der står: ”<span class=\"Italic\">Hvilken flyttedato anmelder du til folkeregisteret?</span> ”, taste den dato, vedkommende flytter ind på skolehjemmet, også når dette ikke meldes til folkeregisteret.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/08/2013"
        },
        {
            "displayName": "Accession",
            "displayValue": "W20130943125"
        },
        {
            "displayName": "Entydig dokumentidentifikation",
            "displayValue": "BR000307"
        },
        {
            "displayName": "Dato for indlæggelse",
            "displayValue": "27/08/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9431"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "05/07/2013"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "12/003435"
        },
        {
            "displayName": "Stikord",
            "displayValue": "Anke, SU, uddannelsesstøtte"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}