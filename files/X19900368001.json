{
    "id": 38842,
    "title": "Overflytning mellem arbejdsløshedskasser ",
    "documentTypeId": "230",
    "isSagsforlobPeriodValid": false,
    "shortName": "AFG nr 3680 af 18/09/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En arbejdsløshedskasse undlod at overflytte et medlem til Kristelig  \r\n\r\n  Arbejdsløshedskasse under henvisning til, at der var uoverensstemmelse  \r\n\r\n mellem de to arbejdsløshedskasser om medlemmets tilhørsforhold. </I> </P>  \r\n\r\n<P> <I>Arbejdsløshedskassen blev pålagt at effektuere den ønskede  \r\n\r\n overflytning, idet det alene er en betingelse for overflytning til  \r\n\r\n  Kristelig Arbejdsløshedskasse, at medlemmet ikke er ledigt på  \r\n\r\n overflytningstidspunktet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Overflytning mellem arbejdsløshedskasser </H1>  \r\n\r\n<P></P>  \r\n\r\n<P> Specialarbejdernes Arbejdsløshedskasse </P>  \r\n\r\n<P>vedr. cpr.nr. 160960-x </P>  \r\n\r\n<P>I skrivelse af 12. juni 1990 anmodede Kristelig Arbejdsløshedskasse  \r\n\r\n direktoratet om at foranledige, at ovennævnte medlem blev overflyttet  \r\n\r\n til Kristelig Arbejdsløshedskasse. </P>  \r\n\r\n<P>Medlemmet har anmodet om overflytning gennem udfyldelse af  \r\n\r\n overflytningsblanket den 14. marts 1990, og Kristelig  Arbejdsløshedskasse  \r\n\r\n har herefter rykket Specialarbejdernes  Arbejdsløshedskasse to gange. </P>  \r\n\r\n<P>Direktoratet har ved skrivelse af 15. juni 1990 sendt sagen til kassens  \r\n\r\n hovedledelse til afgørelse. </P>  \r\n\r\n<P>Direktoratet har rykket kassen for en afgørelse i skrivelser af 16. juli  \r\n\r\n og 13. august 1990 uden at modtage svar fra kassen. </P>  \r\n\r\n<P>Ved skrivelse af 5. september 1990 rykkede Kristelig  Arbejdsløshedskasse  \r\n\r\n for en afgørelse i sagen. </P>  \r\n\r\n<P>Først ved skrivelse af 13. september 1990 reagerede kassen og oplyste nu  \r\n\r\n &#187;at der for de pågældende er en fagretslig sag om organisationsforhold  \r\n\r\n og under henvisning til DfA's cirkulære nr. 42.77 af 19. april 1977 vil  \r\n\r\n overflytning først finde sted, når uoverensstemmelser mellem de to anerkendte  \r\n\r\n arbejdsløshedskasser er bragt til ophør&#171;. </P>  \r\n\r\n<P>Direktoratet skal bemærke, at ifølge ovennævnte cirkulære, skal et medlem,  \r\n\r\n i tilfælde af uoverensstemmelser mellem to kasser om et medlems  \r\n\r\n tilhørsforhold bevare medlems- og dagpengeret i den kasse pågældende stod  \r\n\r\n tilmeldt, da uoverensstemmelsen opstod, indtil denne måtte være bilagt. </P>  \r\n\r\n<P>Da Kristelig Arbejdsløshedskasse er en tværfaglig arbejdsløshedskasse, som  \r\n\r\n kan optage alle lønmodtagere, der kan optages i en fagligt afgrænset  \r\n\r\n arbejdsløshedskasse, er det i relation til Kristelig Arbejdsløshedskasse  \r\n\r\n irrelevant at tale om &#187;medlemmets tilhørsforhold&#171;. Det er således  \r\n\r\n alene en betingelse for overflytning til Kristelig Arbejdsløshedskasse, at  \r\n\r\n medlemmet ikke er ledigt på overflytningstidspunktet, jf.  \r\n\r\n Arbejdsdirektoratets cirkulære af 8. december 1981 vedrørende ændring af  \r\n\r\n reglerne om overflytning mellem anerkendte arbejdsløshedskasser. </P>  \r\n\r\n<P>På denne baggrund pålægges det Specialarbejdernes Arbejdsløshedskasse  \r\n\r\n senest 8 dage fra dags dato at effekture den ønskede overflytning, og at  \r\n\r\n dokumentere over for direktoratet, at overflytning er sket. </P>  \r\n\r\n<P>Det pålægges endvidere Specialarbejderns Arbejdsløshedskasse at sørge for,  \r\n\r\n at overflytninger til Kristelig Arbejdsløshedskasse fremover behandles efter  \r\n\r\n reglerne og uden unødig forsinkelse, således at direktoratet ikke skal spilde  \r\n\r\n ressourcer på at indskærpe kassen de gældende regler. </P>  \r\n\r\n<P>Direktoratets afgørelse kan inden fire uger efter afgørelsens modtagelse  \r\n\r\n indbringes for Arbejdsmarkedets Ankenævn, jf. § 99, stk. 1, i lov om  \r\n\r\n arbejdsformidling og arbejdsløshedsforsikring m.v. </P>  \r\n\r\n<P>Klagen skal sendes til Direktoratet for Arbejdsløshedsforsikringen,  \r\n\r\n Finsensvej 78, 2000 Frederiksberg, der snarest videresender klagen til  \r\n\r\n ankenævnet sammen med sagens akter og direktoratets eventuelle bemærkninger.  \r\n\r\n</P>  \r\n\r\n<P>P.D.V. </P>  \r\n\r\n<P> Vibeke Dalbro </P>  \r\n\r\n<P>kontorchef </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19900368001"
        },
        {
            "displayName": "Entydig dokumentidentifikation",
            "displayValue": "CA006777"
        },
        {
            "displayName": "Dato for indlæggelse",
            "displayValue": "20/08/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "3680"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "18/09/1990"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "6 kt 90-122-4684"
        },
        {
            "displayName": "Stikord",
            "displayValue": "TVÆRFAGLIG"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}