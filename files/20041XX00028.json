{
    "id": 88088,
    "title": "Skriftlig fremsættelse (6. oktober 2004) - L 6",
    "documentTypeId": "380",
    "isSagsforlobPeriodValid": true,
    "shortName": "2004/1 SF. L 6",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Skriftlig fremsættelse (6. oktober 2004)  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"PreTitel1\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n Justitsministeren  \r\n\r\n</B>  \r\n\r\n (Lene Espersen):  \r\n\r\n</P>  \r\n\r\n<P class=\"Tekst2\">  \r\n\r\n Herved tillader jeg mig for Folketinget at fremsætte:  \r\n\r\n</P>  \r\n\r\n<P class=\"Tekst2\">  \r\n\r\n<I>  \r\n\r\n Forslag til lov om  \r\n\r\n ændring af lov om gennemførelse af Europol-konventionen og lov om ændring af  \r\n\r\n straffeloven, retsplejeloven, lov om konkurrence- og forbrugerforhold på  \r\n\r\n telemarkedet og lov om international fuldbyrdelse af straf m.v.  \r\n\r\n (Gennemførelse  \r\n\r\n af tillægsprotokoller til Europol-konventionen m.v.)  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Lovforslag nr. L 6).  \r\n\r\n</P>  \r\n\r\n<P class=\"NormalInd\">  \r\n\r\n Lovforslaget har til formål at gennemføre de ændringer i  \r\n\r\n loven om gennemførelse af Europol-konventionen, som er nødvendige for  \r\n\r\n Danmarks  \r\n\r\n gennemførelse af tre protokoller, som Rådet (retlige og indre anliggender)  \r\n\r\n har  \r\n\r\n vedtaget i henholdsvis 2000, 2002 og 2003. I Det Europæiske Råds erklæring af  \r\n\r\n 25. marts 2004 om bekæmpelse af terrorisme opfordres medlemsstaterne til at  \r\n\r\n gennemføre de nævnte protokoller til Europol-konventionen inden december  \r\n\r\n 2004.  \r\n\r\n</P>  \r\n\r\n<P class=\"NormalInd\">  \r\n\r\n Protokollerne vil medføre en række ændringer i de gældende  \r\n\r\n bestemmelser for Europol, som er en europæisk politienhed, hvis hovedopgave  \r\n\r\n det  \r\n\r\n er at forbedre effektiviteten hos medlemsstaternes politimyndigheder og  \r\n\r\n disses  \r\n\r\n samarbejde om forebyggelse og bekæmpelse af grov international kriminalitet.  \r\n\r\n</P>  \r\n\r\n<P class=\"NormalInd\">  \r\n\r\n Ændringerne går navnlig ud på følgende:  \r\n\r\n</P>  \r\n\r\n<P class=\"Paragraftekst\">  \r\n\r\n 1. Det nuværende Europolsamarbejde omfatter en række  \r\n\r\n nærmere angivne former for grov, grænseoverskridende kriminalitet. Europols  \r\n\r\n kompetence omfatter også forskellige former for strafbare handlinger, der  \r\n\r\n udøves i tilknytning til de nævnte kriminalitetsformer, herunder bl.a.  \r\n\r\n hvidvaskning af penge. Med 1. og 3. tillægsprotokol til Europol-konventionen  \r\n\r\n udvides Europols kompetence til at beskæftige sig med hvidvaskning af penge  \r\n\r\n til  \r\n\r\n generelt at omfatte sager om hvidvaskning af penge, dvs. uanset hvilken type  \r\n\r\n strafbart forhold det hvidvaskede udbytte stammer fra. Herudover indebærer  \r\n\r\n den  \r\n\r\n 3. tillægsprotokol, at Rådet med enstemmighed, og efter at sagen er behandlet  \r\n\r\n i  \r\n\r\n Europols Styrelsesråd, vil kunne beslutte at udvide Europols mandat til at  \r\n\r\n omfatte yderligere (og nye) former for alvorlig international kriminalitet.  \r\n\r\n</P>  \r\n\r\n<P class=\"Paragraftekst\">  \r\n\r\n 2. Europols opgave er navnlig at sikre og lette  \r\n\r\n informationsudvekslingen mellem medlemsstaterne og i forhold til Europol selv  \r\n\r\n at indsamle, kombinere og analysere informationer. Europol har i dag ikke  \r\n\r\n nogen  \r\n\r\n initiativret i forhold til medlemsstaterne. Med 2. tillægsprotokol pålægges  \r\n\r\n medlemsstaterne imidlertid visse forpligtelser i relation til anmodninger fra  \r\n\r\n Europol om at iværksætte efterforskning. Medlemsstaterne vil således skulle  \r\n\r\n behandle enhver anmodning fra Europol om at indlede, gennemføre eller  \r\n\r\n samordne  \r\n\r\n efterforskninger og tage sådanne anmodninger op til velvillig overvejelse.  \r\n\r\n Såfremt medlemsstaten beslutter ikke at efterkomme en anmodning, skal en  \r\n\r\n begrundet beslutning herom meddeles til Europol.  \r\n\r\n</P>  \r\n\r\n<P class=\"Paragraftekst\">  \r\n\r\n 3. Ved EU-retshjælpskonventionen fra 2000 og rammeafgørelsen  \r\n\r\n om fælles efterforskningshold fra 2002 blev der indført regler om oprettelse  \r\n\r\n af  \r\n\r\n fælles efterforskningshold, hvor to eller flere medlemsstater ønsker at  \r\n\r\n gennemføre en fælles strafferetlig efterforskning. Reglerne, som kun i meget  \r\n\r\n begrænset omfang har nødvendiggjort ændringer i dansk ret, blev gennemført  \r\n\r\n ved  \r\n\r\n lov nr. 258 af 8. maj 2002 om ændring af straffeloven, retsplejeloven, lov om  \r\n\r\n konkurrence- og forbrugerforhold på telemarkedet og lov om international  \r\n\r\n fuldbyrdelse af straf mv. Imidlertid er der på nuværende tidspunkt ikke efter  \r\n\r\n Europol-konventionen adgang til at lade Europol-ansatte deltage i fælles  \r\n\r\n efterforskningshold i en støttefunktion. Med 2. tillægsprotokol skabes det  \r\n\r\n nødvendige hjemmelsgrundlag herfor. Når Europol-ansatte deltager i et fælles  \r\n\r\n efterforskningshold, deltager de på samme erstatnings- og strafferetlige  \r\n\r\n vilkår, som de politifolk der er hjemmehørende i den medlemsstat, hvor  \r\n\r\n efterforskningen foregår. De er således ikke omfattet af den immunitet, som i  \r\n\r\n øvrigt gælder for Europol-ansatte. Eventuelle straffesager mod  \r\n\r\n Europol-ansatte  \r\n\r\n vedrørende forhold begået i forbindelse med deltagelse i fælles  \r\n\r\n efterforskningshold vil således skulle behandles efter reglerne i  \r\n\r\n retsplejelovens kapitel 93 c om straffesager mod politipersonale.  \r\n\r\n</P>  \r\n\r\n<P class=\"NormalInd\">  \r\n\r\n For så vidt angår eventuelle klager over Europol-ansattes  \r\n\r\n adfærd i forbindelse med deltagelse i fælles efterforskningshold her i  \r\n\r\n landet,  \r\n\r\n foreslås det, at sådanne klager behandles efter reglerne i retsplejelovens  \r\n\r\n kapitel 93 b og d. Det samme foreslås i relation til embedsmænd fra andre  \r\n\r\n medlemsstater, som i henhold til internationale instrumenter på området  \r\n\r\n deltager i fælles efterforskningshold i Danmark. En eventuel disciplinærsag  \r\n\r\n vil  \r\n\r\n dog fortsat skulle behandles af Europol eller af den pågældende medlemsstats  \r\n\r\n kompetente  \r\n\r\n myndighed.  \r\n\r\n</P>  \r\n\r\n<P class=\"Paragraftekst\">  \r\n\r\n 4. Efter Europol-konventionen sker al kontakt mellem  \r\n\r\n medlemsstaterne og Europol via den såkaldte nationale enhed. Danmark udpegede  \r\n\r\n i  \r\n\r\n forbindelse med vedtagelsen af loven om gennemførelse af Europol-konventionen  \r\n\r\n Rigspolitichefen som national enhed. Med 3. tillægsprotokol åbnes der  \r\n\r\n mulighed  \r\n\r\n for, at medlemsstaterne kan beslutte, at også andre udpegede kompetente  \r\n\r\n myndigheder (end Rigspolitichefen) kan have direkte kontakt med Europol.  \r\n\r\n Desuden åbnes der mulighed for, at andre udpegede kompetente myndigheder (end  \r\n\r\n Rigspolitichefen) kan få direkte adgang til at foretage søgninger i Europols  \r\n\r\n informationssystem. Med lovforslaget er der ikke umiddelbart lagt op til  \r\n\r\n ændringer af den eksisterende ordning på området. Justitsministeriet vil dog  \r\n\r\n efter en vedtagelse af lovforslaget drøfte navnlig spørgsmålet om  \r\n\r\n hensigtsmæssigheden af at benytte muligheden for at lade andre danske  \r\n\r\n politimyndigheder end den nationale enhed søge direkte i informationssystemet  \r\n\r\n med relevante myndigheder på området.  \r\n\r\n</P>  \r\n\r\n<P class=\"Paragraftekst\">  \r\n\r\n 5. Efter de nuværende regler for oprettelse af  \r\n\r\n analysedatabaser til brug for den politimæssige efterforskning i  \r\n\r\n medlemsstaterne skal der foreligge en forudgående godkendelse af Europols  \r\n\r\n Styrelsesråd, eventuelt på baggrund af en udtalelse fra Den Fælles  \r\n\r\n Kontrolinstans,  \r\n\r\n før en analysedatabase kan oprettes. Denne procedure ændres efter 3.  \r\n\r\n tillægsprotokol, idet Styrelsesrådet og Den Fælles Kontrolinstans fremover  \r\n\r\n først skal underrettes i forbindelse med oprettelsen af analysedatabasen,  \r\n\r\n hvorefter Den Fælles Kontrolinstans kan afgive en udtalelse til  \r\n\r\n Styrelsesrådet,  \r\n\r\n hvis det findes nødvendigt. Styrelsesrådet kan til enhver tid kræve, at  \r\n\r\n Europols direktør ændrer eller lukker en given analysedatabase. Herudover  \r\n\r\n indebærer 3. tillægsprotokol, at ikke blot Europols analytikere, men også  \r\n\r\n andre  \r\n\r\n deltagere i analysegruppen kan søge oplysninger i den pågældende database,  \r\n\r\n hvorimod det som hidtil er analytikerne, der har beføjelse til at indlæse  \r\n\r\n oplysninger i databasen og ændre sådanne oplysninger.  \r\n\r\n</P>  \r\n\r\n<P class=\"NormalInd\">  \r\n\r\n Endvidere åbnes der efter protokollen mulighed for, at der i  \r\n\r\n særlige tilfælde vil kunne deltage personer fra et tredjeland eller en  \r\n\r\n ekstern  \r\n\r\n organisation i arbejdet i en analysegruppe. Disse personer vil dog alene  \r\n\r\n kunne  \r\n\r\n få adgang til fortrolige oplysninger i tilknytning til analysegruppens  \r\n\r\n arbejde,  \r\n\r\n såfremt en række betingelser er opfyldt, herunder bl.a. at der er indgået en  \r\n\r\n aftale mellem Europol og det pågældende tredjeland eller den eksterne  \r\n\r\n organisation, der indeholder bestemmelser om udveksling af personoplysninger  \r\n\r\n samt om fortrolighed af de udvekslede oplysninger. Protokollen indebærer  \r\n\r\n desuden, at Europols direktør i undtagelsestilfælde, hvor det anses for  \r\n\r\n strengt  \r\n\r\n nødvendigt at videregive oplysninger for at beskytte de berørte  \r\n\r\n medlemsstaters  \r\n\r\n væsentlige interesser inden for rammen af Europols målsætninger eller for at  \r\n\r\n afværge en overhængende fare for kriminalitet, kan gøre undtagelse fra det  \r\n\r\n nugældende krav om, at vedkommende tredjeland eller organisation sikrer et  \r\n\r\n tilstrækkeligt højt beskyttelsesniveau. Endvidere indebærer 3.  \r\n\r\n tillægsprotokol,  \r\n\r\n at der skabes grundlag for, at Europol kan behandle og opbevare modtagne  \r\n\r\n oplysninger i op til et halvt år med henblik på at afklare, om oplysningerne  \r\n\r\n er  \r\n\r\n relevante for Europols opgaver og således kan lagres i de registre, som  \r\n\r\n Europol  \r\n\r\n fører.  \r\n\r\n</P>  \r\n\r\n<P class=\"NormalInd\">  \r\n\r\n Endelig medfører 3. tillægsprotokol også ændringer af de  \r\n\r\n nuværende regler om registrering (logning) af søgninger i Europols registre,  \r\n\r\n hvorefter mindst hver tiende søgning &#150; dog i informationssystemet hver  \r\n\r\n enkelt  \r\n\r\n søgning &#150; efter personoplysninger skal registreres med henblik på at  \r\n\r\n kontrollere lovligheden af søgningen. I protokollen fastsættes det, at  \r\n\r\n Europol  \r\n\r\n skal indføre relevante kontrolmekanismer, der gør det muligt at efterprøve  \r\n\r\n lovligheden af søgningerne i de edb-baserede datasamlinger.  \r\n\r\n</P>  \r\n\r\n<P class=\"Paragraftekst\">  \r\n\r\n 6. Den 3. tillægsprotokol til Europol-konventionen  \r\n\r\n indebærer desuden en øget demokratisk kontrol med Europol, idet  \r\n\r\n Europa-Parlamentet skal høres i forbindelse med vedtagelsen af en række  \r\n\r\n administrative foranstaltninger. Desuden kan Rådets formand eller dets  \r\n\r\n repræsentant, eventuelt bistået af Europols direktør, give møde for  \r\n\r\n Europa-Parlamentet for at drøfte generelle spørgsmål i forbindelse med  \r\n\r\n Europol.  \r\n\r\n Endvidere fastsættes det i protokollen, at der skal indføres regler om  \r\n\r\n almindelig aktindsigt i Europols dokumenter, hvor der i dag alene er mulighed  \r\n\r\n for registerindsigt, dvs. registreredes egenacces.  \r\n\r\n</P>  \r\n\r\n<P class=\"Paragraftekst\">  \r\n\r\n 7. Endelig indebærer 3. tillægsprotokol, at spørgsmål  \r\n\r\n om, hvilken national domstol i de enkelte medlemsstater der har kompetence  \r\n\r\n til  \r\n\r\n at behandle tvister angående Europols civilretlige ansvar i medfør af  \r\n\r\n Europol-konventionens artikel 39, fremover skal afgøres efter Rådets  \r\n\r\n forordning  \r\n\r\n nr. 44/2001 om retternes kompetence og om anerkendelse og fuldbyrdelse af  \r\n\r\n retsafgørelser på det civil- og handelsretlige område i stedet for efter  \r\n\r\n Bruxelles-konventionen, som det hidtil har været tilfældet.  \r\n\r\n</P>  \r\n\r\n<P class=\"NormalInd\">  \r\n\r\n Idet jeg i øvrigt henviser til lovforslaget og de ledsagende  \r\n\r\n bemærkninger, skal jeg hermed anbefale lovforslaget til det Høje Tings  \r\n\r\n velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2004/1 LF 6",
            "stateLabel": "Vedtaget",
            "references": [
                {
                    "shortName": "2004/1 SF. L 6",
                    "title": "Skriftlig fremsættelse (6. oktober 2004) - L 6",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 88088,
                    "eliUri": "/eli/ft/20041XX00028",
                    "externalLink": ""
                },
                {
                    "shortName": "2004/1 LSF 6",
                    "title": "Forslag til Lov om ændring af lov om gennemførelse af Europol-konventionen og lov om ændring af straffeloven, retsplejeloven, lov om konkurrence- og forbrugerforhold på telemarkedet og lov om international fuldbyrdelse af straf m.v.\\n(Gennemførelse af tillægsprotokoller til Europol-konventionen m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 88085,
                    "eliUri": "/eli/ft/200412L00006",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20041/lovforslag/l6/index.htm"
                },
                {
                    "shortName": "2004/1 BTL 6",
                    "title": "Betænkning over Forslag til lov om ændring af lov om gennemførelse af Europolkonventionen og lov om ændring af straffeloven, retsplejeloven, lov om konkurrence- og forbrugerforhold på telemarkedet og lov om international fuldbyrdelse af straf m.v.\\n (Gennemførelse af tillægsprotokoller til Europolkonventionen m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 97675,
                    "eliUri": "/eli/ft/200414L00294",
                    "externalLink": ""
                },
                {
                    "shortName": "2004/1 LSV 6",
                    "title": "Forslag til Lov om ændring af lov om gennemførelse af Europolkonventionen og lov om ændring af straffeloven, retsplejeloven, lov om konkurrence- og forbrugerforhold på telemarkedet og lov om international fuldbyrdelse af straf m.v.\\n(Gennemførelse af tillægsprotokoller til Europolkonventionen m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 97853,
                    "eliUri": "/eli/ft/200413L00006",
                    "externalLink": ""
                },
                {
                    "shortName": "LOV nr 1435 af 22/12/2004",
                    "title": "Lov om ændring af lov om gennemførelse af Europolkonventionen og lov om ændring af straffeloven, retsplejeloven, lov om konkurrence- og forbrugerforhold på telemarkedet og lov om international fuldbyrdelse af straf m.v.\\n(Gennemførelse af tillægsprotokoller til Europolkonventionen m.v.)",
                    "presentationName": "Ændringslov",
                    "documentTypeId": 20,
                    "documentId": 1948,
                    "eliUri": "/eli/lta/2004/1435",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "07/10/2004"
        },
        {
            "displayName": "Accession",
            "displayValue": "20041XX00028"
        },
        {
            "displayName": "Entydig dokumentidentifikation",
            "displayValue": "AA002615"
        },
        {
            "displayName": "Dato for førstegangsindlæggelse",
            "displayValue": "07/10/2004"
        },
        {
            "displayName": "Dato for indlæggelse",
            "displayValue": "07/10/2004"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 6"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}