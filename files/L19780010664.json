{
    "id": 71805,
    "title": "Bekendtgørelse af overenskomst af 29. marts 1978 med Afghanistan om et dansk statslån ",
    "documentTypeId": "220",
    "isSagsforlobPeriodValid": false,
    "shortName": "BKI nr 106 af 29/11/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 29. marts 1978  \r\n\r\n med Afghanistan om et dansk statslån </H1>  \r\n\r\n<P></P>  \r\n\r\n<BR>  \r\n\r\n<P>Bekendtgørelse </P>  \r\n\r\n<P>af </P>  \r\n\r\n<P>Overenskomst af 29. marts 1978 med Afghanistan om et dansk statslån. </P>  \r\n\r\n<P>Den 29. marts 1978 undertegnedes i Kabul mellem Danmark og Afghanistan  \r\n\r\n følgende overenskomst med dertil hørende brevveksling om et dansk statslån  \r\n\r\n til Afghanistan: </P>  \r\n\r\n<P>OVERENSKOMST </P>  \r\n\r\n<P>mellem Danmarks regering og Republikken Afghanistans regering om et dansk  \r\n\r\n statslån til Afghanistan </P>  \r\n\r\n<P>Danmarks regering og Afghanistans regering, som ønsker at styrke det  \r\n\r\n traditionelle samarbejde og de venskabelige forbindelser mellem deres lande,  \r\n\r\n er blevet enige om, at der som et bidrag til Afghanistans økonomiske  \r\n\r\n udvikling ydes et dansk statslån til Afghanistan i overensstemmelse med  \r\n\r\n følgende bestemmelser i denne overenskomst og de vedføjede tillæg, der  \r\n\r\n betragtes som en integrerende del af overenskomsten: </P>  \r\n\r\n<P>Artikel I </P>  \r\n\r\n<P>Lånet </P>  \r\n\r\n<P>Danmarks regering (i det følgende benævnt &#187;långiveren&#171;) vil  \r\n\r\n stille et lån på 50 (halvtreds) millioner danske kroner til rådighed for  \r\n\r\n Afghanistans regering (i det følgende benævnt &#187;låntageren&#171;) til de  \r\n\r\n i artikel VI i denne overenskomst omhandlede formål. </P>  \r\n\r\n<P>Artikel II </P>  \r\n\r\n<P>Lånekontoen </P>  \r\n\r\n<P CLASS=STK> <I>Stk. 1. </I> En konto betegnet &#187;lånekonto nr. 2 for  \r\n\r\n Afghanistans regering, (i det følgende benævnt &#187;lånekontoen&#171;) vil  \r\n\r\n efter låntagerens anmodning blive åbnet i Danmarks Nationalbank (som handler  \r\n\r\n på långiverens vegne) i favør af Da Afghanistan Bank (som handler på  \r\n\r\n låntagerens vegne). Långiveren vil sikre, at der altid er tilstrækkelige  \r\n\r\n midler til rådighed på lånekontoen til at sætte låntageren i stand til at  \r\n\r\n præstere rettidig betaling for kapitaludstyr og tjenesteydelser, som  \r\n\r\n tilvejebringes inden for lånebeløbet. </P>  \r\n\r\n<P CLASS=STK> <I>Stk. 2. </I> Låntageren (eller Da Afghanistan Bank) skal på  \r\n\r\n de i denne overenskomst fastsatte vilkår være berettiget til på lånekontoen  \r\n\r\n at trække de beløb, der er nødvendige til betaling for kapitaludstyr eller  \r\n\r\n tjenesteydelser, som tilvejebringes i medfør af lånet. </P>  \r\n\r\n<P>Artikel III </P>  \r\n\r\n<P>Rentefod </P>  \r\n\r\n<P>Lånet ydes rentefrit. </P>  \r\n\r\n<P>Artikel IV </P>  \r\n\r\n<P>Tilbagebetalinger </P>  \r\n\r\n<P CLASS=STK> <I>Stk. 1. </I> Låntageren skal tilbagebetale lånet i halvtreds  \r\n\r\n halvårlige afdrag, hvert på 1.000.000 danske kroner, første gang den 1. april  \r\n\r\n 1988 og sidste gang den 1. oktober 2012. </P>  \r\n\r\n<P CLASS=STK> <I>Stk. 2. </I> Hvis lånet ikke udnyttes fuldt ud i  \r\n\r\n overensstemmelse med bestemmelserne i artikel VI, stk. 9, skal der træffes  \r\n\r\n indbyrdes aftale om en ændret tidsplan for tilbagebetalingen. </P>  \r\n\r\n<P>Artikel V </P>  \r\n\r\n<P>Betalingssted </P>  \r\n\r\n<P>Lånet skal af låntageren tilbagebetales til Danmarks Nationalbank i danske  \r\n\r\n kroner til kredit for det danske finansministeriums løbende konto i Danmarks  \r\n\r\n Nationalbank. </P>  \r\n\r\n<P>Artikel VI </P>  \r\n\r\n<P>Lånets anvendelse </P>  \r\n\r\n<P CLASS=STK> <I>Stk. 1. </I> Låntageren vil anvende lånet til finansiering  \r\n\r\n af import fra Danmark (herunder omkostninger ved transport fra Danmark til  \r\n\r\n Afghanistan) af sådant dansk kapitaludstyr, som skal benyttes til  \r\n\r\n identificerbare projekter, og som er nødvendigt for Afghanistans økonomiske  \r\n\r\n udvikling. En liste over sådant udstyr indeholdes i tillæg II. </P>  \r\n\r\n<P CLASS=STK> <I>Stk. 2. </I> Lånet kan endvidere anvendes til betaling for  \r\n\r\n danske tjenesteydelser, som er nødvendige for gennemførelsen af  \r\n\r\n udviklingsprojekter i Afghanistan, herunder især til forundersøgelser i  \r\n\r\n forbindelse med investeringer, udarbejdelse af projektet, til rådgivere under  \r\n\r\n projekternes gennemførelse, montering eller opførelse af anlæg eller  \r\n\r\n bygninger samt teknisk og administrativ bistand i igangsætningsperioden for  \r\n\r\n virksomheder, som oprettes ved hjælp af lånet. </P>  \r\n\r\n<P CLASS=STK> <I>Stk. 3. </I> En del af lånet, dog ikke over 25 procent, kan  \r\n\r\n trækkes til dækning af lokale udgifter og indkøb af kapitaludstyr, der ikke  \r\n\r\n hidrører fra Danmark, i forbindelse med projekter, med hensyn til hvilke  \r\n\r\n kontrakter om leverancer af dansk kapitaludstyr eller danske tjenesteydelser  \r\n\r\n er blevet godkendt af långiveren til finansiering i henhold til denne  \r\n\r\n overenskomst. De samlede træk til finansiering af sådanne udgifter kan ikke  \r\n\r\n på noget tidspunkt overstige 33 1/3 procent af det samlede beløb, for hvilket  \r\n\r\n kontrakter om danske tjenesteydelser er blevet godkendt af långiveren til  \r\n\r\n finansiering i henhold til denne overenskomst. </P>  \r\n\r\n<P CLASS=STK> <I>Stk. 4. </I> Alle kontrakter, der finansieres i medfør af  \r\n\r\n lånet, skal godkendes af låntageren og långiveren. </P>  \r\n\r\n<P CLASS=STK> <I>Stk. 5. </I> Långiverens godkendelse af, at en kontrakt  \r\n\r\n finansieres i medfør af lånet, indebærer intet ansvar for sådanne kontrakters  \r\n\r\n behørige opfyldelse. </P>  \r\n\r\n<P>Långiveren fralægger sig også ansvaret for den effektive udnyttelse af  \r\n\r\n leverancer og tjenesteydelser, som finansieres i medfør af lånet, og for den  \r\n\r\n forsvarlige drift af de projekter m.v., hvori sådanne leverancer og  \r\n\r\n tjenesteydelser indgår. </P>  \r\n\r\n<P CLASS=STK> <I>Stk. 6. </I> En kontrakt i medfør af lånet må ikke indeholde  \r\n\r\n bestemmelser om særlige kreditydelser fra den danske kontraktpartner. </P>  \r\n\r\n<P CLASS=STK> <I>Stk. 7. </I> Låneprovenuet kan kun anvendes til betaling for  \r\n\r\n kapitaludstyr og tjenesteydelser, som er kontraheret efter overenskomstens  \r\n\r\n ikrafttræden, medmindre andet aftales mellem låntageren og långiveren. </P>  \r\n\r\n<P CLASS=STK> <I>Stk. 8. </I> Låneprovenuet må ikke anvendes til betaling til  \r\n\r\n låntageren af nogen form for indførselstold, skatter og statslige eller andre  \r\n\r\n offentlige afgifter, såsom indførselsafgifter, udligningsafgifter for  \r\n\r\n indenlandske omsætningsafgifter, afgifter eller deponeringer i forbindelse  \r\n\r\n med udstedelse af betalings- eller indførselstilladelser. </P>  \r\n\r\n<P CLASS=STK> <I>Stk. 9. </I> Træk på lånekontoen kan finde sted til  \r\n\r\n opfyldelse af kontrakter, der er godkendt inden for et tidsrum af tre år  \r\n\r\n efter overenskomstens ikrafttræden eller et sådant andet tidspunkt, som  \r\n\r\n låntageren og långiveren måtte aftale indbyrdes. </P>  \r\n\r\n<P>Artikel VII </P>  \r\n\r\n<P>Ikke-diskrimination </P>  \r\n\r\n<P CLASS=STK> <I>Stk. 1. </I> Med hensyn til tilbagebetalingen af lånet  \r\n\r\n forpligter låntageren sig til ikke at give långiveren en mindre gunstig  \r\n\r\n behandling end den, der gives andre udenlandske kreditorer. </P>  \r\n\r\n<P CLASS=STK> <I>Stk. 2. </I> Alle afskibninger af kapitaludstyr, der  \r\n\r\n omfattes af denne overenskomst, skal ske i overensstemmelse med princippet om  \r\n\r\n skibes frie deltagelse i den internationale handel i fri og lige konkurrence.  \r\n\r\n</P>  \r\n\r\n<P>Artikel VIII </P>  \r\n\r\n<P>Diverse bestemmelser </P>  \r\n\r\n<P CLASS=STK> <I>Stk. 1. </I> Før det første træk på den i artikel II omtalte  \r\n\r\n konto skal låntageren godtgøre over for långiveren, at alle  \r\n\r\n forfatningsmæssige og andre vilkår fastsat i lovgivningen i låntagerens  \r\n\r\n hjemland er blevet opfyldt, således at denne låneoverenskomst vil udgøre en  \r\n\r\n forpligtelse, som er bindende for låntageren. </P>  \r\n\r\n<P CLASS=STK> <I>Stk. 2. </I> Låntageren skal meddele långiveren, hvilke  \r\n\r\n personer der er bemyndiget til at handle på låntagerens vegne, samt afgive  \r\n\r\n bekræftede prøver på alle sådanne personers underskrifter. </P>  \r\n\r\n<P CLASS=STK> <I>Stk. 3. </I> såfremt der udskrives licitation om kontrakter,  \r\n\r\n der skal finansieres i medfør af lånet, skal låntageren fremsende alt  \r\n\r\n relevant materiale om licitationen til långiveren med henblik på  \r\n\r\n videregivelse til potentielle tilbudsgivere. </P>  \r\n\r\n<P CLASS=STK> <I>Stk. 4. </I> Alle meddelelser, anmodninger eller aftaler i  \r\n\r\n medfør af denne overenskomst skal være skriftlige. </P>  \r\n\r\n<P>Artikel IX </P>  \r\n\r\n<P>Særlige bestemmelser </P>  \r\n\r\n<P>Lånet skal tilbagebetales uden fradrag af og fritaget for alle skatter og  \r\n\r\n afgifter samt alle i medfør af låntagerens lovgivning pålagte restriktioner.  \r\n\r\n Denne overenskomst skal være fritaget for alle nugældende og fremtidige  \r\n\r\n afgifter i medfør af låntagerens nuværende eller fremtidige lovgivning i  \r\n\r\n forbindelse med overenskomstens udfærdigelse, indgåelse, registrering,  \r\n\r\n ikrafttræden eller i øvrigt. </P>  \r\n\r\n<P>Artikel X </P>  \r\n\r\n<P>Overenskomstens varighed </P>  \r\n\r\n<P CLASS=STK> <I>Stk. 1. </I> Denne overenskomst træder i kraft på datoen for  \r\n\r\n undertegnelsen. </P>  \r\n\r\n<P CLASS=STK> <I>Stk. 2. </I> Når lånet er blevet tilbagebetalt, træder  \r\n\r\n overenskomsten straks ud af kraft. </P>  \r\n\r\n<P>Artikel XI </P>  \r\n\r\n<P>Angivelse af adresser </P>  \r\n\r\n<P>Følgende adresser angives for så vidt angår denne overenskomst: </P>  \r\n\r\n<P>For låntageren: </P>  \r\n\r\n<P>Ministry of Finance, </P>  \r\n\r\n<P>Treasury Department, </P>  \r\n\r\n<P>Kabul </P>  \r\n\r\n<P>Telegramadresse: </P>  \r\n\r\n<P>MINISTRY OF FINANCE, KABUL. </P>  \r\n\r\n<P>For långiveren med henblik på udbetalinger: Udenrigsministeriet,  \r\n\r\n Afdelingen for internationalt udviklingssamarbejde </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>ETRANGERES COPENHAGEN. </P>  \r\n\r\n<P>For långiveren med henblik på fremsendelse af materiale vedrørende  \r\n\r\n licitationer: </P>  \r\n\r\n<P>Udenrigsministeriet, Handelsafdelingen, København. </P>  \r\n\r\n<P>Telegramadresse: </P>  \r\n\r\n<P>ETRANGERES COPENHAGEN. </P>  \r\n\r\n<P>For långiveren med henblik på betaling af afdrag på lånet: </P>  \r\n\r\n<P>Finansministeriet, København. </P>  \r\n\r\n<P>Telegramadresse: </P>  \r\n\r\n<P>FINANS COPENHAGEN. </P>  \r\n\r\n<P>Til bekræftelse heraf har parterne gennem deres dertil behørigt  \r\n\r\n befuldmægtigede repræsentanter ladet denne overenskomst undertegne i to  \r\n\r\n eksemplarer på engelsk i Kabul den 29. marts 1978. </P>  \r\n\r\n<P>TILLÆG I </P>  \r\n\r\n<P>Følgende bestemmelser finder anvendelse på de rettigheder og  \r\n\r\n forpligtelser, der følger af overenskomsten mellem Danmarks regering og  \r\n\r\n Republikken Afghanistans regering vedrørende et dansk statslån til  \r\n\r\n Afghanistan (i det følgende benævnt &#187;overenskomsten&#171;). De betragtes  \r\n\r\n som en integrerende del af denne med samme gyldighed og virkning, som hvis de  \r\n\r\n fuldt ud var anført deri. </P>  \r\n\r\n<P>Artikel I </P>  \r\n\r\n<P>Annullering og suspension </P>  \r\n\r\n<P CLASS=STK> <I>Stk. 1. </I> Låntageren kan ved meddelelse til långiveren  \r\n\r\n annullere ethvert lånebeløb, som låntageren ikke måtte have trukket. </P>  \r\n\r\n<P CLASS=STK> <I>Stk. 2. </I> Såfremt låntageren gør sig skyldig i  \r\n\r\n misligholdelse med hensyn til opfyldelsen af nogen forpligtelse eller aftale  \r\n\r\n i medfør af overenskomsten, kan långiveren helt eller delvis suspendere  \r\n\r\n låntagerens ret til at trække på lånekontoen. </P>  \r\n\r\n<P>Hvis den misligholdelse, der har berettiget låntageren til suspension af  \r\n\r\n låntagerens ret til at foretage træk på lånekontoen, fortsat består udover et  \r\n\r\n tidsrum af tres dage efter långiverens meddelelse til låntageren om  \r\n\r\n suspensionen, kan långiveren når som helst forlange den på lånekontoen trukne  \r\n\r\n del af lånet tilbagebetalt straks, uanset eventuelle modsatte bestemmelser i  \r\n\r\n overenskomsten, medmindre grundlaget for suspensionens iværksættelse er  \r\n\r\n bortfaldet. </P>  \r\n\r\n<P CLASS=STK> <I>Stk. 3. </I> Alle overenskomstens bestemmelser skal fortsat  \r\n\r\n have fuld gyldighed og virkning uanset enhver annullering eller suspension,  \r\n\r\n bortset fra hvad der udtrykkeligt er bestemt i denne artikel. </P>  \r\n\r\n<P>Artikel II </P>  \r\n\r\n<P>Afgørelse af tvister </P>  \r\n\r\n<P CLASS=STK> <I>Stk. 1. </I> Enhver tvist, som måtte opstå mellem parterne  \r\n\r\n angående fortolkningen eller gennemførelsen af nærværende overenskomst, og  \r\n\r\n som ikke er bilagt ad diplomatisk vej inden for seks måneder, skal efter  \r\n\r\n anmodning fra en af parterne forelægges for en voldgiftsdomstol bestående af  \r\n\r\n tre medlemmer. Domstolens formand skal være statsborger i et tredjeland og  \r\n\r\n skal udpeges efter indbyrdes aftale mellem parterne. Såfremt parterne ikke  \r\n\r\n kan nå til enighed om udpegelsen af domstolens formand, kan hver part anmode  \r\n\r\n præsidenten for Den internationale Domstol om at foretage udpegelsen. Hver  \r\n\r\n part udpeger sin egen voldgiftsdommer: såfremt en part undlader at udpege en  \r\n\r\n voldgiftsdommer, kan denne udpeges af domstolens formand. </P>  \r\n\r\n<P CLASS=STK> <I>Stk. 2. </I> Hver part vil efterkomme og gennemføre de af  \r\n\r\n domstolen afsagte kendelser. </P>  \r\n\r\n<P>TILLÆG II </P>  \r\n\r\n<P>Denne overenskomst finder anvendelse på leverancer til Afghanistan af  \r\n\r\n dansk maskineri, kapitaludstyr og tjenesteydelser til: </P>  \r\n\r\n<UL CLASS=PLAIN-LIST>  \r\n\r\n<LI>1) Udbygning af el-distributionssystemet i byen Kandahar. </LI>  \r\n\r\n<LI>2) Udbygning af el-distributionssystemet i byen Herat. </LI>  \r\n\r\n</UL>  \r\n\r\n<P>Under forbehold af godkendelse fra Danmarks regering kan Republikken  \r\n\r\n Afghanistans regering erstatte det ene af de ovenfor nævnte projekter eller  \r\n\r\n dem begge med nye projekter. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kabul, den 29. marts 1978. Hr.  \r\n\r\n viceminister, </I> </P>  \r\n\r\n<P CLASS=UNDERSKREVET-AF ALIGN=CENTER>Under henvisning til overenskomsten af  \r\n\r\n dags dato mellem Danmarks </P>  \r\n\r\n regering og Republikken Afghanistans regering om et dansk statslån til  \r\n\r\n Afghanistan har jeg den ære at foreslå, at følgende bestemmelser skal  \r\n\r\n anvendes ved gennemførelsen af overenskomstens artikel VI.  \r\n\r\n<P>Udbetaling fra lånekontoen skal ske på følgende måde: </P>  \r\n\r\n<UL CLASS=PLAIN-LIST>  \r\n\r\n<LI>1) Den danske eksportør eller rådgiver og den afghanske importør eller  \r\n\r\n eventuelle investerende part afslutter en kontrakt, der skal endeligt  \r\n\r\n godkendes af de afghanske og og de danske myndigheder. Ingen kontrakt under  \r\n\r\n 200.000 danske kroner, undtagen til anvendelse af et endeligt restbeløb under  \r\n\r\n det nævnte beløbs størrelse, kan finansieres i medfør af overenskomsten.  \r\n\r\n</LI>  \r\n\r\n<LI>2) Afghanistans regering vil med henblik på dansk godkendelse forelægge  \r\n\r\n det danske udenrigsministerium genparter af kontrakter eller dokumenterede  \r\n\r\n fordringer vedrørende lokale udgifter, hvis finansiering i medfør af  \r\n\r\n overenskomstens artikel VI er godkendt af Afghanistans regering. </LI>  \r\n\r\n<LI>3) Når en af Afghanistans regering med dens godkendelse forelagt kontrakt  \r\n\r\n eller dokumenteret fordring vedrørende lokale udgifter er blevet godkendt af  \r\n\r\n Danmarks regering, kan Afghanistans regering trække på lånekontoen til  \r\n\r\n betaling af vedkommende vareparti eller fordring. Udbetalinger fra denne  \r\n\r\n konto er betinget af, at de nødvendige dokumenter fremlægges, efter at  \r\n\r\n Danmarks Nationalbank har konstateret, at betingelserne for at foretage  \r\n\r\n sådanne betalinger i øvrigt er opfyldt. </LI>  \r\n\r\n</UL>  \r\n\r\n<P>Hvis foranstående bestemmelser kan godkendes af Afghanistans regering, har  \r\n\r\n jeg den ære at foreslå, at dette brev og Deres svar herpå skal udgøre en  \r\n\r\n aftale mellem vore to regeringer om denne sag. </P>  \r\n\r\n<P>Modtag, hr. viceminister, forsikringen om min mest udmærkede højagtelse.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kabul, den 29. marts 1978. Hr.  \r\n\r\n ambassadør, </I> </P>  \r\n\r\n<P CLASS=UNDERSKREVET-AF ALIGN=CENTER>Jeg har den ære at anerkende  \r\n\r\n modtagelsen af Deres sålydende brev af </P>  \r\n\r\n dags dato:  \r\n\r\n<P>(her følger teksten til foranstående brev) </P>  \r\n\r\n<P>Jeg har den ære at meddele Dem, at min regering er enig i foranstående.  \r\n\r\n</P>  \r\n\r\n<P>Modtag, hr. ambassadør, forsikringen om min mest udmærkede højagtelse.  \r\n\r\n</P>  \r\n\r\n<P>For Republikken Afghanistans regering </P>  \r\n\r\n<P>Abdul Aziz Ferough </P>  \r\n\r\n<P>Viceminister for planlægning </P>  \r\n\r\n<P>Hans Exellence Hr. Troels Munk, </P>  \r\n\r\n<P>Danmarks ambassadør. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 29. november  \r\n\r\n 1978. </I> </P>  \r\n\r\n<P CLASS=UNDERSKREVET-AF ALIGN=CENTER>Lise Østergaard </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/02/1979"
        },
        {
            "displayName": "Accession",
            "displayValue": "L19780010664"
        },
        {
            "displayName": "Entydig dokumentidentifikation",
            "displayValue": "CM030996"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "106"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "29/11/1978"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 104.0.8.Afghanistan.2."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}