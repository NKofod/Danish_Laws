{
    "id": 65650,
    "title": "Retningslinier for udstedelse af prøveturstilladelse for skibe på 20 brt og derover bygget ved danske værfter (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 10012 af 09/08/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Retningslinier for udstedelse af  \r\n\r\n prøveturstilladelse for skibe på 20 brt og derover bygget ved danske værfter  \r\n\r\n (* 1) </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Anvendelsesområde </P>  \r\n\r\n<P>Retningslinierne gælder for alle skibe på 20 brt og derover, der bygges  \r\n\r\n ved danske værfter, hvad enten de bygges for dansk eller udenlandsk regning.  \r\n\r\n</P>  \r\n\r\n<P CLASS=PUNKT> <B>2.</B> Udstedelse </P>  \r\n\r\n<P>Ethvert skib, der går på prøvetur, skal være forsynet med  \r\n\r\n prøveturstilladelse, medmindre skibet er forsynet med de i International  \r\n\r\n Convention for the Safety of Life at Sea, 1974, og International Convention  \r\n\r\n on Load Lines, 1966, foreskrevne certifikater. </P>  \r\n\r\n<P>Prøveturstilladelser udstedes af statens skibstilsyn, efter at det ved et  \r\n\r\n af værftet foranlediget syn er konstateret, at det under nedennævnte punkter  \r\n\r\n anførte er opfyldt. </P>  \r\n\r\n<P CLASS=PUNKT> <B>3.</B> Redningsmidler </P>  \r\n\r\n<P>3.1. Skibet skal være udrustet med redningsbåde og -flåder, der tilsammen  \r\n\r\n kan optage samtlige ombordværende. Bådene skal være udrustet som foreskrevet  \r\n\r\n for et lastskib i det fartsområde, hvori prøveturen foregår. Redningsflåderne  \r\n\r\n skal være forsynet med gyldigt certifikat og være anbragt i borde klar af  \r\n\r\n rækværk eller skanseklædning, således at de hurtigt og let kan udsættes og så  \r\n\r\n vidt muligt således, at halvdelen af flådekapciteten anbringes i hver side af  \r\n\r\n skibet. Ved redningsbådene og -flåderne skal der være anbragt  \r\n\r\n udskibningslejdere og nødbelysning. </P>  \r\n\r\n<P>3.2.Til hver ombordværende skal forefindes et efter SOLAS 74 godkendt  \r\n\r\n redningsbælte. Redningsbælterne skal være anbragt let tilgængeligt på frit  \r\n\r\n dæk i kasser eller bænke påmærket REDNINGSBÆLTER. </P>  \r\n\r\n<P>3.3. Skibet skal være udrustet med 8 redningskranse med tilbehør som  \r\n\r\n foreskrevet for et lastskib. (Lastskibe under 500 brt dog kun med 6 kranse).  \r\n\r\n</P>  \r\n\r\n<P>3.4. Skibet skal være udrustet med nødsignaler, faldskærmssignaler og  \r\n\r\n håndblus som foreskrevet for et lastskib i det fartsområde, hvori prøven  \r\n\r\n foregår. </P>  \r\n\r\n<P CLASS=PUNKT> <B>4.</B> Brandslukningsmidler og -anlæg </P>  \r\n\r\n<P>Skibet skal være udrustet med brandpumper, transportabelt  \r\n\r\n brandslukningsmateriel og brandudrustninger som svarer til det, der er  \r\n\r\n angivet på brandkontrolplanen. Såfremt skibet er forsynet med fast anbragte  \r\n\r\n brandslukningsanlæg for maskinrum, skal disse være godkendt og afprøvet,  \r\n\r\n forinden prøveturen foretages. Anlæggene skal endvidere være sikret således,  \r\n\r\n at kun visse på forhånd udpegede personer kan udløse disse. Sikring kan evt.  \r\n\r\n foretages ved aflåsning af hovedstopventiler og de rum, hvori anlæggene er  \r\n\r\n anbragt. </P>  \r\n\r\n<P CLASS=PUNKT> <B>5.</B> Navigeringsmidler, lanterner m.v. </P>  \r\n\r\n<P>Skibet skal være udstyret med kompasser, radaranlæg, ekkolod, log,  \r\n\r\n signalflag, dagsignallampe, søkort, lodslejdere og -hejs svarende til, hvad  \r\n\r\n der er foreskrevet i SOLAS. Skibe, der ikke er omfattet af SOLAS, skal være  \r\n\r\n udstyret svarende til danske regler. Endvidere skal de være udstyret med  \r\n\r\n lanterner, signalfigurer og lydsignalapparater i overensstemmelse med de  \r\n\r\n internationale søvejsregler. </P>  \r\n\r\n<P>radioanlæg i henhold til danske eller vedkommende fremmede lands  \r\n\r\n forskrifter. </P>  \r\n\r\n<P CLASS=PUNKT> <B>11.</B> Generelt </P>  \r\n\r\n<P>11.1. Inden prøveturen skal nedennævnte prøver være afholdt af statens  \r\n\r\n skibstilsyn med tilfredsstillende resultat: </P>  \r\n\r\n<UL CLASS=PLAIN-LIST>  \r\n\r\n<LI>1) Afprøvning af davidarrangementet og udsætning og affiring af  \r\n\r\n belastende redningsbåde. </LI>  \r\n\r\n<LI>2) Hejseprøve med nødredningsbåde. </LI>  \r\n\r\n<LI>3) Afprøvning af kran eller bom i forbindelse med udsætning og affiring  \r\n\r\n af båd eller evt. permanent oppustet gummibåd. </LI>  \r\n\r\n<LI>4) Afprøvning af kran og krog i forbindelse med anvendelse af nedfirbare  \r\n\r\n gummiredningsflåder, herunder afprøvning af fjernbetjent affiringsanordning.  \r\n\r\n</LI>  \r\n\r\n<LI>5) Afprøvning af nødlænsesystem. </LI>  \r\n\r\n<LI>6) Belastnings- og funktionsprøve af falderebs- og/eller  \r\n\r\n landgangsarrangement. </LI>  \r\n\r\n<LI>7) Belastnings- og funktionsprøve af mekaniske lodshejs. </LI>  \r\n\r\n<LI>8) Afprøvning af midler til hindring af enhver udtømning af vand i  \r\n\r\n redningsmidler. </LI>  \r\n\r\n<LI>9) Afprøvning af brandpumper, herunder nødbrandpumpe. Sprøjteprøver med  \r\n\r\n div. slanger og strålerør. </LI>  \r\n\r\n<LI>10) Afprøvning af alarmanlæg til alarmering af passagerer og/eller  \r\n\r\n besætning. </LI>  \r\n\r\n<LI>11) Afprøvning af lanterner, herunder lanternekontroltavle, samt  \r\n\r\n lydsignalapparater. </LI>  \r\n\r\n<LI>12) Afprøvning af automatiske brandmeldeanlæg og manuelle brandtryk.  \r\n\r\n</LI>  \r\n\r\n<LI>13) Afprøvning af fast installerede brandslukningsanlæg. </LI>  \r\n\r\n<LI>14) &#187;Black-out&#171; prøve - opstart af nødgenerator - og  \r\n\r\n nødbatterianlæg med efterfølgende inspektion af nødbelysning. </LI>  \r\n\r\n<LI>15) Afprøvning af nødstop for brændselsolieaggregater og ventilation.  \r\n\r\n</LI>  \r\n\r\n<LI>16) Afprøvning af fjernbetjente brændselsolieventiler. </LI>  \r\n\r\n<LI>17) Afprøvning af brandspjæld. </LI>  \r\n\r\n<LI>18) Funktionsprøve af vandtætte døre. </LI>  \r\n\r\n<LI>19) Afprøvning af nødudsugningsarrangement i forbindelse med fast  \r\n\r\n installerede brandslukningsanlæg for maskinrum. </LI>  \r\n\r\n<LI>20) Afprøvning af nødkompressor. </LI>  \r\n\r\n<LI>21) Funktionsprøve med mekanisk drevne kraner. </LI>  \r\n\r\n<LI>22) Krængningsprøve og letvægtsopgørelse. </LI>  \r\n\r\n</UL>  \r\n\r\n<P>For skibe bygget til registrering under fremmed flag kan prøverne afholdes  \r\n\r\n af det pågældende lands myndigheder eller klassifikationsselskab. </P>  \r\n\r\n<P>11.2. For skibe, der skal optages i klasse, skal klassens skriftlige  \r\n\r\n tilladelse til afholdelse af prøvetur foreligge. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Bkg. i Skibstilsynets Meddelelser nr. 366, 19820809"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19821001209"
        },
        {
            "displayName": "Entydig dokumentidentifikation",
            "displayValue": "CM024758"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10012"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "09/08/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}