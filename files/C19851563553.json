{
    "id": 47062,
    "title": "Retningslinier for indretning af lokaler, hvorfra der drives apoteksvirksomhed. ",
    "documentTypeId": "930",
    "isSagsforlobPeriodValid": false,
    "shortName": "RTL nr 15635 af 16/12/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Retningslinier for indretning af lokaler,  \r\n\r\n hvorfra der drives apoteksvirksomhed. </H1>  \r\n\r\n<P></P>  \r\n\r\n<BR>  \r\n\r\n<P>Under henvisning til § 5 i sundhedsstyrelsens bekendtgørelse af 14.  \r\n\r\n november 1985 om indretning og drift af apoteker og sygehusapoteker m.v., har  \r\n\r\n sundhedsstyrelsen udarbejdet følgende retningslinier for indretning af  \r\n\r\n lokaler, hvorfra der drives apoteksvirksomhed, samt for procedure for  \r\n\r\n projektgodkendelse. </P>  \r\n\r\n<P>INDRETNING </P>  \r\n\r\n<P>Apotekslokaler skal indrettes og udstyres således, at de opfylder de i  \r\n\r\n sundhedsstyrelsens bekendtgørelse nr. 496 af 12. september 1977 om  \r\n\r\n fremstilling, kontrol, lagerhold og forhandling af lægemidler stillede krav  \r\n\r\n til lokaler, hvori der håndteres lægemidler samt øvrige krav, som stilles af  \r\n\r\n arbejdstilsynet, brandmyndighederne eller andre myndigheder. Lokalerne må kun  \r\n\r\n anvendes til apoteksformål. </P>  \r\n\r\n<P>Apotekers, apoteksfilialers og apoteksudsalgs facade skal på iøjnefaldende  \r\n\r\n måde være forsynet med enhedens navn. Apoteker med vagttjeneste skal være  \r\n\r\n forsynet med et vindfang eller lignende med plads for natekspedition.  \r\n\r\n Indgangspartiet skal være oplyst og være forsynet med skilt om eventuel  \r\n\r\n tilkaldevagt og/eller klokke. </P>  \r\n\r\n<P>Ekspeditionslokalet skal sædvanligvis være beliggende i stueplan og være  \r\n\r\n let tilgængeligt. Lokalet skal være opdelt ved en skranke, således at  \r\n\r\n publikum ikke umiddelbart kan betræde arbejdsrummet eller have direkte adgang  \r\n\r\n til apoteksforbeholdte lægemidler. En eventuel selvvalgsafdeling skal være  \r\n\r\n overskuelig og let tilgængelig for såvel publikum som apotekspersonalet. </P>  \r\n\r\n<P>Recepturen skal være indrettet således, at arbejdet kan foregå ugenert og  \r\n\r\n sikkerhedsmæssigt forsvarligt. Modtagelse af telefonrecepter skal foregå i et  \r\n\r\n lydafskærmet rum eller på en plads, hvor støj ikke kan genere modtagelsen.  \r\n\r\n</P>  \r\n\r\n<P>Lagerlokalerne skal være indrettet således, at lægemidler og andre varer  \r\n\r\n kan opbevares forsvarligt og således, at særlige opbevaringsbetingelser  \r\n\r\n (f.eks. med hensyn til temperatur, lysbeskyttelse, tyverisikring eller  \r\n\r\n særlige sikkerhedsforanstaltninger) kan opfyldes. </P>  \r\n\r\n<P>Produktionslokalernes indretning skal være tilpasset størrelse og omfang  \r\n\r\n af den produktion, som finder sted. Luftskiftet i lokalerne skal sædvanligvis  \r\n\r\n være kontrolleret og indblæsningsluften filtreret. Lokalerne skal være lette  \r\n\r\n at rengøre og kunne afskærmes mod direkte sollys. De enkelte arbejdsarealer  \r\n\r\n skal være så store, at risiko for sammenblanding, krydskontaminering og andre  \r\n\r\n fejltagelser bliver mininal. Herudover skal der forefindes faciliteter til  \r\n\r\n opbevaring af maskiner og andet udstyr, som anvendes i produktionslokalerne.  \r\n\r\n Adgang til produktionslokalerne skal foregå på en sådan måde, at  \r\n\r\n aktiviteterne i lokalerne ikke kompromitteres. </P>  \r\n\r\n<P>Der skal forefindes arbejdspladser til forsendelse-, kontrol- og  \r\n\r\n kontorarbejde. </P>  \r\n\r\n<P>Til brug for personalet skal der forefindes frokoststue, garderobe,  \r\n\r\n toiletter m.v. indrettet i overensstemmelse med arbejdstilsynets  \r\n\r\n bestemmelser. </P>  \r\n\r\n<P>På apoteker med fast vagt skal der være et vagtlokale indrettet som et  \r\n\r\n opholdsrum med soveplads. Lokalet skal være forsynet med telefon. </P>  \r\n\r\n<P>Rengøringsrekvisitter skal opbevares i et særskilt rum om nødvendigt med  \r\n\r\n udluftning. Apoteket skal endvidere være forsynet med en udslagsvask eller  \r\n\r\n lignende. </P>  \r\n\r\n<P>Lokaler på apoteksfilialer og apoteksudsalg skal være indrettet i  \r\n\r\n overensstemmelse med ovennævnte retningslinier, idet kravene afpasses efter  \r\n\r\n enhedens aktiviteter. </P>  \r\n\r\n<P>GODKENDELSESPROCEDURE. </P>  \r\n\r\n<P>Indretning af lokaler, hvorfra der drives apoteksvirksomhed, skal  \r\n\r\n godkendes af sundhedsstyrelsen. </P>  \r\n\r\n<P>SKITSEPROJEKT </P>  \r\n\r\n<P>Der skal på et tidligt tidspunkt i projekteringsfasen til  \r\n\r\n sundhedsstyrelsen indsendes et samlet skitseprojekt eventuelt med angivelse  \r\n\r\n af etapedeling. Skitseprojektet skal indsendes i to eksemplarer og indeholde  \r\n\r\n de vigtigste bestanddele af projektet. Ved ombygninger skal der medsendes en  \r\n\r\n plantegning over den nuværende indretning. </P>  \r\n\r\n<P>Der skal vedlægges et overslag over de samlede udgifter (eventuelt opdelt  \r\n\r\n i etaper), der antages at være forbundet med projektets gennemførelse. </P>  \r\n\r\n<P>DETAILPROJEKT. </P>  \r\n\r\n<P>Detailprojektet skal indsendes til sundhedsstyrelsen til endelige  \r\n\r\n godkendelse. Detailprojektet skal indsendes i to eksemplarer og omfatte  \r\n\r\n plantegninger i størrelsesforholdet 1:100, på hvilke placeringen af  \r\n\r\n inventardele skal være angivet. Det skal endvidere være vedlagt en  \r\n\r\n beskrivelse af indretningen, hvor denne ikke umiddelbart fremgår af  \r\n\r\n tegningerne, samt af materialevalget. Hvis projektet agtes gennemført i  \r\n\r\n etaper, skal det fremgå, hvilke dele af projektet der indgår i de enkelte  \r\n\r\n etaper. De forventede tidsterminer for etapernes gennemførelse skal tillige  \r\n\r\n anføres. </P>  \r\n\r\n<P>Detailprojektet skal være vedlagt et endeligt overslag over udgifterne  \r\n\r\n (evt. opdelt i etaper). Overslaget vil indgå i sundhedsstyrelsens vurdering  \r\n\r\n af projektet, men der vil ikke blive tale om en godkendelse heraf. </P>  \r\n\r\n<P>Efter at detailprojektet er godkendt, må der ikke foretages væsentlige  \r\n\r\n ændringer af projektet, medmindre sundhedsstyrelsen har godkendt disse. </P>  \r\n\r\n<P>PROJEKTETS AFSLUTNING </P>  \r\n\r\n<P>Sundhedsstyrelsen skal underrettes, når projektet er afsluttet. Samtidig  \r\n\r\n skal der fremsendes 4 eksemplarer af plantegninger i størrelsesforholdet  \r\n\r\n 1:100 af hele apoteket, apoteksfilialen eller apoteksudsalget, som viser den  \r\n\r\n endelige indretning. </P>  \r\n\r\n<P>Efter projektets afslutning skal der til sundhedsstyrelsen indsendes  \r\n\r\n oplysninger om de samlede omkostninger til projektets gennemførelse samt om  \r\n\r\n omkostningers fordeling mellen apoteksopgørelsens konti og ejendommens konti  \r\n\r\n i form af sumtal for de enkelte konti. Hvis der, i den periode hvor  \r\n\r\n omkostningerne påvirker apotekets driftsresultat, vil blive ansøgt om tilskud  \r\n\r\n i henhold til § 51 i lov om apoteksvirksomhed, skal der dog fremsendes et  \r\n\r\n detaljeret byggeregnskab senest i forbindelse med ansøgningen. </P>  \r\n\r\n<P>Såfremt der er tale om overskridelse i forhold til det endelige overslag,  \r\n\r\n bør der redegøres herfor. </P>  \r\n\r\n<P>Det bemærkes, at der fra sundhedsstyrelsens side ikke vil blive foretaget  \r\n\r\n en godkendelse eller afvisning af konkrete udgifter. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>SUNDHEDSSTYRELSEN, DEN 16. DECEMBER  \r\n\r\n 1985. </I> </P>  \r\n\r\n<P ALIGN=CENTER>P.D.V. </P>  \r\n\r\n<P CLASS=UNDERSKREVET-AF ALIGN=CENTER>Jens Overø </P>  \r\n\r\n<P CLASS=MINISTER ALIGN=RIGHT>/Erling Hugo Pedersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "C19851563553"
        },
        {
            "displayName": "Entydig dokumentidentifikation",
            "displayValue": "CM005831"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Retningslinier"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15635"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "16/12/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Sundhedsst. nr. 2500-32-1985"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}