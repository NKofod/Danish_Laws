{
    "id": 106156,
    "title": "1986 BSF 42   FORSLAG TIL FOLKETINGSBESLUTNING OM EN LOVGIVNING VEDRØRENDE   PRODUKTSIKKERHED ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 42",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 42 </P>  \r\n\r\n<P></P>  \r\n\r\n<P>Forslag til folketingsbeslutning om en lovgivning vedrørende  \r\n\r\n produktsikkerhed </P>  \r\n\r\n<P></P>  \r\n\r\n<P>Fremsat af Lissa Mathiasen (S) Svend Andersen (S) Erling Jensen (S)  \r\n\r\n Kelm-Hansen (S) Tove Lindbo Larsen (S) Bjørn Westh (S) </P>  \r\n\r\n<P></P>  \r\n\r\n<P>den 13. november 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer industriministeren til med udgangspunkt i </P>  \r\n\r\n<P>betænkning nr. 923 om produktsikkerhed at fremsætte forslag til </P>  \r\n\r\n<P>lov om produktsikkerhed. Forslaget skal fremsættes så betids, at </P>  \r\n\r\n<P>det kan vedtages og træde i kraft senest den 1. januar 1988. </P>  \r\n\r\n<P>Lovforslaget skal have til formål at forebygge skader på person eller </P>  \r\n\r\n<P>ting og skal omfatte alle produkter, varer og tjenesteydelser, som </P>  \r\n\r\n<P>markedsføres og omsættes i Danmark. Lovforslaget skal dog ikke </P>  \r\n\r\n<P>omfatte produkter m.v., som indgår i en arbejdsproces i </P>  \r\n\r\n<P>forbindelse med udførelse af et erhverv, og som tillige er </P>  \r\n\r\n<P>omfattet af arbejdsmiljølovgivningens særlige regler. </P>  \r\n\r\n<P>Lovforslaget skal sikre: </P>  \r\n\r\n<P>1. At der kan stilles krav om sikkerhedsbestemmelser for selve </P>  \r\n\r\n<P>produktet, varen eller tjenesteydelsen. </P>  \r\n\r\n<P>2. At der kan stilles krav til markedsføring af et produkt, en vare </P>  \r\n\r\n<P>eller en tjenesteydelse såsom krav til oplysninger om produktet og </P>  \r\n\r\n<P>dets anvendelse og til markedsføringens indhold og form, herunder </P>  \r\n\r\n<P>også at brugsanvisning, advarsler og lign. skal foreligge på </P>  \r\n\r\n<P>dansk. Herudover skal der være mulighed for at forbyde </P>  \r\n\r\n<P>markedsføring af et produkt eller en given vare eller en </P>  \r\n\r\n<P>tjenesteydelse i Danmark og for at give pålæg om tilbagekaldelse </P>  \r\n\r\n<P>eller andre tilsvarende foranstaltninger. </P>  \r\n\r\n<P>3. At der kan gøres strafansvar gældende i tilfælde, hvor krav </P>  \r\n\r\n<P>stillet i eller i medfør af lovgivningen om produktsikkerhed ikke </P>  \r\n\r\n<P>overholdes og respekteres. </P>  \r\n\r\n<P>4. At lovens regler ikke kan fraviges til ugunst for forbrugerne. </P>  \r\n\r\n<P>Dette skal dog ikke være til hinder for, at der i anden lovgivning </P>  \r\n\r\n<P>stilles strengere krav til et produkt, en vare eller en </P>  \r\n\r\n<P>tjenesteydelse. </P>  \r\n\r\n<P>Til varetagelse af lovgivningens produktsikkerhedsbestemmelser </P>  \r\n\r\n<P>nedsættes et særligt organ, som skal behandle konkrete klager og </P>  \r\n\r\n<P>generelle henvendelser om lovens område, og som af egen drift skal </P>  \r\n\r\n<P>kunne tage sager op til behandling og afgørelse. Organet skal </P>  \r\n\r\n<P>sammensættes på sådan en måde, at såvel sagkundskab som </P>  \r\n\r\n<P>interessesynspunkter er repræsenteret, og dets afgørelser skal </P>  \r\n\r\n<P>være administrativt endelige. </P>  \r\n\r\n<P>Der bør i lovforslaget åbnes mulighed for at stille tilsvarende </P>  \r\n\r\n<P>sikkerhedskrav til produkter beregnet for eksport. </P>  \r\n\r\n<P>På grund af medicinalvarers særlige karakter og anvendelse kan det </P>  \r\n\r\n<P>overvejes at udforme særskilte regler for disse varer. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Dette forslag er med enkelte ændringer en genfremsættelse af forslag </P>  \r\n\r\n<P>til folketingsbeslutning om en lovgivning vedrørende </P>  \r\n\r\n<P>produktsikkerhed (af Lissa Mathiasen (S) m.fl.) fra folketingsåret </P>  \r\n\r\n<P>1984-85, jf. Folketingstidende 1984-85, forhandlingerne sp. 5695 </P>  \r\n\r\n<P>og sp. 6378 samt tillæg A sp. 3271. </P>  \r\n\r\n<P>En arbejdsgruppe under industriministeriet har i betænkning nr. 923 </P>  \r\n\r\n<P>fra 1981 om produktsikkerhed peget på, at der i dansk ret findes </P>  \r\n\r\n<P>et betydeligt antal retsregler, der helt eller delvis har til </P>  \r\n\r\n<P>formål at beskytte det enkelte individ eller dets ejendom mod fare </P>  \r\n\r\n<P>for skader fra produkter eller tjenesteydelser. Arbejdsgruppen </P>  \r\n\r\n<P>fremhæver bl.a.: </P>  \r\n\r\n<P>- at den eksisterende lovgivning om produktsikkerhed m.v. i det </P>  \r\n\r\n<P>væsentlige har karakter af en speciallovgivning, der alene </P>  \r\n\r\n<P>vedrører bestemt angivne typer af produkter eller tjenesteydelser, </P>  \r\n\r\n<P>- at administrationen af den eksisterende lovgivning er bestemt af </P>  \r\n\r\n<P>kriterierne for fordelingen af arbejdsopgaver mellem de </P>  \r\n\r\n<P>forskellige ministerier og de herunder hørende myndigheder og er </P>  \r\n\r\n<P>fordelt på et betydeligt antal indbyrdes forskellige myndigheder, </P>  \r\n\r\n<P>- at der uden for den eksisterende speciallovgivning findes et meget </P>  \r\n\r\n<P>stort antal produkter navnlig til brug i hjemmet og i fritiden, </P>  \r\n\r\n<P>hvortil der erfaringsmæssigt kan være knyttet fare for skade på </P>  \r\n\r\n<P>person eller ejendom, og </P>  \r\n\r\n<P>- at nye produkttyper eller produktvarianter, som introduceres på </P>  \r\n\r\n<P>markedet, ofte heller ikke vil være omfattet af nogen lovgivning. </P>  \r\n\r\n<P>På denne baggrund fandt arbejdsgruppen, at der var behov for at </P>  \r\n\r\n<P>supplere den eksisterende speciallovgivning med en lov om </P>  \r\n\r\n<P>almindelig produktsikkerhed, således at det bliver muligt at </P>  \r\n\r\n<P>fastsætte sikkerhedskrav til alle produkter og tjenesteydelser. </P>  \r\n\r\n<P>Behovet for en generel lovgivning om produktsikkerhed er ikke blevet </P>  \r\n\r\n<P>mindre, siden arbejdsgruppen afgav betænkningen i 1981. Tværtimod </P>  \r\n\r\n<P>har udviklingen og en række konkrete sager vist, at behovet er </P>  \r\n\r\n<P>blevet endnu større, og at det udkast til lovforslag, </P>  \r\n\r\n<P>arbejdsgruppen har udarbejdet, må gøres mere omfattende. </P>  \r\n\r\n<P>Forslagsstillerne er derfor af den opfattelse, at en lov om </P>  \r\n\r\n<P>produktsikkerhed skal omfatte alle produkter, varer og </P>  \r\n\r\n<P>tjenesteydelser, der markedsføres og sælges eller udbydes i </P>  \r\n\r\n<P>Danmark. Dette skal naturligvis ikke forhindre, at man på </P>  \r\n\r\n<P>specialområder stiller strengere og mere specifikke krav af </P>  \r\n\r\n<P>sundheds- og sikkerhedsmæssig karakter til produkter, varer og </P>  \r\n\r\n<P>tjenesteydelser, end en lov om produktsikkerhed giver mulighed </P>  \r\n\r\n<P>for. Derimod skal det være sådan, at de krav, der kan stilles til </P>  \r\n\r\n<P>produkter, varer eller tjenesteydelser i henhold til en lov om </P>  \r\n\r\n<P>produktsikkerhed, er minimumskrav, der ikke i anden lovgivning </P>  \r\n\r\n<P>eller regler udfærdiget i henhold hertil bør kunne fraviges til </P>  \r\n\r\n<P>ugunst for forbrugerne. </P>  \r\n\r\n<P>Undtaget fra reglerne i en produktsikkerhedslov skal alene være </P>  \r\n\r\n<P>produkter, der indgår i en arbejdsproces i forbindelse med </P>  \r\n\r\n<P>udførelse af et erhverv, og som tillige er omfattet af </P>  \r\n\r\n<P>arbejdsmiljølovgivningens særlige regler. Således skal værktøj og </P>  \r\n\r\n<P>maskiner til brug i fritid og hjem f.eks. køkkenmaskine, elværktøj </P>  \r\n\r\n<P>til brug i hjemmet osv. uanset arbejdsmiljølovgivningens regler </P>  \r\n\r\n<P>være omfattet. </P>  \r\n\r\n<P>Lovgivningen skal rette sig mod såvel produkter, varer og </P>  \r\n\r\n<P>tjenesteydelser, der produceres her i landet, som produkter, varer </P>  \r\n\r\n<P>og tjenesteydelser, der importeres. Det afgørende er, at krav til </P>  \r\n\r\n<P>sikkerheden under hensyn til produktets almindelige anvendelse og </P>  \r\n\r\n<P>formål skal kunne gøres gældende over for enhver, der fremstiller, </P>  \r\n\r\n<P>markedsfører eller sælger et produkt, en vare eller en </P>  \r\n\r\n<P>tjenesteydelse. Derfor må såvel danske producenter og importører </P>  \r\n\r\n<P>som forhandlere og leverandører være omfattet af lovgivningen. </P>  \r\n\r\n<P>Formålet med en lovgivning om produktsikkerhed er så vidt muligt at </P>  \r\n\r\n<P>forhindre salg eller markedsføring i Danmark af produkter, hvortil </P>  \r\n\r\n<P>der knytter sig en fare for skade på person eller ting. Der må </P>  \r\n\r\n<P>derfor i loven åbnes adgang til, at der kan stilles sundheds- og </P>  \r\n\r\n<P>sikkerhedsmæssige krav til såvel alle produkttyper som alle </P>  \r\n\r\n<P>konkrete produkter, varer og tjenesteydelser. Da der ikke er tale </P>  \r\n\r\n<P>om, at ethvert produkt skal godkendes, inden det markedsføres, er </P>  \r\n\r\n<P>det fortsat på producentens, importørens og forhandlerens ansvar, </P>  \r\n\r\n<P>at et givet produkt, en given vare eller en given tjenesteydelse </P>  \r\n\r\n<P>markedsføres og forhandles her i landet, og at der ikke knytter </P>  \r\n\r\n<P>sig nogen sundheds- og sikkerhedsrisiko til produktet, varen eller </P>  \r\n\r\n<P>tjenesteydelsen. Lovgivningen skal derfor sikre, at et produkt kan </P>  \r\n\r\n<P>kræves trukket tilbage fra markedet, hvis det viser sig at være </P>  \r\n\r\n<P>forbundet med en sundheds- eller sikkerhedsrisiko, eller at </P>  \r\n\r\n<P>produktet - hvor det er muligt - skal kunne forlanges ændret på en </P>  \r\n\r\n<P>måde, så det ikke længere frembyder fare for død eller skade på </P>  \r\n\r\n<P>personer eller ting. I den forbindelse skal der på producentens, </P>  \r\n\r\n<P>importørens eller forhandlerens egen regning kunne kræves udsendt </P>  \r\n\r\n<P>advarsler om produktet og stilles krav om, at produktet skal kunne </P>  \r\n\r\n<P>returneres, ombyttes eller om muligt repareres. </P>  \r\n\r\n<P>Men samtidig hænger spørgsmålet om produktsikkerhed ofte sammen med </P>  \r\n\r\n<P>den måde, produktet anvendes på. Eller sagt på en anden måde: </P>  \r\n\r\n<P>anvendes et produkt rigtigt og efter hensigten, frembyder det </P>  \r\n\r\n<P>ingen risiko for død eller skade på personer eller ting, hvorimod </P>  \r\n\r\n<P>en forkert anvendelse eller anvendelse mod hensigten vil kunne </P>  \r\n\r\n<P>bevirke en skaderisiko. I loven skal der derfor også åbnes adgang </P>  \r\n\r\n<P>til, at der, såfremt risikohensynet ikke tilsiger et forbud eller </P>  \r\n\r\n<P>krav om en ændring af produktet, kan stilles særlige krav af </P>  \r\n\r\n<P>sundheds- og sikkerhedsmæssig karakter til markedsføringen af et </P>  \r\n\r\n<P>produkt, en vare eller en tjensteydelse. Det gælder såvel krav til </P>  \r\n\r\n<P>oplysning om produktet som krav til markedsføringens indhold og </P>  \r\n\r\n<P>form. Da mange skader kunne undgås, hvis f.eks. brugsanvisning og </P>  \r\n\r\n<P>eventuelle advarsler af sundheds- og sikkerhedsmæssig karakter </P>  \r\n\r\n<P>blev udleveret sammen med produktet, varen eller tjensteydelsen </P>  \r\n\r\n<P>på dansk, foreslås bl.a., at loven skal indeholde et direkte krav </P>  \r\n\r\n<P>herom. </P>  \r\n\r\n<P>Ved vurderingen af, om det er tilstrækkeligt at stille krav til </P>  \r\n\r\n<P>markedsføringen, eller om produktet skal ændres eller trækkes </P>  \r\n\r\n<P>tilbage fra markedet, bør der lægges vægt på dels produktets </P>  \r\n\r\n<P>risiko for at være til fare for skade på person eller ting, dels </P>  \r\n\r\n<P>hvilke forbrugergrupper produktet retter sig imod. F.eks. vil det </P>  \r\n\r\n<P>ofte ikke være tilstrækkeligt blot at stille krav til </P>  \r\n\r\n<P>markedsføringen, når det drejer sig om legetøj eller lignende </P>  \r\n\r\n<P>beregnet for børn. </P>  \r\n\r\n<P>Til at varetage produktsikkerhedsbestemmelserne i lovgivningen og </P>  \r\n\r\n<P>regler udfærdiget i medfør heraf foreslås nedsat et særligt </P>  \r\n\r\n<P>administrativt organ, hvori såvel sagkundskab som </P>  \r\n\r\n<P>interessesynspunkter er repræsenteret. Ud over at der i organet </P>  \r\n\r\n<P>skal være både juridisk, lægelig og teknisk sagkundskab til stede, </P>  \r\n\r\n<P>er det på grund af lovgivningens karakter forslagsstillernes </P>  \r\n\r\n<P>opfattelse, at forbrugerorganisationer bør have en stærk vægtning </P>  \r\n\r\n<P>ved organets sammensætning. Til at forberede organets møder og til </P>  \r\n\r\n<P>at forestå den daglige sagsbehandling bør oprettes et særligt </P>  \r\n\r\n<P>sekretariat. </P>  \r\n\r\n<P>Alle forbrugere, producenter, importører, forhandlere eller </P>  \r\n\r\n<P>sammenslutninger af sådanne skal kunne rette henvendelse til det </P>  \r\n\r\n<P>administrative organ vedrørende konkrete produkter eller skader </P>  \r\n\r\n<P>eller vedrørende generelle spørgsmål under lovens område. </P>  \r\n\r\n<P>Derudover skal organet af egen drift tage sager op, såfremt man </P>  \r\n\r\n<P>bliver opmærksom på, at der til en produkttype, et produkt, en </P>  \r\n\r\n<P>vare eller en tjenesteydelse knytter sig fare for død eller skade </P>  \r\n\r\n<P>på person eller ting. </P>  \r\n\r\n<P>Det siger sig selv, at organet skal have adgang til at kræve alle </P>  \r\n\r\n<P>nødvendige oplysninger om et produkt, en vare eller en </P>  \r\n\r\n<P>tjenesteydelse for at kunne vurdere risiciene ved produktet, varen </P>  \r\n\r\n<P>eller tjenesteydelsen. Men samtidig må der under hensyn til </P>  \r\n\r\n<P>virksomhedernes og producenternes interesser være pålagt organets </P>  \r\n\r\n<P>medlemmer og medarbejdere tavshedspligt med hensyn til de </P>  \r\n\r\n<P>erhvervshemmeligheder m.v., de kommer i besiddelse af i </P>  \r\n\r\n<P>forbindelse med organets arbejde. </P>  \r\n\r\n<P>Når det administrative organ får en sikker formodning om, at der er </P>  \r\n\r\n<P>knyttet en særlig fare til et produkt, en vare eller en </P>  \r\n\r\n<P>tjenesteydelse, er det organets pligt omgående at informere </P>  \r\n\r\n<P>offentligheden, herunder forbrugerorganisationerne, om den risiko, </P>  \r\n\r\n<P>der er forbundet med anvendelse af produktet, ligesom det er </P>  \r\n\r\n<P>organets pligt at informere om de afgørelser, der bliver truffet. </P>  \r\n\r\n<P>Organets afgørelser bør være endelige og ikke kunne indbringes for </P>  \r\n\r\n<P>højere administrativ myndighed. </P>  \r\n\r\n<P>På grund af medicinalvarens særlige karakter og anvendelse er det </P>  \r\n\r\n<P>endelig forslagsstillernes opfattelse, at det bør overvejes at </P>  \r\n\r\n<P>lave særskilte regler for medicinalvarer i forbindelse med </P>  \r\n\r\n<P>gennemførelsen af denne lovgivning. </P>  \r\n\r\n<P>Afslutningsvis skal anføres, at et lovforslag skal fremsættes så </P>  \r\n\r\n<P>betids, at det kan træde i kraft, dvs. at det nævnte organ er </P>  \r\n\r\n<P>nedsat og sekretariatet er oprettet, senest samtidig med at en </P>  \r\n\r\n<P>eventuel lov om produktansvar træder i kraft. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00042"
        },
        {
            "displayName": "Entydig dokumentidentifikation",
            "displayValue": "CL004980"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "42"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}