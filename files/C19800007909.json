{
    "id": 72344,
    "title": "Cirkulære om stiftsfonde (Til stiftsfondsbestyrelserne) ",
    "documentTypeId": "140",
    "isSagsforlobPeriodValid": false,
    "shortName": "CIR nr 79 af 01/05/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om stiftsfonde </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til stiftsfondsbestyrelserne) </P>  \r\n\r\n<BR>  \r\n\r\n<P>I henhold til bestemmelsen i § 13, stk. 2, i lov om menighedsråd  \r\n\r\n (lovbekendtgørelse nr. 256 af 10. maj 1973) kan der af kirkekassen inden for  \r\n\r\n maksimumsbeløb, der fastsættes af kirkeministeren, anvendes beløb dels til  \r\n\r\n fremme af det kirkelige liv i sognet, pastoratet eller kommunen, dels til  \r\n\r\n kirkelige formål af betydning for stiftet som helhed. Nærmere regler om, til  \r\n\r\n hvilke formål sådanne beløb kan anvendes, fastsættes af kirkeministeren. For  \r\n\r\n midler, der anvendes til lokale formål, er regler fastsat i kirkeministeriets  \r\n\r\n cirkulære af 15. maj 1973 om menighedsrådenes rådighedsbeløb. For anvendelsen  \r\n\r\n af de midler, der indgår i stiftsfonde med henblik på støtte til formål, der  \r\n\r\n angår hele stiftet, fastsættes herved de nedenfor anførte retningslinier. Da  \r\n\r\n det ikke er muligt positivt og udtømmende at angive de formål, hvortil  \r\n\r\n stiftsfondsmidler kan anvendes, er anvendelsesområdet i det væsentlige  \r\n\r\n angivet ved en negativ afgrænsning. </P>  \r\n\r\n<P CLASS=PUNKT> <B>1.</B> Tilskud kan kun ydes til formål, som har eller  \r\n\r\n skønnes at kunne få betydning for stiftet som helhed. </P>  \r\n\r\n<P>Da de formål, som kan tilgodeses med midler fra et stiftsfond, ifølge  \r\n\r\n loven skal være af betydning for stiftet som helhed, kan der normalt ikke  \r\n\r\n ydes tilskud til lokalt begrænsede opgaver eller til formål, der væsentligt  \r\n\r\n har lokal betydning. Eksempelvis kan der således ikke ydes støtte til  \r\n\r\n udsmykning af en kirke, udgivelse af en bog (fest- eller jubilæumsskrift) om  \r\n\r\n en kirke eller en gruppe af kirker eller præstegårde, udgivelse af en  \r\n\r\n sognehistorie, afholdelse af en kirkekoncert, komposition af en kantate eller  \r\n\r\n andet musikværk til et kirkejubilæum eller en kirkeindvielse. </P>  \r\n\r\n<P>Tilskud til en lokalt begrænset opgave vil dog kunne ydes i tilfælde, hvor  \r\n\r\n det drejer sig om en opgave, hvis løsning efter bestyrelsens skøn vil kunne  \r\n\r\n få videregående betydning for løsning af tilsvarende opgaver i den øvrige del  \r\n\r\n af stiftet. I tvivlstilfælde kan spørgsmålet om ydelse af tilskud til sådanne  \r\n\r\n opgaver forelægges for kirkeministeriet. </P>  \r\n\r\n<P>Tilskud til deltagelse i møder, stævner og kurser m.v. i ind- og udland  \r\n\r\n kan ikke ydes, hvor formålet alene er deltagerens personlige dygtiggørelse  \r\n\r\n eller opbyggelse, medmindre der er tale om, at den pågældende dygtiggøres til  \r\n\r\n en speciel tjeneste i stiftet, f. eks. som sygehuspræst, fængselspræst eller  \r\n\r\n døvepræst. I andre tilfælde må det være en betingelse, at deltageren kan  \r\n\r\n forventes at ville hjembringe kundskaber, som vil kunne bidrage til løsning  \r\n\r\n af specielle kirkelige opgaver i stiftet. </P>  \r\n\r\n<P>Stiftsfondets midler kan ikke anvendes til dækning af udgifter i  \r\n\r\n forbindelse med deltagelse i møder i udlandet i tilfælde, hvor deltagerne fra  \r\n\r\n dansk side repræsenterer folkekirken som helhed. </P>  \r\n\r\n<P>Der kan ikke ydes gaver til andre stifter, f. eks. i anledning af  \r\n\r\n stiftsjubilæer, eller ydes tilskud til løsning af opgaver i andre stifter  \r\n\r\n eller i udlandet. Det er dog ikke hermed udelukket, at to eller flere  \r\n\r\n stiftsfonde i forening bidrager til løsning af en opgave, som vil være af  \r\n\r\n betydning for de pågældende stifter som helhed. </P>  \r\n\r\n<P CLASS=PUNKT> <B>2.</B> Der kan kun ydes tilskud til kirkelige formål. </P>  \r\n\r\n<P>I overensstemmelse med hidtidig praksis kan der af stiftsfondene anvendes  \r\n\r\n midler til afholdelse af udvidede landemoder, stiftsstævner og -møder med  \r\n\r\n adgang for alle præster, provstiudvalgs- og menighedsrådsmedlemmer i stiftet.  \r\n\r\n Ligeledes til kurser for præster, provstiudvalgs- og menighedsrådsmedlemmer  \r\n\r\n samt kirkelige medarbejdere i stiftet eller en del af dette. Tilskud kan også  \r\n\r\n ydes til dækning af udgifter i forbindelse med præsters deltagelse i møder i  \r\n\r\n kontaktudvalg inden for stiftet (f. eks. kontaktudvalg for sygehuspræster og  \r\n\r\n sygehuslæger, kontaktudvalg for præster og børne- og ungdomsforsorgens  \r\n\r\n medarbejdere) og i fællesorganer for sådanne kontaktudvalg. </P>  \r\n\r\n<P>Af stiftsfondenes midler kan der endvidere afholdes udgifter til udgivelse  \r\n\r\n af stiftsblade og stiftsårbøger samt til oprettelse og drift af  \r\n\r\n stiftsbiblioteker og stiftsarkiver. </P>  \r\n\r\n<P>Der kan ikke af stiftsfondene ydes tilskud til kirkefunktionærers  \r\n\r\n deltagelse i de af kirkefunktionærernes egne organisationer arrangerede  \r\n\r\n faglige kurser. Om eventuel støtte hertil af kirkekasserne henvises til  \r\n\r\n kirkeministeriets cirkulære af 8. november 1967. </P>  \r\n\r\n<P>Der kan ikke ydes tilskud til almindelige kulturelle formål. Der vil  \r\n\r\n således ikke i almindelighed kunne ydes tilskud til afholdelse af koncerter,  \r\n\r\n teaterforestillinger eller udstillinger. Hvad specielt udstillinger angår  \r\n\r\n bemærkes dog, at der vil kunne ydes tilskud til afholdelse af udstillinger  \r\n\r\n med særligt kirkeligt formål, f.eks. en udstilling af kirkeblade og andre  \r\n\r\n kirkelige publikationer eller en udstilling af kirkelig brugskunst, forudsat  \r\n\r\n at det ikke blot er en enkelt kunstners værker, der udstilles. Derimod kan  \r\n\r\n der ikke ydes tilskud til afholdelse af en kunstudstilling, blot fordi de  \r\n\r\n udstillede værker har kirkelige motiver. </P>  \r\n\r\n<P>Tilskud til sociale bistandsformål kan ikke ydes hverken til foreninger,  \r\n\r\n der virker med socialt formål for øje, eller til enkeltpersoner. </P>  \r\n\r\n<P>Ydelse af tilskud til humanitære formål i ind- og udland er udelukket,  \r\n\r\n også i tilfælde hvor en kirkelig organisation administrerer de midler, der  \r\n\r\n tilvejebringes til formålet. </P>  \r\n\r\n<P>Der kan ikke ydes tilskud til almindelige uddannelsesmæssige formål. </P>  \r\n\r\n<P CLASS=PUNKT> <B>3.</B> Tilskud kan ikke ydes til formål, der varetages af  \r\n\r\n kirkelige organisationer </P>  \r\n\r\n<P>Der kan ikke ydes tilskud til kirkelige sammenslutninger, organisationer  \r\n\r\n og foreninger, der er organiseret på frivillig basis samt de i tilknytning  \r\n\r\n hertil virkende lokale udvalg og kredse. </P>  \r\n\r\n<P>Hvor der derimod er tale om udvalg, der er nedsat af biskoppen,  \r\n\r\n stiftsøvrigheden eller landemodet med henblik på fremme af det kirkelige liv  \r\n\r\n i stiftet, er der intet til hinder for, at der efter bestyrelsens bestemmelse  \r\n\r\n kan ydes tilskud til udvalgets arbejde - også i tilfælde, hvor der inddrages  \r\n\r\n ekspertise fra kirkelige organisationers medarbejdere. </P>  \r\n\r\n<P>Medens der således ikke kan ydes tilskud til f. eks. missionsselskabernes  \r\n\r\n arbejde, vil der derimod være mulighed for at yde tilskud til den  \r\n\r\n oplysningsvirksomhed, der foregår i stiftsudvalg eller ved stiftsmøder med  \r\n\r\n det formål at fremme den almindelige forståelse for kirkens mission som en  \r\n\r\n nødvendig side af sognemenighedens arbejde og selvforståelse. </P>  \r\n\r\n<P CLASS=PUNKT> <B>4.</B> Der kan ikke ydes tilskud til formål, der alene  \r\n\r\n tilgodeser enkelte kirkelige retningers eller gruppers interesser, medmindre  \r\n\r\n der er tale om en virksomhed, der må erkendes at være af betydning for  \r\n\r\n stiftet som helhed. </P>  \r\n\r\n<P>Da stiftsfondenes midler i det væsentlige tilvejebringes ved bidrag fra  \r\n\r\n menighedsrådenes rådighedsbeløb, er det i stiftsfondenes af ministeriet  \r\n\r\n stadfæstede vedtægter fastsat, at stiftsfondenes midler skal anvendes til  \r\n\r\n fælles folkekirkelige opgaver af betydning for hele stiftet. Dette indebærer,  \r\n\r\n at de formål, som støttes af stiftsfondene, i almindelighed må have et bredt  \r\n\r\n folkekirkeligt sigte og ikke være af en sådan art, at alene enkelte kirkelige  \r\n\r\n retningers eller gruppers interesser tilgodeses. </P>  \r\n\r\n<P>---------- </P>  \r\n\r\n<P>Bestemmelserne i nærværende cirkulære finder kun anvendelse på  \r\n\r\n stiftsfonde, der modtager bidrag fra menighedsrådenes rådighedsbeløb. </P>  \r\n\r\n<P>Cirkulæret bedes fordelt til samtlige medlemmer af de pågældende  \r\n\r\n stiftsfondes bestyrelser. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kirkeministeriet, den 1. maj 1980 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Jørgen Peder Hansen </P>  \r\n\r\n<P CLASS=MINISTER ALIGN=RIGHT>/Arne Truelsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/07/1980"
        },
        {
            "displayName": "Accession",
            "displayValue": "C19800007909"
        },
        {
            "displayName": "Entydig dokumentidentifikation",
            "displayValue": "CM031537"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/06/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "79"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "01/05/1980"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Stiftsfondes bestyrelser"
        },
        {
            "displayName": "Ressortministeriets journalnummer",
            "displayValue": "Kirkemin. 1. kt. j. nr. 0920/77."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}