{
    "id": 56119,
    "title": "Cirkulære om nordisk udveksling af personale i statsadministrationen ",
    "documentTypeId": "140",
    "isSagsforlobPeriodValid": false,
    "shortName": "CIR nr 91 af 10/06/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om nordisk udveksling af personale i  \r\n\r\n statsadministrationen </H1>  \r\n\r\n<P></P>  \r\n\r\n<BR>  \r\n\r\n<P>INDKALDELSE </P>  \r\n\r\n<P>af ansøgninger om stipendier til </P>  \r\n\r\n<P>STUDIEOPHOLD I NORDEN </P>  \r\n\r\n<P> <B>CIRKULÆRE</B>  </P>  \r\n\r\n<P> <B>OM NORDISK UDVEKSLING AF PERSONALE</B>  </P>  \r\n\r\n<P> <B>I STATSADMINISTRATIONEN</B>  </P>  \r\n\r\n<P> <B> Indledning</B>  </P>  \r\n\r\n<P>Med det formål at fremme det nordiske samarbejde blev der efter vedtagelse  \r\n\r\n i Nordisk Ministerråd i 1979 iværksat en udvekslingsordning for personale i  \r\n\r\n statsadministrationerne i de nordiske lande. </P>  \r\n\r\n<P>Ordningen tager sigte på at give deltagerne mulighed for at udbygge  \r\n\r\n kendskabet til administration, forvaltning og lovgivning i de andre nordiske  \r\n\r\n lande. Udvekslingsordningen er ikke baseret på, at en deltager konkret bytter  \r\n\r\n plads med en kollega i et andet nordisk land (men udelukker heller ikke  \r\n\r\n dette). </P>  \r\n\r\n<P> <B>Generelle bemærkninger</B>  </P>  \r\n\r\n<P>Ordningen omfatter såvel tjenestemænd som overenskomstansatte og såvel  \r\n\r\n centralt som lokalt ansatte. </P>  \r\n\r\n<P>Udvekslingsopholdet kan være af kortere eller længere varighed - dog højst  \r\n\r\n 12 måneder - og skal ligge inden for samme kalenderår. </P>  \r\n\r\n<P>Til at dække rejseudgifter samt de merudgifter til bolig mv., deltageren  \r\n\r\n har under udvekslingsopholdet, er der på ministerrådets budget afsat et beløb  \r\n\r\n til fordeling i de enkelte lande. </P>  \r\n\r\n<P>Beløbet fordeles som stipendier til ophold ved statsinstitutioner i  \r\n\r\n Finland, Island, Norge eller Sverige. </P>  \r\n\r\n<P>Det er en forudsætning for tildeling af stipendium, at  \r\n\r\n ministeriet/styrelsen bevilger tjenestefrihed med løn i den periode, opholdet  \r\n\r\n varer. Det er det enkelte ministerium/styrelse, der tager stilling til  \r\n\r\n spørgsmålet om tjenestefrihed med løn. </P>  \r\n\r\n<P>I det omfang, en stipendiat oppebærer rådighedstillæg i henhold til  \r\n\r\n kollektiv aftale eller overenskomst, vil dette kunne komme til udbetaling  \r\n\r\n under opholdet under forudsætning af, at han/hun under udvekslingsopholdet  \r\n\r\n påtager sig en tilsvarende merarbejdsforpligtelse. </P>  \r\n\r\n<P>Under udvekslingsopholdet optjener stipendiaten sædvanlig lønanciennitet,  \r\n\r\n ligesom opholdet ikke medfører ændring i den pensionsmæssige stilling. </P>  \r\n\r\n<P> <B>Stipendiet</B>  </P>  \r\n\r\n<P>Stipendiet udgør for 1992 6.500 dkr. pr. måned og skal dække merudgifter  \r\n\r\n til bolig og andet. </P>  \r\n\r\n<P>Desuden godtgør ministerrådet rejseudgifterne, når udvekslingsopholdet  \r\n\r\n begynder og slutter; godtgørelsen dækker billigste offentlige  \r\n\r\n transportmiddel. Foretrækker en stipendiat at benytte dyrere befordring, må  \r\n\r\n han/hun selv afholde de dermed forbundne meromkostninger. </P>  \r\n\r\n<P>Hvis opholdet varer 6 måneder eller længere, kan stipendiaten endvidere få  \r\n\r\n godtgjort familiemedlemmers rejseudgifter, hvis de flytter med, ligesom  \r\n\r\n eventuelle udgifter til flytning af nødvendigt bohave i den forbindelse  \r\n\r\n godtgøres efter hjemlandets regler om flyttegodtgørelse. Desuden betales i  \r\n\r\n sådanne tilfælde 1 fri hjemrejse under opholdet for stipendiaten og dennes  \r\n\r\n familie. </P>  \r\n\r\n<P>Udgifter i forbindelse med tjenesterejser under udvekslingsopholdet  \r\n\r\n afholdes af opholdsinstitutionen. </P>  \r\n\r\n<P> <B>Etablering af udvekslingsopholdet</B>  </P>  \r\n\r\n<P>Ansatte, der ønsker at benytte ordningen til et stipendiatophold, må selv  \r\n\r\n indgå aftale herom med den ønskede institution mv. i et andet nordisk land.  \r\n\r\n Det forudsættes, at den ansattes ministerium/ styrelse hjælper med at  \r\n\r\n etablere de fornødne kontakter til andre nordiske myndigheder med henblik på  \r\n\r\n udvekslingsopholdet. </P>  \r\n\r\n<P> <B>Tildeling af stipendier</B>  </P>  \r\n\r\n<P>Ved tildeling af stipendier lægges der vægt på - at ansøgeren har haft en  \r\n\r\n vis tjenestetid i staten, - at opholdet/studiet har en faglig tilknytning til  \r\n\r\n ansøgerens arbejdsområde og er til gavn for både styrelsen og den ansatte, -  \r\n\r\n at opholdet/studiet ikke varer mere end 1 år og ligger inden for et  \r\n\r\n kalenderår. </P>  \r\n\r\n<P> <B>Stipendiatens forpligtelser</B>  </P>  \r\n\r\n<P>Stipendiaten har arbejdspligt under udvekslingsopholdet, ligesom han/hun  \r\n\r\n må følge de i opholdsinstitutionen gældende bestemmelser om arbejdstid og  \r\n\r\n udføre de arbejdsopgaver og arbejdsforpligtelser, der bliver pålagt. Der  \r\n\r\n gælder tavshedspligt i overensstemmelse med de regler, der er fastsat på  \r\n\r\n stedet, og der må underskrives erklæring herom, såfremt opholdsinstitutionen  \r\n\r\n ønsker dette. </P>  \r\n\r\n<P>Stipendiaten skal tilbagebetale stipendiet, hvis: - arbejdspligten ikke  \r\n\r\n overholdes, - udbetalt stipendium ikke er brugt i overensstemmelse med  \r\n\r\n formålet, - udgifterne dækkes af andre stipendieordninger. </P>  \r\n\r\n<P>Inden 3 måneder efter hjemkomsten skal stipendiaten gennem sit danske  \r\n\r\n ministerium/styrelse sende en rapport om udvekslingsopholdet, herunder en  \r\n\r\n kort beskrivelse af de praktiske erfaringer, i 2 eksemplarer til  \r\n\r\n Finansministeriet, Administrations- og Personaledepartementet, der  \r\n\r\n videresender et eksemplar til Nordisk Ministerråds sekretariat. </P>  \r\n\r\n<P> <B>Ansøgninger</B>  </P>  \r\n\r\n<P>Ansøgning om udvekslingsophold sendes gennem ansøgerens  \r\n\r\n ministerium/styrelse til Finansministeriet, Administrations- og  \r\n\r\n Personaledepartementet, Bredgade 43, 1260 København K, og skal indeholde  \r\n\r\n følgende oplysninger: </P>  \r\n\r\n<UL CLASS=PLAIN-LIST>  \r\n\r\n<LI>1) ansøgerens navn, fødselsdato og adresse </LI>  \r\n\r\n<LI>2) stillingsbetegnelse, ansættelsesform, anciennitet og tjenestested  \r\n\r\n</LI>  \r\n\r\n<LI>3) arbejdsopgaver i stillingen </LI>  \r\n\r\n<LI>4) uddannelse og tidligere beskæftigelse </LI>  \r\n\r\n<LI>5) med hvilken institution (navn og adresse), der er truffet aftale om  \r\n\r\n udvekslingsophold, og for hvilket tidsrum </LI>  \r\n\r\n<LI>6) plan for udvekslingsopholdet </LI>  \r\n\r\n<LI>7) det beløb, der søges om (antal udvekslingsmåneder, rejseudgifter,  \r\n\r\n hvilke familiemedlemmer der - ved udvekslingsophold af mindst 6 måneders  \r\n\r\n varighed - ønskes medbragt) </LI>  \r\n\r\n<LI>8) om ansøgeren er indstillet til eller har udsigt til at opnå andre  \r\n\r\n stipendier eller tilskud, som kan bruges i samme studieøjemed, og i  \r\n\r\n bekræftende fald hvor stort beløb </LI>  \r\n\r\n<LI>9) eventuelle andre oplysninger, bl.a. om tidligere udvekslingsophold.  \r\n\r\n</LI>  \r\n\r\n</UL>  \r\n\r\n<P>Ansøgningen forsynes med tjenestestedets udtalelse om interessen i  \r\n\r\n formålet med det ansøgte stipendiatophold samt om, hvorvidt  \r\n\r\n ministeriet/styrelsen agter at yde tjenestefrihed med løn. </P>  \r\n\r\n<P> <B>Ansøgningsfrist</B>  </P>  \r\n\r\n<P>Ansøgningsfristen er den 30. september 1991 med henblik på  \r\n\r\n udvekslingsophold i kalenderåret 1992. Evt. senere modtagne ansøgninger om  \r\n\r\n stipendier vil kunne komme i betragtning, hvis der stadig er midler til  \r\n\r\n rådighed. </P>  \r\n\r\n<P> <B>Refusion af udgifter</B>  </P>  \r\n\r\n<P>Det forudsættes, at vedkommende ministerium/styrelse udbetaler  \r\n\r\n stipendierne forskudsvist. Stipendieudgifter samt rejseomkostninger vil  \r\n\r\n efterfølgende blive refunderet af Nordisk Ministerråd via Finansministeriet;  \r\n\r\n ministeriet/styrelsen skal derfor snarest muligt efter udvekslingsopholdets  \r\n\r\n afslutning indsende refusionsanmodning bilagt dokumentation for de afholdte  \r\n\r\n udgifter til Finansministeriet, Administrations- og Personaledepartementet,  \r\n\r\n som herefter sørger for refusionen. </P>  \r\n\r\n<P> <B>Skattepligt</B>  </P>  \r\n\r\n<P>Under udvekslingsopholdet opretholdes den fulde skattepligt til Danmark.  \r\n\r\n Stipendiet medregnes som personlig indkomst (B-indkomst). Skatteyderen vil  \r\n\r\n have mulighed for at opnå fradrag i henhold til Ligningsrådets regler om  \r\n\r\n fradrag for lønmodtagere, der udfører arbejde i udlandet, jf. SD-cirkulære  \r\n\r\n 1988-65 af 29. december 1988, der er optrykt som bilag til nærværende  \r\n\r\n cirkulære. </P>  \r\n\r\n<P> <B> Sygesikring</B>  </P>  \r\n\r\n<P>Under udvekslingsopholdet er stipendiaten omfattet af den nordiske  \r\n\r\n overenskomst om ydelser ved sygdom mv., hvilket indebærer, at stipendiaten er  \r\n\r\n sygesikret i kraft af sit medlemskab af den danske sygesikringsordning. Da  \r\n\r\n stipendiaten ikke betragtes som værende på tjenesterejse, kan den kollektive  \r\n\r\n statslige forsikringsordning ikke anvendes. <B> </B></P>  \r\n\r\n<P>Afsluttende bemærkninger </P>  \r\n\r\n<P>Denne skrivelse erstatter Finansministeriets cirkulæreskrivelse af 25.  \r\n\r\n juni 1990, APD.nr. 78/90. </P>  \r\n\r\n<P> <B>Finansministeriet anmoder om, at de ansatte i ministeriet og  \r\n\r\n underliggende institutioner gøres bekendt med udvekslingsordningen. </B></P>  \r\n\r\n<P>Eventuelle tvivlsspørgsmål rettes til Finansministeriet, Administrations-  \r\n\r\n og Personaledepartementet, på tlf. 33 92 42 34, hvor også yderligere  \r\n\r\n eksemplarer af denne skrivelse vil kunne rekvireres. </P>  \r\n\r\n<P>Finansministeriet </P>  \r\n\r\n<P>Administrations- og Personaledepartementet </P>  \r\n\r\n<P>Den 10. juni 1991 </P>  \r\n\r\n<P>Med venlig hilsen </P>  \r\n\r\n<P>Peter Friis </P>  \r\n\r\n</DIV>",
    "isHistorical": true,
    "editorialNotes": [
        "(* 1) Udsendt som APD. nr. 41/92"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/06/1991"
        },
        {
            "displayName": "Accession",
            "displayValue": "C19910009109"
        },
        {
            "displayName": "Entydig dokumentidentifikation",
            "displayValue": "CM015011"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "91"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "10/06/1991"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 4 Forhandlingskontor (* 1)"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}