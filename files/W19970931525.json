{
    "id": 155214,
    "title": "Ankestyrelsens principafgørelse O-163-97 om uddannelsesbetingede udgifter - handicapbetingede udgifter - hjælpsperiodens varighed - revalidering",
    "documentTypeId": "240",
    "isSagsforlobPeriodValid": true,
    "shortName": "KEN nr 9315 af 15/12/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-163-97 om uddannelsesbetingede udgifter - handicapbetingede udgifter - hjælpsperiodens varighed - revalidering</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En 43-årig kvinde, der havde fået afslag på revalideringsydelse til en 4-årig kontorassistentuddannelse, valgte selv at påbegynde uddannelsen med uddannelsesstøtte efter Arbejdsministeriets regler. Uddannelsesstøtten kunne udbetales i 3 år.</p>\r\n   <p class=\"TekstGenerel\">Ankestyrelsen fandt, at hjælp til uddannelses- og handicapbetingede udgifter var begrænset til den periode, hvor ansøgeren kunne opnå hjælp efter anden lovgivning til dækning af sine leveomkostninger under uddannelsen, erhvervsmæssig optræning eller omskoling.</p>\r\n   <p class=\"TekstGenerel\">Ankestyrelsen fandt endvidere, at støtte forudsatte at hun var omfattet af personkredsen i § 43, stk. 1 (nu aktivlovens § 46). Derimod var det ikke en forudsætning for hjælp, at der forelå en godkendt erhvervsplan, ligesom hjælpen ikke var undergivet begrænsningen for den maksimale støtteperiode på 5 år, som gælder for udbetaling af revalideringsydelse.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 43, stk. 7</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 211 af 30. november 1994 om hjælp efter bistandslovens kapitel 10 (§§ 43-45) - pkt. 47-48</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En 43-årig kvinde, der var fraskilt og boede alene med en søn på 14 år, søgte kommunen om revalideringsmæssig støtte til en 4-årig uddannelse som kontorassistent.</p>\r\n<p>I forbindelse med ansøgningen oplyste ansøgeren, at hun havde undersøgt mulighederne for uddannelsesstøtte fra sin A-kasse og havde fået oplyst, at hun kunne få uddannelsesstøtte i 3 år med samme beløb, som hun fik i understøttelse. Hvis hun skulle klare kontorassistentuddannelsen på uddannelsesstøtte, ville hun få økonomiske problemer det sidste år af uddannelsen.</p>\r\n<p>Ansøgeren havde senest i perioden 1975 - 1995 arbejdet dels som hjemmesyerske, dels på fabrik, afbrudt af en periode i 1979, hvor hunvar medhjælpende hustru i den tidligere ægtefælles vognmands forretning. I 1995 havde ansøgeren haft orlov og havde gået på daghøjskole. Siden januar 1996 havde hun været arbejdsløs og modtaget arbejdsløshedsdagpenge. Om de helbredsmæssige forhold var det oplyst, at ansøgeren led af smerter i nakke, skuldre og ryg i form af muskulære spændinger, ligesom hun led af lette smerter i ryggen. Ansøgeren havde desuden lungegener formentlig i form af en let astma, som forværredes i støvede omgivelser.</p>\r\n<p>Desuden havde ansøgeren været behandlet for angst og depression, og der resterede fortsat en del angstsymptomer.</p>\r\n<p>Kommunen anerkendte ansøgeren som revalidend efter bistandslovens § 43, stk. 1, på grund af de helbredsmæssige forhold, idet disse var til hinder for, at ansøgeren kunne vende tilbage til arbejdet som syerske.</p>\r\n<p>Kommunen fandt dog ikke, at ansøgeren var berettiget til bruttorevalideringsydelse efter § 43, stk. 2, til en 4-årig uddannelse, idet kommunen fandt, at ansøgerens erhvervsmæssige problem ville kunne klares ved, at hun blev omskolet  til andet ufaglært arbejde, evt. butiksmedhjælper med løntilskud efter bistandslovens § 43, stk. 8.</p>\r\n<p>Ansøgeren, der klagede over kommunens beslutning til ankenævnet, valgte selv at starte på uddannelsen den 7. august 1996.</p>\r\n<p>Ankenævnet tiltrådte kommunens afgørelse, hvorefter ansøgeren ikke var berettiget til bruttorevalideringsydelse efter bistandslovens § 43, stk. 2 til en 4-årig uddannelse som kontorassistent.</p>\r\n<p>Nævnet fandt imidlertid, at ansøgeren, der var anerkendt som revalidend, var berettiget til at modtage støtte til uddannelses- og handicapbetingede udgifter efter bistandslovens § 43, stk. 7, i det omfang ansøgeren ikke modtog støtte hertil efter anden lovgivning, såfremt ansøgeren valgte at påbegynde uddannelsen.</p>\r\n<p>I klagen til Ankestyrelsen anførte kommunen bl.a., at det ikke kunne være rimeligt, at man generelt skal bevilge uddannelses- og handicapbetingede udgifter efter bistandslovens § 43, stk. 7, til enperson, hvor kommunen ikke har godkendt erhvervsplanen/uddan nelsesplanen.</p>\r\n<p>Kommunen anførte videre, at hun kunne være gået i gang med en 5-årig universitetsuddannelse, hvor der var store udgifter til bøger og transport, og at det derfor var vigtigt at få afklaret, om man i alle tilfælde, når en person er anerkendt som revalidend, skal bevilge uddannelses- og handicapbetingede udgifter efter bistandslovens § 43, stk. 7, uanset hvor lang en uddannelse hun vælger at gå i gang med, og uanset om kommunen er af den opfattelse, at hendes erhvervsmæssige problem kan løses ved, at man støtter hende med løntilskud efter bistandslovens § 43, stk. 8 i en kortere periode.</p>\r\n<p>Sagen blev behandlet i principielt møde med henblik på afklaring af, hvorvidt der kan fastsættes en tidsmæssig og/eller rimelighedsmæssig grænse for støtte efter bistandslovens § 43, stk. 7.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at ansøgeren var omfattet af personkredsen i bistandslovens § 43, stk. 1, og dermed berettiget til at modtage støtte til uddannelses- og handicapbetingede udgifter efter bistandslovens § 43, stk. 7 under uddannelsen til kontorassistent i det omfang hun ikke modtog støtte hertil efter anden lovgivning.</p>\r\n<p>Hjælpen var begrænset til en periode, i hvilken ansøgeren kunne opnå hjælp efter anden lovgivning til dækning af sine leveomkostninger, jf. § 43, stk. 7, 1. punktum. Ankestyrelsen fandt ikke, at den omstændighed, at ansøgeren havde valgt en uddannelse til kontorassistent, afskar hende fra hjælp til handicap- og uddannelsesbetingede udgifter i henhold til bistandslovens § 43, stk. 7.</p>\r\n<p>Ankestyrelsen lagde vægt på, at støtte efter stk. 7 ikke forudsætter en godkendt erhvervsplan, og at der ikke er angivet en tidsmæssig begrænsning i støtten efter denne bestemmelse, bortset fra betingelsen om, at ansøgeren modtager hjælp efter anden lovgivning til dækning af sine leveomkostninger under uddannelsen, erhvervsmæssig optræning eller omskoling.</p>\r\n<p>Der skal derfor løbende foretages en konkret vurdering af, om en ansøger er omfattet af personkredsen i § 43, stk. 1 og dermed berettiget til støtte efter stk. 7.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. juli 2019, da der er kommet nye regler på området."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19970931525"
        },
        {
            "displayName": "Entydig dokumentidentifikation",
            "displayValue": "BS008009"
        },
        {
            "displayName": "Dato for indlæggelse",
            "displayValue": "03/07/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9315"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/12/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200314-97"
        },
        {
            "displayName": "Stikord",
            "displayValue": "O-163-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}