{
    "id": 109131,
    "title": "1992 BTL 123   BETÆNKNING OVER FORSLAG TIL LOV OM ÆNDRING AF ETABLERINGSKONTOLOVEN OG   INVESTERINGSFONDSLOVEN (OPHÆVELSE AF ARBEJDSKRAVET PÅ BORNHOLM FOR   INDKOMSTÅRET 1993)    NR L 123 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 123",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 123 </P>  \r\n\r\n<P></P>  \r\n\r\n<P>Betænkning over Forslag til lov om ændring af etableringskontoloven og  \r\n\r\n investeringsfondsloven (Ophævelse af arbejdskravet på Bornholm for  \r\n\r\n indkomståret 1993) <BR>  \r\n\r\n Nr L 123 1992-93, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19921214 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget en skriftlig henvendelse fra Bornholms  \r\n\r\n Amt. </P>  \r\n\r\n<P>Der er af skatteministeren og et mindretal stillet ændringsforslag, hvorom  \r\n\r\n henvises til de ledsagende bemærkninger. </P>  \r\n\r\n<P>Udvalget anmoder om, at lovforslaget efter 2. behandling bliver henvist  \r\n\r\n til fornyet udvalgsbehandling. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Centrum-Demokraternes og Kristeligt Folkepartis  \r\n\r\n medlemmer af udvalget) lovforslaget til <I>vedtagelse</I> med de af  \r\n\r\n ministeren stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget) vil  \r\n\r\n redegøre for sin stilling til lovforslaget ved 2. behandling, men vil dog  \r\n\r\n stemme for de af ministeren stillede ændringsforslag. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med de af mindretallet stillede  \r\n\r\n ændringsforslag. </P>  \r\n\r\n<P>Fremskridtspartiet ønsker at bemærke, at frigivelse af etableringskonto-  \r\n\r\n og investeringsfondsmidler uden opfyldelse af arbejdskravet burde gælde for  \r\n\r\n hele landet. Fremskridtspartiet har stor forståelse for de alvorlige  \r\n\r\n problemer, der findes på Bornholm, og partiet mener, at der bør en langt mere  \r\n\r\n effektiv indsats til for at give Bornholm en chance. Fremskridtspartiet  \r\n\r\n ønsker derfor, at regeringen undersøger mulighederne for at gøre Bornholm til  \r\n\r\n en skattefri zone. Det ville virke som en dynamisk magnet, der kunne gøre  \r\n\r\n Bornholm til et økonomisk eldorado. </P>  \r\n\r\n<P>Et <I>tredje mindretal</I> (Det Radikale Venstres medlem af udvalget) vil  \r\n\r\n redegøre for sin stilling til lovforslaget og de stillede ændringsforslag ved  \r\n\r\n 2. behandling. </P>  \r\n\r\n<P>ÆndringsforslagAf et <I>mindretal</I> (FP): </P>  \r\n\r\n<P>Til titlen <B>1)</B> I undertitlen udgår ordene &#187;på Bornholm&#171;.  \r\n\r\n</P>  \r\n\r\n<P>Til § 1 <B>2)</B> I det under <I>nr. 1</I> foreslåede <I>§ 5, stk. 2, 5.  \r\n\r\n pkt.,</I> udgår &#187;, såfremt virksomheden er beliggende i Bornholms  \r\n\r\n Amtskommune&#171;. </P>  \r\n\r\n<P> <B>3)</B> I det under <I>nr. 2</I> foreslåede <I>§ 7, stk. 2,</I> udgår i  \r\n\r\n<I>1. pkt.</I> &#187;virksomheden er beliggende i Bornholms Amtskommune,  \r\n\r\n og&#171; samt &#187;, og at de i litra a, c, e og f nævnte formuegoder  \r\n\r\n befinder sig i Bornholms Amtskommune&#171;. </P>  \r\n\r\n<P>Af <I>skatteministeren</I> , tiltrådt af et <I>flertal</I> (S, V, KF, SF,  \r\n\r\n CD og KRF): </P>  \r\n\r\n<P> <B>4)</B> Det under <I>nr. 2</I> foreslåede <I>§ 7, stk. 2,</I> affattes  \r\n\r\n således: </P>  \r\n\r\n<P> <I>&#187;Stk. 2.</I> Såfremt virksomheden er beliggende i Bornholms  \r\n\r\n Amtskommune og kravet i § 5, stk. 2, 4. pkt., om personlig arbejdsindsats  \r\n\r\n ikke er opfyldt, er det en betingelse for at hæve indskudsbeløb efter stk. 1  \r\n\r\n til forlods afskrivning, at dette sker for indkomståret 1993, at de i stk. 1,  \r\n\r\n litra a, c, e og f, nævnte formuegoder efter anskaffelsen befinder sig i  \r\n\r\n Bornholms Amtskommune i mindst to år, og at kontohaveren ikke inden for de  \r\n\r\n første to år efter anskaffelsen afhænder det eller de anskaffede formuegoder.  \r\n\r\n Indskudsbeløb kan ikke hæves til forlods afskrivning på skibe til  \r\n\r\n erhvervsmæssig brug nævnt i stk. 1, litra b.&#171; </P>  \r\n\r\n<P>Til § 2Af et <I>mindretal</I> (FP): </P>  \r\n\r\n<P> <B>5)</B> I det foreslåede <I>§ 3 A, stk. 3, 2. pkt.</I> , udgår  \r\n\r\n &#187;virksomheden er beliggende i Bornholms Amtskommune, og&#171; samt  \r\n\r\n &#187;, og såfremt de omfattede aktiver befinder sig i Bornholms  \r\n\r\n Amtskommune&#171;. </P>  \r\n\r\n<P>Af <I>skatteministeren</I> , tiltrådt af et <I>flertal</I> (S, V, KF, SF,  \r\n\r\n CD og KRF): </P>  \r\n\r\n<P> <B>6)</B> Det foreslåede <I>§ 3 A, stk. 3, 2. pkt.,</I> affattes således:  \r\n\r\n</P>  \r\n\r\n<P>&#187;Kravet i 1. pkt. gælder dog ikke, såfremt </P>  \r\n\r\n<P>1) henlæggelserne til investeringsfonds anvendes til forlods afskrivning  \r\n\r\n for indkomståret 1993 på anskaffelsesudgifter vedrørende aktiver som nævnt i  \r\n\r\n § 3, stk. 1, jf. stk. 6, bortset fra skibe, </P>  \r\n\r\n<P>2) de anskaffede aktiver efter anskaffelsen befinder sig i Bornholms  \r\n\r\n Amtskommune i mindst to år og </P>  \r\n\r\n<P>3) kontohaveren ikke inden for de første to år efter anskaffelsen afhænder  \r\n\r\n det eller de anskaffede aktiver.&#171; </P>  \r\n\r\n<P>Bemærkninger </P>  \r\n\r\n<P>Til nr. 1-3 og 5 Ændringsforslagene bevirker, at ordningen med frigivelse  \r\n\r\n af etableringskonto- og investeringsfondsmidler uden opfyldelse af  \r\n\r\n arbejdskravet kommer til at gælde for hele landet. </P>  \r\n\r\n<P>Til nr. 4 og 6 Ændringsforslagene går ud på, at kontohavere, der efter  \r\n\r\n lovforslagets regler hæver deres etableringskonto- og/eller  \r\n\r\n investeringsfondsmidler til anskaffelse af og forlods afskrivning på  \r\n\r\n driftsmidler på Bornholm, ikke inden for de første to år efter anskaffelsen  \r\n\r\n skal kunne afhænde eller flytte disse driftsmidler uden for Bornholm, uden at  \r\n\r\n det får skattemæssige konsekvenser. Ved ændringsforslagene er det gjort til  \r\n\r\n en betingelse for at hæve etableringskonto- eller investeringsfondsmidler til  \r\n\r\n anskaffelse af og forlods afskrivning på aktiver på Bornholm, uden at  \r\n\r\n arbejdskravet er opfyldt, at de anskaffede aktiver efter anskaffelsen  \r\n\r\n befinder sig i Bornholms Amtskommune i mindst 2 år, og at de i samme periode  \r\n\r\n ikke afhændes. </P>  \r\n\r\n<P>Pia Gjellerup (S) fmd. <I>Klaus Hækkerup (S) Anne-Marie Meldgaard (S)  \r\n\r\n Peder Sass (S) Stavad (S) Bjarne Laustsen (S) Rahbæk Møller (SF) Jens Thoft  \r\n\r\n (SF) Bente Juncker (CD) Aagaard (KF) Pernille Sams (KF) Mariann Fischer Boel  \r\n\r\n (V) Svend Heiselberg (V) Svend Aage Jensby (V)</I> nfmd. <I>Ole Donner (FP)  \r\n\r\n Elisabeth Arnold (RV) Kofod-Svendsen (KRF) </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Et af udvalgets spørgsmål er tillige med skatteministerens besvarelse  \r\n\r\n heraf optrykt som bilag til betænkningen. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis medlemmer) lovforslaget til <I>vedtagelse</I> med de  \r\n\r\n stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget)  \r\n\r\n indstiller lovforslaget til <I>forkastelse</I> og vil stemme imod de stillede  \r\n\r\n ændringsforslag. Mindretallet mener, at lovforslaget åbner talløse huller.  \r\n\r\n</P>  \r\n\r\n<P>ÆndringsforslagAf <I>skatteministeren</I> , tiltrådt af et <I>flertal</I>  \r\n\r\n (udvalget med undtagelse af SF): </P>  \r\n\r\n<P>Til titlen <B>1)</B> Undertitlen affattes således: </P>  \r\n\r\n<P>&#187;(Ophævelse af arbejdskravet på Bornholm for indkomstårene 1993 og  \r\n\r\n 1994 m.v.)&#187;. </P>  \r\n\r\n<P>Til § 1 <B>2)</B>  <I>Nr. 1</I> udgår. </P>  \r\n\r\n<P> <B>3)</B> Efter nr. 1 indsættes som nyt nummer: </P>  \r\n\r\n<P> <B>&#187;01.</B> I <I>§ 5</I> indsættes efter stk. 5 som nyt stykke: </P>  \r\n\r\n<P>&#187; <I>Stk. 6</I> . Beløbsgrænsen i stk. 2, 1. pkt., og kravet i stk.  \r\n\r\n 2, 4. pkt., om personlig arbejdsindsats gælder ikke ved etablering af  \r\n\r\n selvstændig erhvervsvirksomhed i indkomståret 1993, såfremt virksomheden er  \r\n\r\n beliggende i Bornholms Amtskommune. Beløbsgrænsen i stk. 2, 1. pkt., og  \r\n\r\n kravet i stk. 2, 4. pkt., om personlig arbejdsindsats gælder ej heller ved  \r\n\r\n etablering af selvstændig erhvervsvirksomhed i indkomståret 1994 i det  \r\n\r\n omfang, der til brug for virksomheden anskaffes formuegoder af den i § 7,  \r\n\r\n stk. 1, litra c, e eller f, omhandlede art beliggende i Bornholms  \r\n\r\n Amtskommune, såfremt virksomheden er beliggende i Bornholms  \r\n\r\n Amtskommune.&#171; </P>  \r\n\r\n<P>Stk. 6-8 bliver herefter stk. 7-9.' </P>  \r\n\r\n<P> <B>4)</B> Efter nr. 1 indsættes som nyt nummer: </P>  \r\n\r\n<P> <B>&#187;02.</B> I <I>§ 7, stk. 1</I> , ændres &#187;§ 5, stk. 6&#171;  \r\n\r\n til: &#187;§ 5, stk. 7&#171;.' </P>  \r\n\r\n<P> <B>5)</B> Det under <I>nr. 2</I> foreslåede <I>§ 7, stk. 2</I> , affattes  \r\n\r\n således: </P>  \r\n\r\n<P>&#187; <I>Stk. 2</I> . Såfremt virksomheden er beliggende i Bornholms  \r\n\r\n Amtskommune og beløbsgrænsekravet i § 5, stk. 2, 1. pkt., eller kravet i § 5,  \r\n\r\n stk. 2, 4. pkt., om personlig arbejdsindsats ikke er opfyldt, er det en  \r\n\r\n betingelse for at hæve indskudsbeløb efter stk. 1 til forlods afskrivning, at  \r\n\r\n dette sker for indkomståret 1993, at de i litra a, c, e og f omhandlede  \r\n\r\n formuegoder efter anskaffelsen befinder sig i Bornholms Amtskommune i mindst  \r\n\r\n to år, og at kontohaveren ikke inden for de første to år efter anskaffelsen  \r\n\r\n afhænder det eller de anskaffede formuegoder. Indskudsbeløb kan endvidere  \r\n\r\n hæves til forlods afskrivning for indkomståret 1994 på de i stk. 1, litra c,  \r\n\r\n e og f, omhandlede formuegoder, såfremt de øvrige betingelser i 1. pkt. er  \r\n\r\n opfyldt. Bestemmelsen i 2. pkt. gælder for så vidt angår retten ifølge en  \r\n\r\n forpagtnings- eller lejekontrakt som nævnt i stk. 1, litra e, kun, såfremt  \r\n\r\n det forpagtede eller lejede er fast ejendom beliggende i Bornholms  \r\n\r\n Amtskommune. Indskudsbeløb kan ikke hæves til forlods afskrivning på skibe  \r\n\r\n til erhvervsmæssig brug nævnt i stk. 1, litra b.&#171; </P>  \r\n\r\n<P> <B>6)</B> Efter nr. 5 indsættes som nye numre: </P>  \r\n\r\n<P> <B>&#187;03.</B> I <I>§ 7 a, stk. 1</I> , ændres &#187;§ 5, stk. 8&#171;  \r\n\r\n til: &#187;§ 5, stk. 9&#171;. </P>  \r\n\r\n<P> <B>04.</B> I <I>§ 7 a, stk. 3</I> , ændres &#187;§ 5, stk. 8&#171; til:  \r\n\r\n &#187;§ 5, stk. 9&#171;. </P>  \r\n\r\n<P> <B>05.</B> I <I>§ 7 b</I> ændres &#187;§ 5, stk. 8&#171; til: &#187;§ 5,  \r\n\r\n stk. 9&#171;. </P>  \r\n\r\n<P> <B>06.</B> I <I>§ 10</I> indsættes efter stk. 3 som nyt stykke: </P>  \r\n\r\n<P>&#187; <I>Stk. 4</I> . Har etablering fundet sted ved, at indskudsbeløb er  \r\n\r\n hævet til forlods afskrivning efter bestemmelserne i § 7, stk. 1, jf. stk. 2,  \r\n\r\n uden at beløbsgrænsekravet i § 5, stk. 2, 1. pkt., eller kravet i § 5, stk.  \r\n\r\n 2, 4. pkt., om personlig arbejdsindsats er opfyldt, finder bestemmelserne i  \r\n\r\n stk. 1-3 ikke anvendelse.&#171;&#187; </P>  \r\n\r\n<P>Til § 2 <B>7)</B> Det foreslåede <I>§ 3 a, stk. 3, 2. pkt.</I> , affattes  \r\n\r\n således: </P>  \r\n\r\n<P>&#187;Kravet i 1. pkt. gælder dog ikke, såfremt </P>  \r\n\r\n<P>1) henlæggelserne til investeringsfonds anvendes til forlods afskrivning  \r\n\r\n for indkomståret 1993 på anskaffelsesudgifter vedrørende aktiver som nævnt i  \r\n\r\n § 3, stk. 1, jf. stk. 6, bortset fra skibe, eller til forlods afskrivning for  \r\n\r\n indkomståret 1994 på anskaffelsesudgifter vedrørende bygninger, hvorpå  \r\n\r\n skattemæssig afskrivning kan foretages, og særlige installationer i sådanne  \r\n\r\n bygninger samt dræningsanlæg på jordbrugsbedrifter, jf. § 3, stk. 1, 2. pkt.,  \r\n\r\n</P>  \r\n\r\n<P>2) de anskaffede aktiver efter anskaffelsen befinder sig i Bornholms  \r\n\r\n Amtskommune i mindst to år og </P>  \r\n\r\n<P>3) kontohaveren ikke inden for de første to år efter anskaffelsen afhænder  \r\n\r\n det eller de anskaffede aktiver.&#171; </P>  \r\n\r\n<P>Bemærkninger </P>  \r\n\r\n<P>Til nr. 1-7 Ændringsforslagene går ud på, at lovforslagets regler udvides  \r\n\r\n til også at omfatte indkomståret 1994 for så vidt angår anskaffelse af og  \r\n\r\n forlods afskrivning med etableringskontoindskud eller  \r\n\r\n investeringsfondshenlæggelser på anskaffelsesudgifter vedrørende bygninger,  \r\n\r\n hvorpå skattemæssig afskrivning kan foretages, og særlige installationer i  \r\n\r\n sådanne bygninger samt dræningsanlæg på jordbrugsbedrifter, såfremt disse  \r\n\r\n formuegoder er beliggende i Bornholms Amtskommune. Det samme foreslås også at  \r\n\r\n gælde for anskaffelse af og forlods afskrivning med etableringskontoindskud  \r\n\r\n på retten ifølge en forpagtnings- eller lejekontrakt, når den forpagtede  \r\n\r\n eller lejede faste ejendom er beliggende i Bornholms Amtskommune. </P>  \r\n\r\n<P>Ændringsforslagene går endvidere ud på, at lovforslagets regler udvides  \r\n\r\n til også at omfatte en ophævelse af etableringskontolovens etableringsgrænse  \r\n\r\n på 146.000 kr. (1992-niveau) for så vidt angår Bornholms Amtskommune i  \r\n\r\n lovforslagets virkeperiode. </P>  \r\n\r\n<P>Etableringskontolovens § 10 fastsætter, at når etablering har fundet sted,  \r\n\r\n skal der ske efterbeskatning, uden årlige 5 pct.-tillæg, af  \r\n\r\n etableringskontoindskud, der ikke har kunnet hæves til forlods afskrivning på  \r\n\r\n anskaffede aktiver i etableringsåret eller noget af de to efterfølgende  \r\n\r\n indkomstår. </P>  \r\n\r\n<P>I tilslutning til reglerne i § 10 går ændringsforslagene yderligere ud på,  \r\n\r\n at frigivelse efter lovforslagets regler af etableringskontomidler, dvs. til  \r\n\r\n anskaffelse i lovforslagets virkeperiode af og til forlods afskrivning på  \r\n\r\n driftsmidler og erhvervsbygninger m.v. på Bornholm, ikke skal have virkning  \r\n\r\n efter etableringskontolovens § 10. </P>  \r\n\r\n<P>Dette vil indebære, at såfremt en kontohaver, der eksempelvis har 200.000  \r\n\r\n kr. stående på en etableringskonto, ikke opfylder arbejdskravet i eksempelvis  \r\n\r\n indkomståret 1993 og i overensstemmelse med det fremsatte lovforslags regler  \r\n\r\n herom hæver eksempelvis 120.000 kr. af sine etableringskontomidler til  \r\n\r\n anskaffelse af og forlods afskrivning på et driftsmiddel eller en  \r\n\r\n erhvervsbygning på Bornholm, så skal de resterende ikke anvendte 80.000 kr.  \r\n\r\n etableringskontomidler forblive stående på kontoen med henblik på en eventuel  \r\n\r\n senere etablering, eventuelt efter lovens almindelige regler herom.  \r\n\r\n Kontohaveren kan dog vælge at hæve de resterende ikke anvendte  \r\n\r\n etableringskontomidler til efterbeskatning efter lovens almindelige regler  \r\n\r\n herom, jf. reglerne i lovens § 9, stk. 2. I så fald sker efterbeskatningen  \r\n\r\n med de sædvanlige årlige 5 pct.-tillæg. </P>  \r\n\r\n<P>Pia Gjellerup (S) fmd. <I>Henrik Dam Kristensen (S) Anne-Marie Meldgaard  \r\n\r\n (S) Peder Sass (S) Stavad (S) Bjarne Laustsen (S) Jes Lunde (SF) Jens Thoft  \r\n\r\n (SF) Bente Juncker (CD) Aagaard (KF) Pernille Sams (KF) Mariann Fischer Boel  \r\n\r\n (V) Svend Heiselberg (V) Svend Aage Jensby (V)</I> nfmd. <I>Ole Donner (FP)  \r\n\r\n Elisabeth Arnold (RV) Kofod-Svendsen (KRF)</I>  <B>Bilag </B></P>  \r\n\r\n<P>Et af udvalgets spørgsmål til skatteministeren og dennes besvarelse heraf  \r\n\r\n</P>  \r\n\r\n<P> <I>Spørgsmål 5:</I>  </P>  \r\n\r\n<P>Kan ministeren oplyse, hvilke skattemæssige konsekvenser det får, såfremt  \r\n\r\n det aktiv, der investeres i: </P>  \r\n\r\n<P>- afhændes inden toårsfristens udløb og ikke forbliver på Bornholm </P>  \r\n\r\n<P>- afhændes, men forbliver på Bornholm? </P>  \r\n\r\n<P> <I>Svar:</I>  </P>  \r\n\r\n<P>Den 14. december 1992 stillede jeg ændringsforslag, hvorefter det er gjort  \r\n\r\n til en betingelse for at hæve etableringskonto- eller investeringsfondsmidler  \r\n\r\n til anskaffelse af og forlods afskrivning på aktiver på Bornholm, uden at  \r\n\r\n arbejdskravet er opfyldt, at de anskaffede aktiver efter anskaffelsen  \r\n\r\n befinder sig i Bornholms Amtskommune i mindst to år, og at de i samme periode  \r\n\r\n ikke afhændes. </P>  \r\n\r\n<P>Såfremt det aktiv, der er anskaffet for og forlods afskrevet med  \r\n\r\n etableringskonto- eller investeringsfondsmidler, afhændes eller flyttes uden  \r\n\r\n for Bornholm, skal de hævede etableringskontoindskud eller  \r\n\r\n investeringsfondshenlæggelser efterbeskattes - som ikke anvendte - med  \r\n\r\n påløbne årlige 5 pct.-tillæg. Dette følger af bestemmelsen i lovens § 9, stk.  \r\n\r\n 2. </P>  \r\n\r\n<P>Der er dog - efter etableringskontolovens § 11A og investeringsfondslovens  \r\n\r\n § 10A - mulighed for, at kontohaveren i stedet overfører de hævede ikke  \r\n\r\n anvendte beløb til forlods afskrivning på andre anskaffede aktiver, hvorpå  \r\n\r\n forlods afskrivning kan foretages. </P>  \r\n\r\n<P>Dette skal dog senest ske for det indkomstår, der følger efter det  \r\n\r\n indkomstår, hvori midlerne er hævet. </P>  \r\n\r\n<P>Endvidere skal arbejdskravet være opfyldt, såfremt anskaffelsen af andre  \r\n\r\n afskrivningsberettigede aktiver sker efter udgangen af indkomståret 1993. Er  \r\n\r\n disse aktiver ikke beliggende på Bornholm, skal arbejdskravet også være  \r\n\r\n opfyldt, selv om anskaffelsen sker i indkomståret 1993. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/01/1993"
        },
        {
            "displayName": "Accession",
            "displayValue": "199214K00123"
        },
        {
            "displayName": "Entydig dokumentidentifikation",
            "displayValue": "CL001883"
        },
        {
            "displayName": "Dato for førstegangsindlæggelse",
            "displayValue": "13/01/1993"
        },
        {
            "displayName": "Dato for indlæggelse",
            "displayValue": "13/01/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "123"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}