{
    "id": 112604,
    "title": "1985 LSF 21   FORSLAG TIL LOV ÆNDRING AF LOV OM KOMMUNALE VALG ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 21",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 21 </P>  \r\n\r\n<P></P>  \r\n\r\n<P>Forslag til Lov ændring af lov om kommunale valg </P>  \r\n\r\n<P></P>  \r\n\r\n<P>Fremsat af Lenger (VS) Anne Grete Holmsgård (VS) Elisabeth Bruun Olesen  \r\n\r\n (VS) </P>  \r\n\r\n<P></P>  \r\n\r\n<P>den 2. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om kommunale valg, jfr. lovbekendtgørelse nr. 39 af 26. marts </P>  \r\n\r\n<P>1985, foretages følgende ændringer: </P>  \r\n\r\n<P>1. I § 2. stk. 1, udgår ordene &#187;, medmindre vedkommende er straffet  \r\n\r\n</P>  \r\n\r\n<P>for en handling, der i almindeligt omdømme gør ham uværdig til at </P>  \r\n\r\n<P>være medlem af kommunale råd, jfr. §§ 34 og 48&#171;. </P>  \r\n\r\n<P>2. § 2, stk. 2, ophæves. </P>  \r\n\r\n<P>3. § 34 ophæves. </P>  \r\n\r\n<P>4. § 34a affattes således: </P>  \r\n\r\n<P>§ 34a. Afsoner et kommunalbestyrelsesmedlem en frihedsstraf af mindst </P>  \r\n\r\n<P>1 måneds varighed, udtræder han af kommunalbestyrelsen, indtil </P>  \r\n\r\n<P>afsoningen er bragt til ophør. </P>  \r\n\r\n<P>Stk. 2. Når et medlem midlertidigt opgiver sin faste bopæl i </P>  \r\n\r\n<P>kommunen, kan kommunalbestyrelsen bestemme, at han kun skal </P>  \r\n\r\n<P>udtræde af kommunalbestyrelsen, indtil han på ny tager fast bopæl </P>  \r\n\r\n<P>i kommunen.' </P>  \r\n\r\n<P>5. § 48 ophæves. </P>  \r\n\r\n<P>6. § 48a affattes således: </P>  \r\n\r\n<P>§ 48a. Afsoner et amtsrådsmedlem en frihedsstraf af mindst 1 måneds </P>  \r\n\r\n<P>varighed, udtræder han af amtsrådet, indtil afsoningen er bragt </P>  \r\n\r\n<P>til ophør. </P>  \r\n\r\n<P>Stk. 2. Når et medlem midlertidigt opgiver sin faste bopæl i </P>  \r\n\r\n<P>amtskommunen, kan amtsrådet bestemme, at han kun skal udtræde af </P>  \r\n\r\n<P>amtsrådet, indtil han på ny tager fast bopæl i amtskommunen. </P>  \r\n\r\n<P>7. § 50a ophæves. </P>  \r\n\r\n<P>§ 2 </P>  \r\n\r\n<P>Loven har virkning fra den 18. november 1985. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Lovforslaget tager sigte på at afskaffe en række vilkårligheder i de </P>  \r\n\r\n<P>nuværende regler om tab af valgbarhed som følge af idømt straf </P>  \r\n\r\n<P>samt at indføre det i almindelig retsbevidsthed udbredte princip, </P>  \r\n\r\n<P>at &#187;når straffen er udstået, er tavlen vasket ren&#171;. </P>  \r\n\r\n<P>Forslagsstillerne foretrækker, at det er vælgerne - og kun vælgerne - </P>  \r\n\r\n<P>som afgør, hvem de ønsker at lade sig repræsentere af i </P>  \r\n\r\n<P>folkevalgte organer. Denne holdning er ved flere lejligheder </P>  \r\n\r\n<P>fremført i folketinget, senest den 7. februar 1984 </P>  \r\n\r\n<P>(Folketingstidende 1983-84, 2. samling, sp. 36 ff.) i forbindelse </P>  \r\n\r\n<P>med godkendelse af valget den 10. januar 1984. </P>  \r\n\r\n<P>Udformningen af reglerne om valgbarhed for valg til kommunale råd er </P>  \r\n\r\n<P>imidlertid ikke kun et spørgsmål om vælgernes udbetingede ret </P>  \r\n\r\n<P>eller ej. Tværtimod er disse regler præget af en helt uacceptabel </P>  \r\n\r\n<P>vilkårlighed, og tilfældigheder kan være afgørende for, om </P>  \r\n\r\n<P>valgbarhednævnet kan fratage et kommunalbestyrelsesmedlem sin </P>  \r\n\r\n<P>valgbarhed eller ej. </P>  \r\n\r\n<P>Disse vilkårligheder kan opgøres således: </P>  \r\n\r\n<P>1. Et tidligere straffet kommunalbestyrelsesmedlem skal kun bedømmes </P>  \r\n\r\n<P>af valgbarhedsnævnet, såfremt et andet kommunalbestyrelsesmedlem </P>  \r\n\r\n<P>gør indsigelse inden 3 måneder fra valgdagen. Dette betyder, at et </P>  \r\n\r\n<P>medlem kan miste sin valgbarhed i en kommune, mens han i en anden </P>  \r\n\r\n<P>kommune ville have bevaret sin valgbarhed som følge af de øvrige </P>  \r\n\r\n<P>medlemmers stiltiende accept. </P>  \r\n\r\n<P>2. En tidligere straffet kandidat kan ikke af valgbarhedsnævnet opnå </P>  \r\n\r\n<P>noget &#187;bindende forhåndstilsagn&#171; ved henvendelse til </P>  \r\n\r\n<P>valgbarhedsnævnet forud for valgdagen, men må afvente ikke blot </P>  \r\n\r\n<P>valgdagen, konstitueringsdagen og tiltrædelsesdagen, men også 3 </P>  \r\n\r\n<P>måneders fristen, som rækker ind i selve valgperioden, samt </P>  \r\n\r\n<P>nævnets efterfølgende behandling af sagen. Den pågældende kan </P>  \r\n\r\n<P>således være godt i gang med arbejdet, før han mister sin </P>  \r\n\r\n<P>valgbarhed, og dette forekommer så meget desto mere vilkårligt, </P>  \r\n\r\n<P>fordi valgbarhedsprincipperne i den kommunale valglov netop bygger </P>  \r\n\r\n<P>på den forudsætning, at den tabte valgbarhed genvindes, </P>  \r\n\r\n<P>efterhånden som tiden går! </P>  \r\n\r\n<P>3. Der sondres i den kommunale valglov mellem fængselsstraf under </P>  \r\n\r\n<P>seks måneder og fængselsstraf over seks måneder. I det første </P>  \r\n\r\n<P>tilfælde genvindes valgbarheden ubetinget efter 3 år. I det andet </P>  \r\n\r\n<P>tilfælde genvindes valgbarheden ubetinget efter 5 år. Men disse 3 </P>  \r\n\r\n<P>- henholdsvis 5 - år regnes fra udståelsesdatoen, </P>  \r\n\r\n<P>eftergivelsesdatoen eller bortfaldsdagen og siger derfor intet, om </P>  \r\n\r\n<P>hvornår forbrydelen faktisk er begået. Princippet om tab af </P>  \r\n\r\n<P>valgbarhed som følge af en strafbar handling bør efter </P>  \r\n\r\n<P>forslagsstillernes opfattelse være knyttet til tidspunktet for </P>  \r\n\r\n<P>handlingen og ikke tidspunktet for straffen, hvis der overhovedet </P>  \r\n\r\n<P>skal eksistere sådanne regler. Det bør vel være handlingen - og </P>  \r\n\r\n<P>ikke straffen - som i givet fald gør den pågældende uværdig til </P>  \r\n\r\n<P>medlemsskab af et kommunalt råd. </P>  \r\n\r\n<P>4. Den samme tidsbegrænsning indebærer samtidig en høj grad af </P>  \r\n\r\n<P>tilfældighed i forhold til den faktiske &#187;karantænetid&#171;, alt  \r\n\r\n efter </P>  \r\n\r\n<P>a) hvor lang tid der går med efterforskning, retssag og ventetid før </P>  \r\n\r\n<P>afsoning, og </P>  \r\n\r\n<P>b) hvordan udståelsesdato, eftergivelsesdato eller bortfaldsdato </P>  \r\n\r\n<P>tilfældigvis falder i forhold til valgdagen. </P>  \r\n\r\n<P>Den person, som har afsluttet sin afsoning den 18. november 1980, er </P>  \r\n\r\n<P>således ubetinget valgbar, mens den person, som har afsluttet sin </P>  \r\n\r\n<P>afsoning den 20. november 1980 efter en dom på ubetinget fængsel </P>  \r\n\r\n<P>over 6 måneder, må afvente valgbarhedsnævnets eventuelle </P>  \r\n\r\n<P>stillingtagen nogle måneder inde i valgperioden, hvis han skulle </P>  \r\n\r\n<P>gå hen og blive kommunalbestyrelsesmedlem ved valget den 19. </P>  \r\n\r\n<P>november 1985. </P>  \r\n\r\n<P>5. Reglerne betyder derfor, at en person, som tidligere har deltaget </P>  \r\n\r\n<P>i kommunalpolitisk arbejde og planlægger at vende tilbage hertil, </P>  \r\n\r\n<P>vil have disse regler i baghovedet, når han overvejer, om han skal </P>  \r\n\r\n<P>indbringe en dom for en højere instans, og måske vil han acceptere </P>  \r\n\r\n<P>en dom, som han ellers ville have indanket, hvis risikoen ved </P>  \r\n\r\n<P>anken mindsker chancen for at genvinde valgbarheden inden næste </P>  \r\n\r\n<P>valg. Dette finder forslagsstillerne helt uacceptabelt, idet </P>  \r\n\r\n<P>princippet i dansk retspleje med undtagelse af et mindre </P>  \r\n\r\n<P>intermezzo i forbindelse med lov nr. 260 af 1. juni 1945 </P>  \r\n\r\n<P>(retsplejelovstillægget) - altid har været en ret til bedømmelse i </P>  \r\n\r\n<P>to instanser. Meget tyder på, at fhv. borgmester Marius Andersens </P>  \r\n\r\n<P>beslutning om at modtage sin dom i 1982 i høj grad var påvirket af </P>  \r\n\r\n<P>disse tidsgrænser. Forslagsstillerne skal ikke gå ind på en </P>  \r\n\r\n<P>nærmere vurdering af Andersens sag, men det skal dog bemærkes, at </P>  \r\n\r\n<P>han selv erklærede sig ikke-skyldig, hvilket kunne indicere, at </P>  \r\n\r\n<P>han i en anden situation havde appelleret dommen. </P>  \r\n\r\n<P>Disse indvendinger mod udformningen af lov om kommunale valg gælder, </P>  \r\n\r\n<P>uanset om man - som forslagsstillerne - principielt mener, at </P>  \r\n\r\n<P>afgørelsen ubetinget skal tilkomme vælgerne, eller man mener, at </P>  \r\n\r\n<P>der skal være tab af valgbarhed som følge af en straf. </P>  \r\n\r\n<P>Forslagsstillerne forestiller sig, at alle folketingets partier - </P>  \r\n\r\n<P>uanset den principielle holdning - er enige i, at vilkårligheder </P>  \r\n\r\n<P>og tilfældigheder skal udgå af reglerne. Som de er udformet i den </P>  \r\n\r\n<P>gældende lovgivning, kan tabet af valgbarhed i realiteten vare i 7 </P>  \r\n\r\n<P>- henholdsvis 9 - år, hvis udståelsesdatoen, eftergivelsesdatoen </P>  \r\n\r\n<P>eller bortfaldsdatoen falder ud på den uheldigste måde i forhold </P>  \r\n\r\n<P>til en valgdato, og som oftest vil gerningstidspunktet så ligge </P>  \r\n\r\n<P>langt over disse 7 - henholdsvis 9 - år tidligere. Hvis man </P>  \r\n\r\n<P>forestiller sig et ikke usædvanligt tidsforbrug på 2-3 år til </P>  \r\n\r\n<P>efterforskning og domstolsafgørelse i to instanser, vil </P>  \r\n\r\n<P>valgbarheden med andre ord kunne fortabes for en handling, der </P>  \r\n\r\n<P>måske er foretaget 10 henholdsvis 12 - år tidligere! </P>  \r\n\r\n<P>Kriminalpolitiske bemærkninger </P>  \r\n\r\n<P>I den kriminalpolitiske debat har der i de seneste år været stor </P>  \r\n\r\n<P>forståelse for det retssikkerhedsmæssigt betænkelige i at idømme </P>  \r\n\r\n<P>&#187;tillægsstraffe&#171;. Her tænkes især på, at straffeloven opererer  \r\n\r\n med </P>  \r\n\r\n<P>bøde, hæfte og fængsel som straffe, hvorimod rettighedsfortabelse </P>  \r\n\r\n<P>er stadig mindre anvendt i lovgivningen. Til tabet af valgbarhed </P>  \r\n\r\n<P>som &#187;tillægsstraf&#171; knytter der sig yderligere de  \r\n\r\n betænkeligheder, </P>  \r\n\r\n<P>at først lang tid senere end den egentlige domsafsigelse og </P>  \r\n\r\n<P>afsoning afgøres det, om denne &#187;tillægsstraf&#171; skal idømmes, at  \r\n\r\n</P>  \r\n\r\n<P>afgørelsen ikke træffes af en domstol, at domstolen ikke kan </P>  \r\n\r\n<P>foretage en samlet bedømmelse af repressalierne, og at anvendelsen </P>  \r\n\r\n<P>- som ovenfor beskrevet - er præget af tilfældigheder. </P>  \r\n\r\n<P>Ganske vist er tab af valgbarhed kun en enkelt blandt mange andre </P>  \r\n\r\n<P>&#187;tillægsstraffe&#171;, som bringes i anvendelse, men denne  \r\n\r\n tillægsstraf </P>  \r\n\r\n<P>adskiller sig fra de øvrige ved at blive idømt efter, at </P>  \r\n\r\n<P>regnskabet i øvrigt er gjort op, og ved at berøre en fundamental </P>  \r\n\r\n<P>domokratisk ret - retten til at fremføre sine synspunkter og lade </P>  \r\n\r\n<P>disse afprøve ved en demokratisk valghandling. </P>  \r\n\r\n<P>Den stigende forståelse for det uheldige i at idømme tillægstraffe </P>  \r\n\r\n<P>kan også udtrykkes i den formulering, som efterhånden er et </P>  \r\n\r\n<P>&#187;mundheld&#171;, at når straffes er overstået, er tavlen vasket ren.  \r\n\r\n</P>  \r\n\r\n<P>For en ordens skyld skal det blot tilføjes, at </P>  \r\n\r\n<P>resocialiseringsmulighederne i al almindelighed er langt bedre, </P>  \r\n\r\n<P>hvis denne tavle så faktisk også er vasket ren og der ikke hænger </P>  \r\n\r\n<P>en konstant trussel om fortsatte repressalier over den tidligere </P>  \r\n\r\n<P>straffede. </P>  \r\n\r\n<P>Overvejelser bag lovforslaget </P>  \r\n\r\n<P>Forslagsstillerne har under udformningen af forslaget taget </P>  \r\n\r\n<P>udgangspunkt i, at et flertal i folketinget formentlig er af den </P>  \r\n\r\n<P>opfattelse at tab af valgbarhed i et eller andet omfang fortsat </P>  \r\n\r\n<P>bør gælde, selv om forslagsstillerne selv er af en anden mening. </P>  \r\n\r\n<P>Dette har resulteret i forskellige overvejelser om, hvordan </P>  \r\n\r\n<P>vilkårlighederne i det mindste kunne afskaffes. Der har imidlertid </P>  \r\n\r\n<P>for ethvert sådant forsøg kunnet rejses indvendinger, fordi andre </P>  \r\n\r\n<P>vilkårligheder i stedet ville opstå. </P>  \r\n\r\n<P>For det første har det være overvejet at beregne  \r\n\r\n &#187;karantænetiden&#171; i </P>  \r\n\r\n<P>forhold til gerningstidspunktet. Dette er imidlertid en umulighed, </P>  \r\n\r\n<P>idet der må stilles krav om en fældende dom, før &#187;karantænen&#171;  \r\n\r\n kan </P>  \r\n\r\n<P>indtræde, og en sådan dom kan i visse tilfælde falde op mod 10 år </P>  \r\n\r\n<P>efter den faktiske handling, som f.eks. i Glistrup-sagen. En </P>  \r\n\r\n<P>beregning af &#187;karantænetiden&#171; i forhold til gerningstidspunktet  \r\n\r\n</P>  \r\n\r\n<P>måtte derfor blive uacceptabelt langvarig, hvilket ville være </P>  \r\n\r\n<P>urimeligt over for domfældte, der modtager en dom hurtigt efter </P>  \r\n\r\n<P>gerningstidspunktet. </P>  \r\n\r\n<P>For det andet har det været overvejet at overflytte kompetencen fra </P>  \r\n\r\n<P>valgbarhedsnævnet til domstolene, fordi domstolene så kunne </P>  \r\n\r\n<P>indregne tabet af valgbarhed som en repressalie i den </P>  \r\n\r\n<P>helhedsvurdering, der i øvrigt foretages i forbindelse med </P>  \r\n\r\n<P>domsafsigelsen. Noget sådant ville imidlertid betyde, at </P>  \r\n\r\n<P>domstolene skulle afsige dom om tab af valgbarhed i en lang række </P>  \r\n\r\n<P>tilfælde, hvor det aldrig vil få praktisk betydning, og proceduren </P>  \r\n\r\n<P>ville ikke tage højde for det generelt betænkelige i </P>  \r\n\r\n<P>rettighedsfortabelse. </P>  \r\n\r\n<P>For det tredje har det været overvejet at fremsætte forslag om, at en </P>  \r\n\r\n<P>person, som forud for et valg på behørig måde gør vælgerne bekendt </P>  \r\n\r\n<P>med sin tidligere straf, ikke siden hen kan fratages sin </P>  \r\n\r\n<P>valgbarhed, og dette forslag ville indebære en klar forbedring i </P>  \r\n\r\n<P>forhold til de nugældende regler, men det løser ikke det problem, </P>  \r\n\r\n<P>at der så fortsat skal tages stilling til valgbarheden for de </P>  \r\n\r\n<P>kommunalpolitikere, som modtager en dom i selve valgperioden, og </P>  \r\n\r\n<P>varigheden af deres rettighedsfortabelse vil være tilfældig, alt </P>  \r\n\r\n<P>efter hvor lang tid af perioden der er tilbage. Dertil kommer, at </P>  \r\n\r\n<P>en sådan regel indebærer, at tavlen alligevel ikke er vasket ren. </P>  \r\n\r\n<P>Det har derfor måttet konkluderes, at vilkårligheder og </P>  \r\n\r\n<P>tilfældigheder kun kan undgås på to måder: Enten ved at afskaffe </P>  \r\n\r\n<P>alle regler om valgbarhedsfortabelse eller ved at begrænse </P>  \r\n\r\n<P>valgbarhedsfortabelsen til den periode, hvor frihedsstraffen </P>  \r\n\r\n<P>faktisk afsones. I praksis vil virkningen formentlig være den </P>  \r\n\r\n<P>samme, idet medlemskabet af en kommunalbestyrelse alligevel næppe </P>  \r\n\r\n<P>kan udøves under en afsoning, og den endelige stillingtagen til </P>  \r\n\r\n<P>den pågældendes valgbarhed vil i sidste instans blive et spørgsmål </P>  \r\n\r\n<P>mellem den pågældende og hans vælgere. </P>  \r\n\r\n<P>Det er forslagsstillernes håb, at selv de medlemmer af folketinget, </P>  \r\n\r\n<P>som er tilhængere af valgbarhedsfortabelse i et eller andet </P>  \r\n\r\n<P>omfang, vil være enige i, at denne i det mindste ikke må bygge på </P>  \r\n\r\n<P>vilkårligheder og tilfældigheder, og derfor vil være indstillet på </P>  \r\n\r\n<P>at gennemføre det foreliggende forslag, idet det er den eneste </P>  \r\n\r\n<P>måde, hvorpå de uheldige sider af de nugældende regler kan </P>  \r\n\r\n<P>afskaffes. </P>  \r\n\r\n<P>Det skal bemærkes, at lovforslagets udformning indebærer, at der kun </P>  \r\n\r\n<P>skal indkaldes stedfortræder ved frihedsberøvelse over en måned. </P>  \r\n\r\n<P>Dette skyldes, at denne tidsgrænse i øvrigt anvendes i den </P>  \r\n\r\n<P>kommunale valglov, og at det ikke er fundet rimeligt at indkalde </P>  \r\n\r\n<P>stedfortræder for en strafafsoner, der f.eks. sidder under hæfte i </P>  \r\n\r\n<P>10 dage, når der i øvrigt stilles krav om 1 måneds fravær, før der </P>  \r\n\r\n<P>indkaldes stedfortræder. Det følger heraf, at stedfortræder </P>  \r\n\r\n<P>desuden vil kunne kræves indkaldt til det konstituerende møde, </P>  \r\n\r\n<P>jfr. den kommunale styrelseslov § 15. </P>  \r\n\r\n<P>Som bilag 1 til lovforslaget er optrykt et spørgsmål stillet af </P>  \r\n\r\n<P>kommunaludvalget samt indenrigsministerens svar herpå. </P>  \r\n\r\n<P>Endvidere er som bilag 2 optrykt de nugældende regler, som foreslås </P>  \r\n\r\n<P>ændret. </P>  \r\n\r\n<P>Bilag 1 </P>  \r\n\r\n<P>Indenrigsministerens besvarelse af spørgsmål 98 af 2. august 1984 fra </P>  \r\n\r\n<P>folketingets kommunaludvalg (Alm. del - bilag 162) Spørgsmål 98: </P>  \r\n\r\n<P>Ministeren bedes oplyse, hvor mange sager det kommunale </P>  \r\n\r\n<P>valgbarhedsnævn har behandlet i de enkelte år fra og med 1974 til </P>  \r\n\r\n<P>og med 1983, samt </P>  \r\n\r\n<P>a. antallet af sager, hvor valgbarheden tabtes, </P>  \r\n\r\n<P>b. antallet af sager, hvor valgbarheden bevaredes, </P>  \r\n\r\n<P>c. antallet af ikke-afgjorte sager (bl.a. hvor </P>  \r\n\r\n<P>kommunalbestyrelsesmedlemmet frivilligt nedlagde sit mandat), </P>  \r\n\r\n<P>d. antallet af sager, der udelukkende behandles i kraft af andre </P>  \r\n\r\n<P>medlemmers indsigelse, og </P>  \r\n\r\n<P>e. en oversigt over de lovovertrædelser og domme, der førte til </P>  \r\n\r\n<P>fortabelse af valgbarhed. </P>  \r\n\r\n<P>Svar: </P>  \r\n\r\n<P>Det i henhold til § 50a i den kommunale valglov nedsatte </P>  \r\n\r\n<P>valgbarhedsnævn har i årene 1974-83 (inkl.) truffet afgørelse i i </P>  \r\n\r\n<P>alt 155 sager om fortabelse af valgbarhed på grund af straf. </P>  \r\n\r\n<P>Afgørelserne fordeler sig således på de enkelte år: </P>  \r\n\r\n<P>1974............. afgørelser </P>  \r\n\r\n<P>1975............. afgørelser </P>  \r\n\r\n<P>1976............. afgørelser </P>  \r\n\r\n<P>1977............. afgørelser </P>  \r\n\r\n<P>1978............. afgørelser </P>  \r\n\r\n<P>1979............. afgørelser </P>  \r\n\r\n<P>1980............. afgørelser </P>  \r\n\r\n<P>1981............. afgørelser </P>  \r\n\r\n<P>1982............. afgørelser </P>  \r\n\r\n<P>1983............. afgørelser </P>  \r\n\r\n<P>Det kan i øvrigt tilføjes, at valgbarhedsnævnet i indeværende år </P>  \r\n\r\n<P>indtil dato har truffet afgørelse i 16 sager. </P>  \r\n\r\n<P>Om de øvrige af kommunaludvalget stillede spørgsmål skal følgende </P>  \r\n\r\n<P>oplyses: </P>  \r\n\r\n<P>a. I 38 af de 155 sager fortabtes valgbarheden. </P>  \r\n\r\n<P>b. I 117 af de 155 sager bevaredes valgbarheden. </P>  \r\n\r\n<P>c. I den omhandlede 10-års periode har der i valgbarhedsnævnet været </P>  \r\n\r\n<P>15 ikke-afgjorte sager, hvor de kommunale råd - efter </P>  \r\n\r\n<P>indberetningen til nævnet - har modtaget og imødekommet </P>  \r\n\r\n<P>ansøgninger fra de indberettede om fritagelse for medlemskabet. </P>  \r\n\r\n<P>d. 15 af de 155 sager blev udelukkende behandlet af nævnet som følge </P>  \r\n\r\n<P>af andre medlemmers indsigelse om manglende valgbarhed på grund af </P>  \r\n\r\n<P>straf. </P>  \r\n\r\n<P>e. Følgende lovovertrædelsr har ført til fortabelse af valgbarhed: </P>  \r\n\r\n<P>Skattekontrolloven (10) </P>  \r\n\r\n<P>Skattekontrolloven og momsloven(2) </P>  \r\n\r\n<P>Kildeskatteloven (6) </P>  \r\n\r\n<P>Kildeskatteloven og momsloven (2) </P>  \r\n\r\n<P>Momsloven (1) </P>  \r\n\r\n<P>Toldloven (1) </P>  \r\n\r\n<P>Færdselsloven (spirituskørsel) (12) </P>  \r\n\r\n<P>Straffeloven (blufærdighedskrænkelse, hæleri, bedrageri og </P>  \r\n\r\n<P>underslæb) (4) </P>  \r\n\r\n<P>Som det fremgår, har skatte- og afgiftsunddragelser i 22 tilfælde </P>  \r\n\r\n<P>medført valgbarhedsfortabelse. Spirituskørsel har medført </P>  \r\n\r\n<P>fortabelse i 12 tilfælde, og endelig har forskellige overtrædelser </P>  \r\n\r\n<P>af straffeloven medført fortabelse i 4 tilfælde. </P>  \r\n\r\n<P>Bilag 2 </P>  \r\n\r\n<P>De af lovforslaget berørte paragraffer i deres nuværende udformning </P>  \r\n\r\n<P>§ 2. Valgbar til de i § 1 nævnte kommunalbestyrelser er enhver, som </P>  \r\n\r\n<P>er valgberettiget ved de kommunale valg i de pågældende kommuner, </P>  \r\n\r\n<P>medmindre vedkommende er straffet for en handling, der i </P>  \r\n\r\n<P>almindeligt omdømme gør ham uværdig til at være medlem af </P>  \r\n\r\n<P>kommunale råd, jfr. §§ 34 og 48. </P>  \r\n\r\n<P>Stk. 2. En strafbar handling kan ikke medføre fortabelse af </P>  \r\n\r\n<P>valgbarhed, når der på valgdagen er forløbet 3 år, efter at </P>  \r\n\r\n<P>straffen er udstået, endeligt eftergivet eller bortfaldet. Er </P>  \r\n\r\n<P>straffen ubetinget fængsel på over 6 måneder eller forvaring, er </P>  \r\n\r\n<P>fristen dog 5 år. Ved betingede domme og bødestraffe regnes </P>  \r\n\r\n<P>fristen fra datoen for den endelige dom eller bødens vedtagelse. </P>  \r\n\r\n<P>§ 34. Gør et medlem af den nyvalgte kommunalbestyrelse gældende, at </P>  \r\n\r\n<P>en kandidat på grund af straf ikke er valgbar, skal </P>  \r\n\r\n<P>kommunalbestyrelsen forelægge spørgsmålet for det i § 50a </P>  \r\n\r\n<P>omhandlede valgbarhedsnævn til afgørelse. </P>  \r\n\r\n<P>Stk. 2. Indsigelse mod en indvalgt kandidats valgbarhed på grund af </P>  \r\n\r\n<P>straf skal fremsættes inden 3 måneder efter valgdagen. </P>  \r\n\r\n<P>Stk. 3. Indsigelse mod en stedfortræders valgbarhed på grund af straf </P>  \r\n\r\n<P>skal fremsættes inden 2 måneder efter det første møde i </P>  \r\n\r\n<P>kommunalbestyrelsen, som stedfortræderen er indkaldt til. </P>  \r\n\r\n<P>§ 34a. Mister et medlem af kommunalbestyrelsen sin valgbarhed, </P>  \r\n\r\n<P>bortfalder hans mandat, jfr. dog stk. 3. </P>  \r\n\r\n<P>Stk. 2. Bliver et medlem af kommunalbestyrelsen straffet, skal </P>  \r\n\r\n<P>kommunalbestyrelsen indberette dette til valgbarhedsnævnet, der </P>  \r\n\r\n<P>afgør, om medlemmet som følge heraf har mistet sin valgbarhed. </P>  \r\n\r\n<P>Stk. 3. Spørgsmålet, om et medlem har mistet sin valgbarhed af andre </P>  \r\n\r\n<P>grunde, afgøres af kommunalbestyrelsen. Når et medlem midlertidigt </P>  \r\n\r\n<P>opgiver sin faste bopæl i kommunen, kan det bestemmes, at han kun </P>  \r\n\r\n<P>skal udtræde af kommunalbestyrelsen, indtil han på ny tager bopæl </P>  \r\n\r\n<P>i kommunen. </P>  \r\n\r\n<P>§ 48 er identisk med § 34, idet dog ordet &#187;kommunalbestyrelse&#171;  \r\n\r\n er </P>  \r\n\r\n<P>erstattet med ordet &#187;amtsråd&#171;. På tilsvarende måde er § 48a </P>  \r\n\r\n<P>identisk med § 34a. </P>  \r\n\r\n<P>§ 50a. Der nedsættes et valgbarhedsnævn, bestående af en formand og </P>  \r\n\r\n<P>en næstformand, der beskikkes af indenrigsministeren og 4 andre </P>  \r\n\r\n<P>medlemmer, hvoraf Amtsrådsforeningen i Danmark udpeger et og </P>  \r\n\r\n<P>Kommunernes Landsforening tre. Foreningerne udpeger endvidere en </P>  \r\n\r\n<P>stedfortræder for hvert af de 4 medlemmer. Formanden skal ved </P>  \r\n\r\n<P>beskikkelsen være landsdommer eller højesteretsdommer. </P>  \r\n\r\n<P>Stk. 2. Nævnet træffer afgørelse i spørgsmål om fortabelse af </P>  \r\n\r\n<P>valgbarhed på grund af straf, jfr. § 2, for så vidt angår </P>  \r\n\r\n<P>medlemskab af kommunale råd samt andre offentlige hverv, der er </P>  \r\n\r\n<P>betinget af valgbarhed til et kommunalt råd. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00021"
        },
        {
            "displayName": "Entydig dokumentidentifikation",
            "displayValue": "CL006006"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "21"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}