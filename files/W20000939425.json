{
    "id": 156126,
    "title": "Ankestyrelsens principafgørelse A-34-00 om virksomhedsrevalidering - løntilskud - ud over den sædvanlige uddannelsesalder - forsørger - revalideringsydelse - skøn - tilknytning til arbejdsmarkedet",
    "documentTypeId": "240",
    "isSagsforlobPeriodValid": true,
    "shortName": "KEN nr 9394 af 15/11/2000",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse A-34-00 om virksomhedsrevalidering - løntilskud - ud over den sædvanlige uddannelsesalder - forsørger - revalideringsydelse - skøn - tilknytning til arbejdsmarkedet</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ansøger, der var 35 år og havde forsørgerpligt over for et barn, var ikke berettiget til løntilskud op til fagets mindsteløn under virksomhedsrevalidering. Ansøger fik sin lærlingeløn suppleret op til revalideringsydelse.</p>\r\n   <p class=\"TekstGenerel\">Ankestyrelsen henviste til, at revalidering som hovedregel sker med revalideringsydelse.</p>\r\n   <p class=\"TekstGenerel\">Det forhold, at ansøger var over sædvanlig uddannelsesalder og havde forsørgerstatus kunne ikke i sig selv begrunde, at der forelå særlige forhold. Ved den vurdering lagde Ankestyrelsen vægt på, at ansøger forud for påbegyndelsen af revalidering i 1996 i en længere årrække ikke havde haft almindelig tilknytning til arbejdsmarkedet.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 266 af 12. april 2000 - § 60</p>\r\n<p>Lov om retssikkerhed og administration på det sociale område - lovbekendtgørelse nr. 267 af 12. april 2000 - § 69</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger, der var 35 år og havde forsørgerpligt over for et barn, blev i december 1996 godkendt som revalidend til en uddannelse som teknisk assistent.</p>\r\n<p>Kommunen afslog i november 1998 at supplere ansøgers lærlingeløn op til fagets mindsteløn i læreperioden. Der blev henvist til, at for at være berettiget til elevlønssupplement til fagets mindsteløn, skulle revalidenden være ud over den sædvanlige uddannelsesalder, tidligere have haft tilknytning til arbejdsmarkedet eller have pligt til at forsørge ægtefælle eller børn. Kommunen vurderede, at ansøgeren opfyldte betingelserne om at være ud over den sædvanlige uddannelsesalder og forsørgelsespligt over for et barn.</p>\r\n<p>Kommunen fandt imidlertid, at ansøgeren ikke havde haft tilknytning til arbejdsmarkedet i almindelig forstand. Det var ansøgers 3. revalideringsforsøg, og forsørgelsesgrundlaget i de sidste 10 år havde været offentlig forsørgelse. Siden sit 18. år havde ansøger haft tilknytning til arbejdsmarkedet ialt 3 år og 11 måneder. Dette indebar, at ansøgeren ikke vurderedes at være omfattet af personkredsen til fagets mindstelønsordning under revalidering.</p>\r\n<p>August 1999 hjemviste nævnet sagen til kommunen til ny vurdering og afgørelse.</p>\r\n<p>Nævnet fandt, at ansøger var berettiget til, at kommunen foretog en konkret vurdering af, om der for ansøger forelå særlige forhold, der kunne begrunde, at ansøger skulle suppleres op til fagets mindsteløn.</p>\r\n<p>September 1999 afslog kommunen påny at bevilge ansøger supplement op til fagets mindsteløn under virksomhedsrevalidering. Begrundelsen for afgørelsen var, at ansøger siden sit 18. havde haft tilknytning til arbejdsmarkedet ialt 3 år og 11 måneder. I de sidste 10 år før ansøger blev godkendt som revalidend havde hendes tilknytning til det almindelige arbejdsmarked været 2 år og 8 måneder.</p>\r\n<p>Ud fra en samlet vurdering af ansøgers indtægtsniveau igennem disse 10 år fandt kommunen ikke, at ansøger var omfattet af mindstelønsreglerne. Årsopgørelsen for 1992 var den eneste, der viste indtægt ud over dagpengeniveau. Kommunen havde ikke fundet denne ene årsopgørelse tilstrækkelig til, at ansøger skulle være omfattet af mindstelønsreglerne.</p>\r\n<p>Nævnet tiltrådte kommunens afgørelse. Nævnet lagde vægt på, at ansøgers tilknytning til det almindelige arbejdsmarked siden det 18. år havde været 3 år og 11 måneder, inden hun påbegyndte sin nuværende uddannelse med revalideringstøtte, herunder at tilknytningen til arbejdmarkedet hovedsageligt havde ligget før juli 1988, efterfulgt af en pause indtil 1992, hvor ansøger påbegyndte arbejde af ca. 8 måneders varighed.</p>\r\n<p>Sagen blev behandlet i principielt møde med henblik på afklaring af, om en revalidend, der er ud over den sædvanlige uddannelsesalder og har forsørgelsespligt, opfylder betingelserne for løntilskud efter aktivlovens § 61, jf. § 60, når den erhvervsmæssige tilknytning de sidste 10 år har været spredt og kun i et af årene med en indtægt over dagpengeniveau.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at ansøger ikke var berettiget til supplement op til fagets mindste overenskomstmæssige løn under virksomhedsrevalidering.</p>\r\n<p>Begrundelsen for afgørelsen var, at der ikke forelå særlige forhold, der kunne begrunde, at ansøger skulle aflønnes med fagets mindsteløn under hendes revalidering.</p>\r\n<p>Ankestyrelsen henviste herved til, at revalidering som hovedregel sker med revalideringsydelse.</p>\r\n<p>Det forhold, at ansøger var ud over sædvanlig uddannelsesalder og havde forsørgerstatus, kunne efter Ankestyrelsens opfattelse ikke i sig selv begrunde, at der forelå særlige forhold, der medførte, at ansøger havde ret til at få suppleret lærlingelønnen op til fagets mindste overenskomstmæssige løn. Dette var sammenholdt med, at ansøgeren forud for påbegyndelsen af revalideringen i 1996 i en længere årrække ikke havde haft almindelig tilknytning til arbejdsmarkedet.</p>\r\n<p>Ankestyrelsen fandt på denne baggrund, at kommunens skøn ikke havde været ulovligt eller åbenbart urimeligt.</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W20000939425"
        },
        {
            "displayName": "Entydig dokumentidentifikation",
            "displayValue": "BS008917"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9394"
        },
        {
            "displayName": "År for udstedelse",
            "displayValue": "2000"
        },
        {
            "displayName": "Dato for underskrift",
            "displayValue": "15/11/2000"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200172-00"
        },
        {
            "displayName": "Stikord",
            "displayValue": "A-34-00"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}