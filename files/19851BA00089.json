{
    "id": 106049,
    "title": "1985 BSF 89   FORSLAG TIL FOLKETINGSBESLUTNING OM GENBRUGSFREMMENDE PÅBUD I   FORBRUGSLEDDET ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 89",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 89 </P>  \r\n\r\n<P></P>  \r\n\r\n<P>Forslag til folketingsbeslutning om genbrugsfremmende påbud i  \r\n\r\n forbrugsleddet </P>  \r\n\r\n<P></P>  \r\n\r\n<P>Fremsat af Anne Grete Holmsgård (VS) Lenger (VS) Elisabeth Bruun Olesen  \r\n\r\n (VS) Margrete Auken (SF) Leif Hermann (SF) Ebba Strange (Sf) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremme genanvendelse via </P>  \r\n\r\n<P>påbud efter følgende retningslinier: </P>  \r\n\r\n<P>1. Alle offentlige institutioner skal sørge for, at mindst 30 pct. af </P>  \r\n\r\n<P>institutionernes papirforbrug er &#187;gråt&#171; papir (100 pct. </P>  \r\n\r\n<P>genbrugspapir), og sikre, at hovedparten af det øvrige </P>  \r\n\r\n<P>papirforbrug består af papir, hvori der indgår returfibre </P>  \r\n\r\n<P>(herunder halm). </P>  \r\n\r\n<P>2. Mulighederne for at anvende dansk fremstillet returpapir til </P>  \r\n\r\n<P>aviser bør undersøges. </P>  \r\n\r\n<P>3. Engangsservice forbydes i kantiner og storkøkkener, der betjener </P>  \r\n\r\n<P>mere end 50 personer pr. dag. </P>  \r\n\r\n<P>4. Alle paller i distributionssektoren skal være flergangspaller. </P>  \r\n\r\n<P>5. Der gennemføres forsøg med anvendelse af flergangskasser, f.eks. </P>  \r\n\r\n<P>plastkasser, til distribution af en række varer, specielt blandt </P>  \r\n\r\n<P>dagligvarerne. Forsøgene skal lede frem til fastsættelse af krav </P>  \r\n\r\n<P>om anvendelse af flergangskasser til nærmere definerede varer med </P>  \r\n\r\n<P>ikrafttræden senest den 1. januar 1989. </P>  \r\n\r\n<P>6. Det pålægges vejmyndighederne at prioritere anvendelsen af </P>  \r\n\r\n<P>genbrugsmaterialer frem for nye materialer. Således skal </P>  \r\n\r\n<P>asfaltslidlag og bærelag genbruges ved reparation og </P>  \r\n\r\n<P>vedligeholdelse, og ved nyanlæg skal der anvendes opbrudte og </P>  \r\n\r\n<P>affræsede materialer fra andre veje samt kunstigt grus fremstillet </P>  \r\n\r\n<P>af bygningsaffald. </P>  \r\n\r\n<P>7. Der indføres pant på vinflasker senest den 1. januar 1989, hvor </P>  \r\n\r\n<P>EFs volumendirektiv træder i kraft. </P>  \r\n\r\n<P>8. Den nuværende engangsemballage til mælk erstattes af pantbelagte </P>  \r\n\r\n<P>returflasker. Inden ordningen sættes i værk, foretages der forsøg </P>  \r\n\r\n<P>med returflasker af plast. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Gebyr på affald, kildesortering, udvidede pantordninger og et </P>  \r\n\r\n<P>effektivt net af indsamlingsordninger vil altsammen bidrage til, </P>  \r\n\r\n<P>at genanvendelsesprocenten øges meget væsentligt. </P>  \r\n\r\n<P>Dette vil imidlertid ikke nødvendigvis sikre anvendelse af </P>  \r\n\r\n<P>flergangsmaterialer/ materialer baseret på genbrug. </P>  \r\n\r\n<P>Derfor er der også foreslået en række påbudsordninger, der kan øge </P>  \r\n\r\n<P>genbruget inden for områder, der har væsentlig betydning. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad 1 og 2 </P>  \r\n\r\n<P>Påbuddet om, at offentlige institutioner (både statslige, amtslige og </P>  \r\n\r\n<P>kommunale) skal anvende en vis procentdel genbrugspapir, skal </P>  \r\n\r\n<P>sikre, at der er et tilstrækkeligt stort marked for en dansk </P>  \r\n\r\n<P>produktion af genbrugspapir. Det gælder såvel </P>  \r\n\r\n<P>lavkvalitetsprodukter (køkkenruller, toiletpapir m.v.) som </P>  \r\n\r\n<P>højkvalitetsprodukter (skrivepapir). </P>  \r\n\r\n<P>Til fremstilling af lavkvalitetsprodukter (toiletpapir, køkkenruller </P>  \r\n\r\n<P>m.v.) kan der anvendes indsamlet avispapir, hvilket tidligere </P>  \r\n\r\n<P>foregik på Genfiber i Assens, der var en virksomhed, der kunne </P>  \r\n\r\n<P>afsværte indsamlede aviser. Den er nu lukket, angivelig fordi der </P>  \r\n\r\n<P>ikke var et tilstrækkeligt marked til at gøre virksomheden </P>  \r\n\r\n<P>rentabel. En udvidelse af markedet gennem påbud kombineret med </P>  \r\n\r\n<P>afgift på produkter fremstillet af frisk træmasse skulle dog gøre </P>  \r\n\r\n<P>det muligt at genåbne virksomheden eller at etablere en </P>  \r\n\r\n<P>tilsvarende virksomhed i offentlig regie. I hvert fald forekommer </P>  \r\n\r\n<P>det lidet fornuftigt, hvis man skal eksportere indsamlede aviser </P>  \r\n\r\n<P>og samtidig importere papirprodukter fremstillet af </P>  \r\n\r\n<P>genbrugsmaterialer. </P>  \r\n\r\n<P>Avispapir kan også genanvendes til egentlig avispapirproduktion. En </P>  \r\n\r\n<P>sådan findes imidlertid ikke herhjemme. Der er tidligere foretaget </P>  \r\n\r\n<P>en vurdering af muligheden for at starte en dansk produktion af </P>  \r\n\r\n<P>avispapir baseret på genbrug. Denne vurdering bør opdateres i </P>  \r\n\r\n<P>lyset af forslagene om afgift på frisk træmasse, kildesortering </P>  \r\n\r\n<P>m.v. </P>  \r\n\r\n<P>Avispapir kan imidlertid ikke (eller kun i meget ringe omfang) </P>  \r\n\r\n<P>anvendes til fremstilling af skrivepapir, som må fremstilles på </P>  \r\n\r\n<P>grundlag af indsamlet skrivepapir og/ eller halmcellulose. </P>  \r\n\r\n<P>Ad 3 </P>  \r\n\r\n<P>Indtil for ganske få år siden anvendte langt de fleste storkøkkener, </P>  \r\n\r\n<P>kantiner m.v. flergangsservice. I dag er hovedreglen den modsatte </P>  \r\n\r\n<P>med den konsekvens, at tonsvis af plastservice ryger i </P>  \r\n\r\n<P>forbrændingsovnene. For at undgå dette foreslås det, at kantiner </P>  \r\n\r\n<P>m.v. over en vis størrelse går tilbage til flergangsservice. Her </P>  \r\n\r\n<P>er det foreslået, at det skal gælde for alle kantiner m.v., der </P>  \r\n\r\n<P>betjener mere end 50 personer i døgnet. Denne grænse kan evt. </P>  \r\n\r\n<P>sænkes, da det er ønskeligt, at så mange som muligt kommer ind </P>  \r\n\r\n<P>under påbuddet. Blot er det rimeligt kun at stille kravet til </P>  \r\n\r\n<P>institutioner, der har økonomisk grundlag for opvaskemaskiner. </P>  \r\n\r\n<P>Ad 4 </P>  \r\n\r\n<P>Der anvendes i dag et meget betydeligt antal paller i </P>  \r\n\r\n<P>distributionssektoren. Størstedelen er flergangspaller af relativt </P>  \r\n\r\n<P>solidt træ, de såkaldte Europaller. Dette er et udmærket system. </P>  \r\n\r\n<P>Men der har i de senere år været en tendens til, at flere gik over </P>  \r\n\r\n<P>til nogle spinkle engangspaller for at slippe for besværet med at </P>  \r\n\r\n<P>få dem tilbageleveret. Denne udvikling bør standses. </P>  \r\n\r\n<P>Ad 5 </P>  \r\n\r\n<P>Papkasser udgør den helt overvejende del af den fiberbaserede </P>  \r\n\r\n<P>engangsemballage. Skønsmæssigt udgør den 75 pct. svarende til </P>  \r\n\r\n<P>250.000 tons om året. Hovedparten af kasserne ender i detailledet, </P>  \r\n\r\n<P>inden de skrottes. Nedbringelse af den mængde papkasser, der går </P>  \r\n\r\n<P>til forbrænding, kan ske på to måder: enten ved at indføre </P>  \r\n\r\n<P>flergangskasser eller ved en effektiv indsamling og genindvinding </P>  \r\n\r\n<P>af pappet. Det forekommer umiddelbart enklest at indsamle pappet, </P>  \r\n\r\n<P>men hidtil er man ikke nået op på mere end indsamling af ca. 25 </P>  \r\n\r\n<P>pct. Da det i praksis har vist sig, at store kædeforretninger som </P>  \r\n\r\n<P>Irma er i stand til at anvende flergangskasser af plast til mange </P>  \r\n\r\n<P>fødevarer, og da det jo også har været tilfældet tidligere for </P>  \r\n\r\n<P>andre forretninger, er der ingen grund til forlods at fraskrive </P>  \r\n\r\n<P>sig muligheden for at indføre flergangskasser. </P>  \r\n\r\n<P>Overgang til flergangskasser vil umiddelbart medføre behov for øget </P>  \r\n\r\n<P>lagerkapacitet i detailhandelen. Hvis man indskrænker sig til at </P>  \r\n\r\n<P>indføre flergangskasser for dagligvarer, vil dette problem </P>  \r\n\r\n<P>imidlertid kunne løses ved, at leverandørerne hver dag tager </P>  \r\n\r\n<P>kasserne retur, således at de ikke hobes op i </P>  \r\n\r\n<P>dagligvareforretningerne. </P>  \r\n\r\n<P>Ad 6 </P>  \r\n\r\n<P>For at sikre afsætning af genindvundne sten- og asfaltmaterialer </P>  \r\n\r\n<P>pålægges det vejbygningsmyndighederne (stat, amter og kommuner) at </P>  \r\n\r\n<P>anvende genbrugsmaterialer, før nye materialer anvendes. </P>  \r\n\r\n<P>Bestemmelsen kan udformes således, at dette gælder inden for det </P>  \r\n\r\n<P>enkelte amts grænser. I dag er det især de opbrudte, blandede </P>  \r\n\r\n<P>vejmaterialer, som ikke bliver genanvendt, men deponeres på </P>  \r\n\r\n<P>lossepladser eller fyldpladser. Men desuden sker der ofte det, at </P>  \r\n\r\n<P>vejmyndigheden ved reparation og vedligeholdelse vælger at lægge </P>  \r\n\r\n<P>nyt slidlag oven på det gamle i stedet for at affræse det gamle og </P>  \r\n\r\n<P>genbruge det. </P>  \r\n\r\n<P>Ad 7 </P>  \r\n\r\n<P>Indførelse af pant på vinflasker vil skønsmæssigt betyde, at 45.000 </P>  \r\n\r\n<P>tons glas, der ellers bliver smidt ud, returneres. </P>  \r\n\r\n<P>Hovedproblemet med en panteordning er, at vinflasker - i modsætning </P>  \r\n\r\n<P>til øl og sodavandsflasker - ikke er standardiserede. Med </P>  \r\n\r\n<P>ikrafttrædelse af EFs volumendirektiv fra 1989 er en del af dette </P>  \r\n\r\n<P>problem løst, fordi direktivet indebærer, at flaskerne alle har </P>  \r\n\r\n<P>det samme volumen. Formforskellene vil udgøre et problem, men </P>  \r\n\r\n<P>uanset om de &#187;skæve&#171; flasker alligevel vil gå til knusning, vil  \r\n\r\n en </P>  \r\n\r\n<P>panteordning betyde, at meget store mængder vinflasker kan renses </P>  \r\n\r\n<P>og påfyldes igen. </P>  \r\n\r\n<P>Ad 8 </P>  \r\n\r\n<P>Det er ikke mange år siden, at mælk var i flergangsemballage. </P>  \r\n\r\n<P>Overgangen til engangsemballage har medført, at meget store </P>  \r\n\r\n<P>mængder kartoner går til forbrænding. </P>  \r\n\r\n<P>Der bør derfor straks iværksættes et forsøg med mælk på flasker. I </P>  \r\n\r\n<P>modsætning til tidligere, kunne man forsøge sig med plastflasker </P>  \r\n\r\n<P>af polykarbonat, idet polykarbonat er slidstærkt og kan renses og </P>  \r\n\r\n<P>genindvindes. Plastflasker har desuden den fordel, at de er </P>  \r\n\r\n<P>lettere end glasflasker. Der anvendes p.t. mælkekartoner svarende </P>  \r\n\r\n<P>til godt og vel 31.000 tons om året. De kartoner, der anvendes i </P>  \r\n\r\n<P>dag, er desuden ikke velegnede til genindvinding, da de består af </P>  \r\n\r\n<P>både karton og plast, der ikke kan udskilles fra hinanden. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00089"
        },
        {
            "displayName": "Entydig dokumentidentifikation",
            "displayValue": "CL005688"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "89"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}