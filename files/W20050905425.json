{
    "id": 2037,
    "title": "Kendelse fra Pressenævnet i sag 2004-6-114",
    "documentTypeId": "240",
    "isSagsforlobPeriodValid": true,
    "shortName": "KEN nr 9054 af 16/12/2004",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n Klager &#150;  \r\n\r\n et vognmandsfirma &#150; klagede over en artikel, der omtalte klagers  \r\n\r\n kørselstilladelser.  \r\n\r\n</P>  \r\n\r\n<P class=\"Resume\">  \r\n\r\n Pressenævnet  \r\n\r\n havde ikke mulighed for at vurdere rigtigheden af oplysningerne om, at klager  \r\n\r\n havde drevet vognmandsfirma uden at have de nødvendige kørselstilladelser.  \r\n\r\n Nævnet fandt derfor ikke grundlag for at udtale kritik af bladet på dette  \r\n\r\n punkt.  \r\n\r\n</P>  \r\n\r\n<P class=\"Resume\">  \r\n\r\n Nævnet  \r\n\r\n fandt endvidere ikke grundlag for at konstatere, at bladet ikke havde udvist  \r\n\r\n tilstrækkelig kritik over for de kilder, der var anvendt i artiklen.  \r\n\r\n</P>  \r\n\r\n<P class=\"Resume\">  \r\n\r\n Nævnet  \r\n\r\n fandt, at artiklernes oplysninger om, at klager havde drevet vognmandsfirma  \r\n\r\n uden at have de nødvendige kørselstilladelser, var skadelige for firmaet.  \r\n\r\n Nævnet fandt imidlertid ikke at kunne se bort fra bladets forklaring om, at  \r\n\r\n man  \r\n\r\n inden offentliggørelsen af artiklerne havde forsøgt at forelægge artiklernes  \r\n\r\n oplysninger for klager. Nævnet fandt herefter ikke grundlag for at udtale  \r\n\r\n kritik af bladet.  \r\n\r\n</P>  \r\n\r\n<P class=\"Resume\">  \r\n\r\n Nævnet  \r\n\r\n fandt ikke i øvrigt, at bladet havde handlet i strid med god presseskik.  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Kendelse  \r\n\r\n fra Pressenævnet i sag 2004-6-114  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\">  \r\n\r\n Firmaet K.A. Euro Transport ApS har ved advokat Torben From  \r\n\r\n klaget til Pressenævnet over to artikler i Lastbil Magasinet nr. 10 og 11,  \r\n\r\n oktober og november 2004, idet man mener, at god presseskik er tilsidesat.  \r\n\r\n</P>  \r\n\r\n<P class=\"Tekst\">  \r\n\r\n I artiklen i oktober-nummeret, der bar overskriften &#148;  \r\n\r\n<B>  \r\n\r\n Firma uden tilladelser skaber uro i København  \r\n\r\n</B>  \r\n\r\n &#148;,  \r\n\r\n hed det i underrubrikken &#148;Et vognmandsfirma uden kørselstilladelser har  \r\n\r\n skabt  \r\n\r\n røre i København. Firmaet, der kører som undervognmand for to store  \r\n\r\n transportfirmaer, er nu meldt til politiet&#148;.  \r\n\r\n</P>  \r\n\r\n<P class=\"Tekst\">  \r\n\r\n I artiklen hed det:  \r\n\r\n</P>  \r\n\r\n<P class=\"Tekst\">  \r\n\r\n &#148;Det drejer sig om K.A. Euro Transport ApS, der bor til leje hos  \r\n\r\n Glibstrup Transport på Sydholmen 12 i Hvidovre.  \r\n\r\n</P>  \r\n\r\n<P class=\"Tekst\">  \r\n\r\n Firmaet blev stiftet den 16. juni i år af Ann-Marie Mahoney, Ved  \r\n\r\n Lergravene 17, Kastrup. Fra denne adresse har hun indtil da været reel leder  \r\n\r\n af  \r\n\r\n firmaet Taarnby Int. ApS, som &#150; inden K.A. Euro Transport ApS blev  \r\n\r\n stiftet &#150;  \r\n\r\n ligeledes kørte for Glibstrup Transport og U.P.S. Denmark.  \r\n\r\n</P>  \r\n\r\n<P class=\"Tekst\">  \r\n\r\n Taarnby Int. ApS har heller ingen tilladelser.  \r\n\r\n</P>  \r\n\r\n<P class=\"Tekst\">  \r\n\r\n Sagen kom frem, da en anden af Glibstrup Transports  \r\n\r\n undervognmænd, Kim Ancker, Ortved ved Ringsted, påpegede over for Glibstrups  \r\n\r\n kontor i København, at firmaet beskæftigede en vognmand, hvor der på to biler  \r\n\r\n ikke  \r\n\r\n er overensstemmelse mellem ID-nummer og firmanavn.  \r\n\r\n</P>  \r\n\r\n<P class=\"Tekst\">  \r\n\r\n Det sker den 16. juli i år. Fire dage senere får Kim Ancker  \r\n\r\n besked på, at samarbejdet med Glibstrup Transport skal ophøre.  \r\n\r\n</P>  \r\n\r\n<P class=\"Tekst\">  \r\n\r\n &#148;Begrundelsen er, at jeg ikke skal blande mig i ting, der ikke  \r\n\r\n vedkommer mig,&#148; siger Kim Ancker til Lastbil Magasinet og giver denne  \r\n\r\n begrundelse for at rejse sagen:  \r\n\r\n</P>  \r\n\r\n<P class=\"Tekst\">  \r\n\r\n &#148;Hvis jeg mister kørekortet, kan jeg jo ikke bare låne et andet,  \r\n\r\n og sådan er det også med tilladelserne. Men hvis tilladelserne i  \r\n\r\n virkeligheden  \r\n\r\n ikke betyder noget, så føler jeg mig rent til grin,&#148; siger han.  \r\n\r\n</P>  \r\n\r\n<P class=\"Tekst\"><B>Forskellige ID-numre  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n De to biler fra K.A. Euro Transport ApS, som Kim Ancker henviser  \r\n\r\n til, har to forskellige ID-numre. Den ene bil har ID-nummer 55835. Dette  \r\n\r\n nummer  \r\n\r\n tilhører Transport- &amp; Handelsselskabet af 1999 ApS i Køge ved ansvarlig  \r\n\r\n leder Klaus Aage Poulsen. Dette selskab har 15 tilladelser. Men ifølge  \r\n\r\n firmaets  \r\n\r\n seneste regnskaber har virksomheden en samlet medarbejderstab på seks  \r\n\r\n personer  \r\n\r\n i 2003 &#150; mod fire i 2002. Hvad de mange ekstra tilladelser skal bruges  \r\n\r\n til, ved  \r\n\r\n vi ikke, for det har ikke været muligt at komme i kontakt med Transport-  \r\n\r\n &amp;  \r\n\r\n Handelsselskabet.  \r\n\r\n</P>  \r\n\r\n<P class=\"Tekst\">  \r\n\r\n Den anden bil har ID-nummer 55566 stående på døren. Nummeret  \r\n\r\n tilhører det enkeltmandsejede firma Continental Removal, København, ved Frank  \r\n\r\n Edvardsen. Firmaet har to tilladelser.  \r\n\r\n</P>  \r\n\r\n<P class=\"Tekst\">  \r\n\r\n Chaufføren, der kørte den ene af bilerne, fortæller til Lastbil  \r\n\r\n Magasinet, at bilerne &#150; indtil K.A. Euro Transport ApS blev stiftet  \r\n\r\n &#150; kørte  \r\n\r\n uden navn på døren. På chaufførens ansættelseskontrakt med Taarnby Int. ApS,  \r\n\r\n der er underskrevet af Ann-Marie Mahoney, står, at den pågældende er ansat  \r\n\r\n som  \r\n\r\n &#148;chauffør med kørsel for Glibstrup Transport&#148;.  \r\n\r\n</P>  \r\n\r\n<P class=\"Tekst\"><B>Bedt om at spænde fra  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Kim Ancker har kørt i fem år med en enkelt containerbil for  \r\n\r\n Glibstrup Transport København.  \r\n\r\n</P>  \r\n\r\n<P class=\"Tekst\">  \r\n\r\n &#148;Jeg har aldrig haft noget at udsætte på Kim Ancker, og det går  \r\n\r\n over min forstand, hvorfor han pludselig kommer med sine angreb. Men han skal  \r\n\r\n ikke true mine folk, så vi bad ham spænde fra,&#148; siger Ole Glibstrup til  \r\n\r\n Lastbil  \r\n\r\n Magasinet som forklaring på, at samarbejdet med Kim Ancker ophørte med dags  \r\n\r\n varsel.  \r\n\r\n</P>  \r\n\r\n<P class=\"Tekst\">  \r\n\r\n Glibstrup fortæller, at han hørte om sagen fra sin  \r\n\r\n afdelingsleder i København, og at han derefter bad ham om at tjekke bilernes  \r\n\r\n registreringsattester og tilladelser.  \r\n\r\n</P>  \r\n\r\n<P class=\"Tekst\">  \r\n\r\n &#148;Og vi finder ud af, at ejer og bruger passer sammen.&#148;  \r\n\r\n</P>  \r\n\r\n<P class=\"Tekst\">  \r\n\r\n Men der står jo et andet navn på døren, og tidligere stod der  \r\n\r\n slet ikke noget navn på døren?  \r\n\r\n</P>  \r\n\r\n<P class=\"Tekst\">  \r\n\r\n &#148;Jeg har ikke selv set det, men i øvrigt kan vi ikke blande os  \r\n\r\n i, at det er en anden mands tilladelser,&#148; siger Ole Glibstrup.  \r\n\r\n</P>  \r\n\r\n<P class=\"Tekst\"><B>Det kan smutte  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Foreholdt oplysningen om, at der på en ansættelseskontrakt fra  \r\n\r\n firmaet Taarnby Int. ApS &#150; som ikke har nogen tilladelser &#150; står,  \r\n\r\n at chaufføren  \r\n\r\n skal køre for Glibstrup Transport, siger Ole Glibstrup:  \r\n\r\n</P>  \r\n\r\n<P class=\"Tekst\">  \r\n\r\n &#148;Jeg ved ikke, om der er smuttet en, der har kørt for os, hvor  \r\n\r\n tilladelserne ikke er i orden. Vi har 100 vognmænd kørende, og jeg kan ikke  \r\n\r\n gå  \r\n\r\n rundt og tjekke dem alle sammen. Men vi er begyndt at stramme op på det, og  \r\n\r\n én  \r\n\r\n gang om året skal de vise tilladelser. Nu skal jeg nok holde øje med  \r\n\r\n det.&#148;  \r\n\r\n</P>  \r\n\r\n<P class=\"Tekst\">  \r\n\r\n Ann-Marie Mahoney har en ansøgning om tilladelser liggende hos  \r\n\r\n Færdselsstyrelsen. Midt i juli fortalte hun personalet hos både Glibstrup  \r\n\r\n Transport København og U.P.S. Denmark, at tilladelserne ville være i hus i  \r\n\r\n løbet af 14 dage. I skrivende stund den 17. september har K.A. Euro Transport  \r\n\r\n ApS stadig ingen tilladelser, men kører fortsat for både Glibstrup og U.P.S.  \r\n\r\n</P>  \r\n\r\n<P class=\"Tekst\">  \r\n\r\n &#148;Lov er lov, og lov skal holdes. Og hvis det pågældende  \r\n\r\n vognmandsfirma ikke får tilladelser, så ryger de ud. Men jeg skal ikke lege  \r\n\r\n politi,&#148; siger Ole Glibstrup, der er bestyrelsesmedlem i  \r\n\r\n eksportvognmændenes  \r\n\r\n organisation ITD.  \r\n\r\n</P>  \r\n\r\n<P class=\"Tekst\"><B>Vil undersøge sagen  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n K.A. Euro Transport ApS har siden foråret kørt fem ugentlige  \r\n\r\n ture til Norge for U.P.S. Denmark A/S. Transportchefen for U.P.S. i Norden,  \r\n\r\n Finn Reinholdt, siger, at han ikke har haft kendskab til de manglende  \r\n\r\n kørselstilladelser.  \r\n\r\n</P>  \r\n\r\n<P class=\"Tekst\">  \r\n\r\n &#148;Det er helt nyt for mig. Vores grundlæggende holdning er, at  \r\n\r\n lov er lov, og den skal overholdes &#150; altid. Vores firma styres ud fra  \r\n\r\n nogle  \r\n\r\n grundlæggende værdiprincipper, og dem har vi ikke tænkt os at divergere  \r\n\r\n fra,&#148;  \r\n\r\n siger Finn Reinholdt.  \r\n\r\n</P>  \r\n\r\n<P class=\"Tekst\">  \r\n\r\n &#148;Jeg vil ikke spekulere i, hvad der sker, men de her oplysninger  \r\n\r\n giver anledning til en øjeblikkelig undersøgelse, som jeg vil sætte i gang  \r\n\r\n med  \r\n\r\n det samme. Det er noget, vi tager meget alvorligt,&#148; siger  \r\n\r\n transportchefen.  \r\n\r\n</P>  \r\n\r\n<P class=\"Tekst\"><B>Kim Johansen gled ud  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Inden K.A. Euro Transport kom ind i billedet, var det Kim Johansen  \r\n\r\n International Transport, der gennem længere tid havde kørt turene mellem  \r\n\r\n København  \r\n\r\n og Oslo for U.P.S. Denmark ApS.  \r\n\r\n</P>  \r\n\r\n<P class=\"Tekst\">  \r\n\r\n &#148;Hvis der er konkurrenter, der kan gøre det bedre og billigere  \r\n\r\n end os, så har vi sådan set ingen problemer med det. Vi har ingen kommentarer  \r\n\r\n til den konkrete sag, men generelt finder jeg det da urimeligt, at nogle  \r\n\r\n vognmænd  \r\n\r\n bare kan køre videre uden tilladelse, uden der sker noget ved det. Det er  \r\n\r\n ødelæggende for samfundet og erhvervet,&#148; siger Kim Johansen.  \r\n\r\n</P>  \r\n\r\n<P class=\"Tekst\">  \r\n\r\n &#148;Vi har jo nogle spilleregler og forordninger i branchen, men  \r\n\r\n hvis folk er ligeglade med, om reglerne overholdes, så kan man jo diskutere,  \r\n\r\n om  \r\n\r\n loven er ude af trit med samfundet,&#148; siger vognmanden, der står bag et  \r\n\r\n af landets  \r\n\r\n største transportfirmaer.  \r\n\r\n</P>  \r\n\r\n<P class=\"Tekst\">  \r\n\r\n Især pointerer Kim Johansen trafiksikkerheden som det element,  \r\n\r\n der mest af alt nødvendiggør brugen af kørselstilladelser til godstransport.  \r\n\r\n</P>  \r\n\r\n<P class=\"Tekst\">  \r\n\r\n &#148;Det ligger mig meget på sinde. Det er så stor en del af vores  \r\n\r\n verden,&#148; siger han.  \r\n\r\n</P>  \r\n\r\n<P class=\"Tekst\"><B>Dødsulykken  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Mandag den 14. september skete en ulykke i krydset ved Hammerichsgade  \r\n\r\n og Vesterport i det indre København, da en lastbil svingede til højre og  \r\n\r\n ramte  \r\n\r\n en 25-årig kvindelig cyklist. Kvinden, der skulle ligeud, blev dræbt, da hun  \r\n\r\n kom ind under hjulene på vognen.  \r\n\r\n</P>  \r\n\r\n<P class=\"Tekst\">  \r\n\r\n Den triste ulykke er set adskillige gange før, men mystikken  \r\n\r\n samlede sig denne gang om lastbilen, der blev ført af en 27-årig mand. Ifølge  \r\n\r\n politiets rapport stammer bilens ID-nummer og kørselstilladelse fra  \r\n\r\n Transport-  \r\n\r\n og Handelsselskabet, Køge.  \r\n\r\n</P>  \r\n\r\n<P class=\"Tekst\">  \r\n\r\n Flere vidner og kilder fastslår imidlertid over for Lastbil  \r\n\r\n Magasinet, at lastbilen &#150; en hvid DAF &#150; i virkeligheden kørte for  \r\n\r\n firmaet K.A.  \r\n\r\n Euro Transport ApS. Københavns politi undersøger nu sagen.  \r\n\r\n</P>  \r\n\r\n<P class=\"Tekst\">  \r\n\r\n Lastbil Magasinet har talt med firmaets leder, Ann-Marie  \r\n\r\n Mahoney, men hun ønsker hverken at kommentere ulykken eller forholdene  \r\n\r\n omkring  \r\n\r\n de manglende tilladelser.  \r\n\r\n</P>  \r\n\r\n<P class=\"Tekst\"><B>Styrelsen og politiet  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Chefkonsulent i Færdselsstyrelsen, Lis Caspersen, bekræfter, at  \r\n\r\n man har en ansøgning om kørselstilladelser liggende til behandling fra K.A.  \r\n\r\n Euro Transport ApS, og at man er bekendt med de forlydender, der har været om  \r\n\r\n firmaet.  \r\n\r\n</P>  \r\n\r\n<P class=\"Tekst\">  \r\n\r\n &#148;Proceduren i sådan et tilfælde er, at vi undersøger sagen, og  \r\n\r\n hvis mistanken bekræftes, så overgiver vi sagen til politimesteren i det  \r\n\r\n område, hvor virksomheden hører til. Om det er sket i den her sag, kan jeg  \r\n\r\n ikke  \r\n\r\n udtale mig om.&#148;  \r\n\r\n</P>  \r\n\r\n<P class=\"Tekst\">  \r\n\r\n Ifølge kilder har Færdselsstyrelsen dog allerede for mere end en  \r\n\r\n uge siden overgivet sagen til politimesteren i København.  \r\n\r\n</P>  \r\n\r\n<P class=\"Tekst\">  \r\n\r\n &#148;For behandlingen af ansøgninger har vi et servicemål, som er  \r\n\r\n seks uger. De fleste ansøgninger vil blive behandlet inden for den tid, men  \r\n\r\n det  \r\n\r\n kan gå op og ned. Og hvis der er nogle tilfælde, der er helt usædvanlige, så  \r\n\r\n kan det jo tage meget længere tid,&#148; forklarer Lis Caspersen.  \r\n\r\n</P>  \r\n\r\n<P class=\"Tekst\">  \r\n\r\n -  \r\n\r\n<I>  \r\n\r\n Kunne det her være sådan  \r\n\r\n et tilfælde?  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n &#148;Det kunne det godt.&#148;  \r\n\r\n</P>  \r\n\r\n<P class=\"Tekst\">  \r\n\r\n Hos Dansk Transport og Logistik, hvor både Glibstrup Transport  \r\n\r\n og U.P.S. Denmark er medlemmer, siger ordførende direktør Michael Svane, at  \r\n\r\n den  \r\n\r\n gældende lovgivning skal holdes, uanset om man er lille eller stor vognmand.  \r\n\r\n</P>  \r\n\r\n<P class=\"Tekst\">  \r\n\r\n &#148;Set fra min stol er der ingen vaklen i det spørgsmål,&#148; siger  \r\n\r\n Michael  \r\n\r\n Svane. &#148;Man har pligt til at overholde loven og så vidt muligt sikre  \r\n\r\n sig, at  \r\n\r\n undervognmanden også gør det,&#148; mener Michael Svane.&#148;  \r\n\r\n</P>  \r\n\r\n<P class=\"Tekst\">  \r\n\r\n I artiklen i november-nummeret, der bar overskriften &#148;  \r\n\r\n<B>  \r\n\r\n Fik tilladelser trods ulovlig kørsel  \r\n\r\n</B>  \r\n\r\n &#148;,  \r\n\r\n hed det:  \r\n\r\n</P>  \r\n\r\n<P class=\"Tekst\">  \r\n\r\n &#148;Til manges overraskelse har Færdselsstyrelsen bevilget  \r\n\r\n kørselstilladelser til K.A. Transport ApS, der igennem længere tid har  \r\n\r\n bedrevet  \r\n\r\n ulovlig godskørsel for flere forskellige firmaer uden at være i besiddelse af  \r\n\r\n de påkrævede tilladelser.  \r\n\r\n</P>  \r\n\r\n<P class=\"Tekst\">  \r\n\r\n Vognmandsvirksomheden, der holder til i Hvidovre, fik beskeden  \r\n\r\n fra Færdselsstyrelsen i starten af oktober. Styrelsen mente ikke, at  \r\n\r\n beviserne  \r\n\r\n i sagen var tunge nok.  \r\n\r\n</P>  \r\n\r\n<P class=\"Tekst\">  \r\n\r\n &#148;Der har ikke været nok i sagen til, at vi har kunnet gøre noget  \r\n\r\n mere ved det. Formodninger og mistanker undersøger vi altid, men der skal  \r\n\r\n tung  \r\n\r\n dokumentation til, ellers kan vi ikke gøre noget ved det,&#148; siger Lis  \r\n\r\n Caspersen,  \r\n\r\n chefkonsulent i Færdselsstyrelsen.  \r\n\r\n</P>  \r\n\r\n<P class=\"Tekst\">  \r\n\r\n Sagen var speciel, da virksomheden siden stiftelsen i juni har  \r\n\r\n kørt på lånte tilladelser fra to andre selskaber, og flere parter har  \r\n\r\n henvendt  \r\n\r\n sig til Færdselsstyrelsen med dokumenter i sagen, blandt andet kopier af  \r\n\r\n ansættelseskontrakter for tidligere chauffører.  \r\n\r\n</P>  \r\n\r\n<P class=\"Tekst\">  \r\n\r\n &#148;Det var også noget af det, vi kiggede på, og i alle sager  \r\n\r\n undersøger vi, om alle kvalifikationskravene er opfyldt. Der er ikke to  \r\n\r\n sager,  \r\n\r\n der er ens, men vi skal have klare facts på bordet,&#148; siger Lis  \r\n\r\n Caspersen.  \r\n\r\n</P>  \r\n\r\n<P class=\"Tekst\"><B>DTL undrer sig  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n De tre tilladelser til K.A. Transport, som indtil juni i år  \r\n\r\n kørte under firmanavnet Taarnby Int., der aldrig har haft tilladelser, gælder  \r\n\r\n indtil udgangen af september 2009. Og når først tilladelserne er givet, skal  \r\n\r\n der meget til for at trække dem tilbage.  \r\n\r\n</P>  \r\n\r\n<P class=\"Tekst\">  \r\n\r\n Beslutningen vakte en vis undren i branchens organisationer, der  \r\n\r\n i en årrække har talt for skrappere håndhævelse af systemet med tilladelser  \r\n\r\n til  \r\n\r\n godskørsel.  \r\n\r\n</P>  \r\n\r\n<P class=\"Tekst\">  \r\n\r\n &#148;Jeg kender ikke den konkrete sag nøjagtigt, men helt  \r\n\r\n principielt burde det koste, når man bryder loven på den måde. Så skulle man  \r\n\r\n ikke bare kunne lukkes ind i varmen igen,&#148; siger Michael Svane,  \r\n\r\n ordførende  \r\n\r\n direktør i Dansk Transport og Logistik.  \r\n\r\n</P>  \r\n\r\n<P class=\"Tekst\">  \r\n\r\n &#148;Som myndighed har man en forbandet pligt til at sikre, at de  \r\n\r\n vognmænd, der bliver sluppet ud på vejene, kører i overensstemmelse med de  \r\n\r\n love  \r\n\r\n og regler, der gælder i branchen. Ellers ender det hele i rent hykleri, og  \r\n\r\n det  \r\n\r\n er en hån imod seriøse vognmænd,&#148; mener Michael Svane.  \r\n\r\n</P>  \r\n\r\n<P class=\"Tekst\"><B>Hos U.P.S. er sagen slut  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Når først tilladelserne er givet, skal der meget alvorlige  \r\n\r\n forseelser til, før de kan konfiskeres. Dermed kan K.A. Euro Transport ApS  \r\n\r\n ganske roligt og lovligt fortsætte kørslen, som hidtil primært er foregået  \r\n\r\n for  \r\n\r\n to større selskaber &#150; Glibstrup Transport og U.P.S. Denmark.  \r\n\r\n</P>  \r\n\r\n<P class=\"Tekst\">  \r\n\r\n Transportchef for U.P.S i Norden, Finn Reinholdt, lovede at  \r\n\r\n undersøge sagen til bunds, da den blev forelagt ham nogle uger inden  \r\n\r\n Færdselsstyrelsens afgørelse. Det er også sket, bedyrer han.  \r\n\r\n</P>  \r\n\r\n<P class=\"Tekst\">  \r\n\r\n &#148;Vi har afklaret de forhold, der blev bragt tvivl om, og der er  \r\n\r\n nu orden i sagerne. Sagen er afsluttet for vores vedkommende,&#148; siger  \r\n\r\n Finn  \r\n\r\n Reinholdt.  \r\n\r\n</P>  \r\n\r\n<P class=\"Tekst\">  \r\n\r\n Han afviser, at der har været urent trav i geledderne hos  \r\n\r\n U.P.S., men ønsker ikke at gå i detaljer med, præcis hvilke forhold der er  \r\n\r\n blevet afklaret på hvilken måde.  \r\n\r\n</P>  \r\n\r\n<P class=\"Tekst\">  \r\n\r\n &#148;Det er ikke noget, vi normalt drøfter offentligt, men jeg kan  \r\n\r\n sige, at der er jo forskellige måder at udforme en kontrakt på. Og med den  \r\n\r\n måde, den er skruet sammen på i den her sag, er der ikke noget at komme  \r\n\r\n efter,&#148;  \r\n\r\n mener transportchefen.  \r\n\r\n</P>  \r\n\r\n<P class=\"Tekst\">  \r\n\r\n Hos Glibstrup Transport, som deler adresse med K.A. Transport i  \r\n\r\n Hvidovre, ønsker hverken bestyrelsesformand Ole Glibstrup eller direktør Jan  \r\n\r\n Glibstrup at tale med Lastbil Magasinet.  \r\n\r\n</P>  \r\n\r\n<P class=\"Tekst\">  \r\n\r\n K.A. Euro Transports ansvarlige leder, Ann-Marie Mahoney, har  \r\n\r\n heller ikke ønsket at kommentere sagen.&#148;  \r\n\r\n</P>  \r\n\r\n<P class=\"Tekst\">  \r\n\r\n K.A. Euro Transport ApS har anført, at artiklen i  \r\n\r\n oktober-nummeret fremstiller firmaet meget negativt, idet firmaet ukritisk  \r\n\r\n beskyldes for at have benyttet lånte vognmandstilladelser, hvilket er  \r\n\r\n ulovligt.  \r\n\r\n Klager driver virksomhed som speditør, hvilket ikke kræver  \r\n\r\n vognmandstilladelse.  \r\n\r\n Punkt A.1 og 5 i de vejledende regler for god presseskik er derfor  \r\n\r\n tilsidesat.  \r\n\r\n</P>  \r\n\r\n<P class=\"Tekst\">  \r\n\r\n Klager har yderligere anført, at artiklen ukritisk bygger på  \r\n\r\n oplysninger fra en konkurrerende vognmand, der har mistet en kunde til  \r\n\r\n klager,  \r\n\r\n samt fra to chauffører, der tidligere har været ansat i et andet firma. Punkt  \r\n\r\n A.2 er derfor tilsidesat.  \r\n\r\n</P>  \r\n\r\n<P class=\"Tekst\">  \r\n\r\n Klager har videre anført, at firmaets direktør i kun ét tilfælde  \r\n\r\n er blevet kontaktet af bladet, og denne henvendelse vedrørte en dødsulykke.  \r\n\r\n Klager er således ikke blevet forelagt de forhold, som er anført i artiklen.  \r\n\r\n Punkt A.3 og 4 er derfor tilsidesat.  \r\n\r\n</P>  \r\n\r\n<P class=\"Tekst\">  \r\n\r\n K.A. Euro Transport ApS har i forhold til artiklen i  \r\n\r\n november-nummeret anført, at firmaets direktør heller ikke inden  \r\n\r\n offentliggørelsen af denne artikel er blevet kontaktet af bladet, og  \r\n\r\n direktøren  \r\n\r\n har således ikke haft lejlighed til at tage stilling til, hvorvidt hun agtede  \r\n\r\n at udtale sig.  \r\n\r\n</P>  \r\n\r\n<P class=\"Tekst\">  \r\n\r\n Lastbil Magasinet har oplyst, at artiklens oplysninger bygger på  \r\n\r\n en række skriftlige og mundtlige kilder &#150; også udover de i artiklen  \r\n\r\n nævnte.  \r\n\r\n</P>  \r\n\r\n<P class=\"Tekst\">  \r\n\r\n Bladet har anført, at direktøren for K.A. Euro Transport ApS,  \r\n\r\n Ann-Marie Mahoney, er forsøgt kontaktet adskillige gange, men at det kun én  \r\n\r\n gang er lykkedes at få hende i tale. Her blev hun stillet forskellige  \r\n\r\n spørgsmål, som alle blev besvaret med &#148;Ingen kommentarer&#148;,  \r\n\r\n hvorefter samtalen  \r\n\r\n blev afsluttet ved, at direktøren lagde røret på. Bladet har efterfølgende  \r\n\r\n flere gange telefonisk forsøgt at kontakte direktøren på flere forskellige  \r\n\r\n telefonnumre, men det var enten ikke muligt at træffe hende, eller  \r\n\r\n henvendelserne blev besvaret af en telefonsvarer. Bladets journalist lagde en  \r\n\r\n besked på telefonsvareren med anmodning om, at direktøren ringede tilbage,  \r\n\r\n hvilket imidlertid ikke er sket. Bladet finder således at måtte konkludere,  \r\n\r\n at  \r\n\r\n direktøren ikke har ønsket at kommentere sagen som også anført i de to  \r\n\r\n artikler.  \r\n\r\n</P>  \r\n\r\n<P class=\"Tekst\">  \r\n\r\n I sagens behandling har følgende nævnsmedlemmer deltaget:  \r\n\r\n<SPAN class=\"AendretBestemmelse\">  \r\n\r\n</SPAN>  \r\n\r\n Axel Kierkegaard, Finn Rowold, Lene Sarup og  \r\n\r\n Ole Askvig.  \r\n\r\n</P>  \r\n\r\n<P class=\"Tekst\"><B>Pressenævnet udtaler:  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Pressenævnet har ikke mulighed for at vurdere rigtigheden af  \r\n\r\n oplysningerne i oktober-nummeret om, at K.A. Euro Transport ApS har drevet  \r\n\r\n vognmandsfirma uden at have de nødvendige kørselstilladelser. Nævnet finder  \r\n\r\n derfor ikke grundlag for at udtale kritik af Lastbil Magasinet på dette  \r\n\r\n punkt.  \r\n\r\n</P>  \r\n\r\n<P class=\"Tekst\">  \r\n\r\n Nævnet finder endvidere ikke grundlag for at konstatere, at bladet  \r\n\r\n ikke har udvist tilstrækkelig kritik over for de kilder, der er anvendt i  \r\n\r\n artiklen i oktober-nummeret.  \r\n\r\n</P>  \r\n\r\n<P class=\"Tekst\">  \r\n\r\n Nævnet finder, at artiklernes oplysninger om, at K.A. Euro  \r\n\r\n Transport ApS har drevet vognmandsfirma uden at have de nødvendige  \r\n\r\n kørselstilladelser, er skadelige for firmaet. Nævnet finder imidlertid ikke  \r\n\r\n at  \r\n\r\n kunne se bort fra Lastbil Magasinets forklaring om, at man inden  \r\n\r\n offentliggørelsen af artiklerne har forsøgt at forelægge artiklernes  \r\n\r\n oplysninger  \r\n\r\n for K.A. Euro Transport ApS. Nævnet finder herefter ikke grundlag for at  \r\n\r\n udtale  \r\n\r\n kritik af bladet.  \r\n\r\n</P>  \r\n\r\n<P class=\"Tekst\">  \r\n\r\n Nævnet finder ikke i øvrigt, at Lastbil Magasinet har handlet i  \r\n\r\n strid med god presseskik.  \r\n\r\n</P>  \r\n\r\n<P class=\"Tekst\">  \r\n\r\n Afgjort den 16. december 2004.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/01/2005"
        },
        {
            "displayName": "Accession",
            "displayValue": "W20050905425"
        },
        {
            "displayName": "Entydig dokumentidentifikation",
            "displayValue": "AA002804"
        },
        {
            "displayName": "Dato for indlæggelse",
            "displayValue": "26/01/2005"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9054"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "16/12/2004"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2004-6-114"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}