{
    "id": 58362,
    "title": "Cirkulære om foranstaltninger overfor visse psykisk afvigende kriminelle. (Til samtlige statsadvokater, politimestre og politidirektøren i København) ",
    "documentTypeId": "140",
    "isSagsforlobPeriodValid": false,
    "shortName": "CIR nr 234 af 10/12/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om foranstaltninger overfor visse  \r\n\r\n psykisk afvigende kriminelle. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige statsadvokater,  \r\n\r\n politimestre og politidirektøren i </P>  \r\n\r\n<P CLASS=TITEL-KOMMENTAR ALIGN=CENTER>København) </P>  \r\n\r\n<P>Overfor tiltalte, der frifindes for straf i medfør af straffelovens § 16,  \r\n\r\n kan der ifølge § 68 bl.a. træffes bestemmelse om anbringelse i hospital for  \r\n\r\n sindslidende, i egnet hjem eller institution til særlig pleje eller forsorg  \r\n\r\n eller om afvænningsbehandling, psykiatrisk behandling m.v. I disse tilfælde  \r\n\r\n fastsættes ingen tidsbegrænsning for foranstaltningens varighed. </P>  \r\n\r\n<P>I medfør af § 69 kan tilsvarende foranstaltninger besluttes ovenfor andre  \r\n\r\n mentalt afvigende lovovertrædere, men hvis foranstaltningen medfører  \r\n\r\n anbringelse i institution, eller hvis afgørelsen giver mulighed for  \r\n\r\n indlæggelse, skal der i disse tilfælde ved dommen fastsættes en længstetid  \r\n\r\n for opholdet. Ved flere på hinanden følgende indlæggelser begrænses den  \r\n\r\n samlede varighed af den i dommen fastsatte længstetid. </P>  \r\n\r\n<P>Der fastsættes herved følgende retningslinier med hensyn til udformningen  \r\n\r\n af påstanden om de sædvanligt forekommende foranstaltningstyper, der skal  \r\n\r\n fuldbyrdes med bistand af det psykiatriske hospitalsvæsen. </P>  \r\n\r\n<P>A. Påstand om dom til anbringelse i hospital for sindslidende nedlægges,  \r\n\r\n når tiltalte frembyder en sådan fare for retssikkerheden, at han efter  \r\n\r\n anklagemyndighedens opfattelse ikke bør kunne udskrives uden ifølge  \r\n\r\n retskendelse. Disse domfældte vil ikke kunne anbringes udenfor psykiatrisk  \r\n\r\n sygehus eller afdeling eller udskrives efter vedkommende overlæges egen  \r\n\r\n bestemmelse, ligesom der heller ikke kan meddeles disse domfældte tilladelse  \r\n\r\n til arbejde udenfor sygehusets/afdelingens område (natpatientordning) uden  \r\n\r\n samtykke fra Justitsministeriet. </P>  \r\n\r\n<P>B. Påstand om dom til psykiatrisk behandling på hospital for sindslidende  \r\n\r\n eller under tilsyn heraf vil være indiceret i tilfælde, hvor kurative hensyn  \r\n\r\n træder i forgrunden, og hvor hensynet til retssikkerheden ikke er så  \r\n\r\n påtrængende, at domstolskontrol med udskrivning kan anses for påkrævet. En  \r\n\r\n afgørelse af dette indhold indebærer, at domfældte efter bestemmelse af  \r\n\r\n overlægen kan anbringes udenfor sygehuset eller afdelingen, f.eks. i  \r\n\r\n familiepleje eller placeres på beskyttet værksted eller i erhverv udenfor  \r\n\r\n institution med overnatning på sygehuset/afdelingen (natpatientordning) eller  \r\n\r\n på sygehuset/afdelingen i dagtimerne med overnatning i patientens eget hjem  \r\n\r\n (dagpatientordning). Domfældte vil, når denne domsform anvendes, kunne  \r\n\r\n udskrives til fortsat ambulant behandling og vil kunne (gen)indlægges uden  \r\n\r\n retskendelse, om fornødent med bistand af politiet. Ophør af foranstaltningen  \r\n\r\n kan kun ske ved kendelse efter straffelovens § 72. </P>  \r\n\r\n<P>Før der nedlægges påstand om en foranstaltning af dette indhold, der  \r\n\r\n sædvanligvis forudsætter en indledende indlæggelse, bør der i reglen  \r\n\r\n indhentes en udtalelse fra det sygehus eller den afdeling, der skal modtage  \r\n\r\n den dømte. </P>  \r\n\r\n<P>B.a.Det tilsyn, der kan føres af hospitalet under en foranstaltning af den  \r\n\r\n under B. nævnte karakter, vil ofte være utilstrækkeligt overfor psykisk  \r\n\r\n afvigende lovovertrædere. Hvis det på forhånd er klart, at intensiv social  \r\n\r\n støtte, f.eks. et tilsyn, der giver mulighed for at opsøge patienten i  \r\n\r\n tilfælde af udeblivelse, er påkrævet, bør påstanden lyde på psykiatrisk  \r\n\r\n behandling på et hospital for sindslidende med tilsyn af Kriminalforsorgen  \r\n\r\n (evt. i forbindelse med sygehuset eller afdelingen) under udskrivning,  \r\n\r\n således at der af Kriminalforsorgen i forbindelse med overlægen kan træffes  \r\n\r\n bestemmelse om (gen)indlæggelse. Bortset fra denne modifikation har denne  \r\n\r\n foranstaltning samme indhold som den under B. nævnte. </P>  \r\n\r\n<P>C. Påstand om dom til ambulant psykiatrisk behandling i psykiatrisk  \r\n\r\n sygehus eller afdeling nedlægges, når den fornødne behandling ventes at kunne  \r\n\r\n gennemføres ambulant; og hensynet til retssikkerheden ikke findes at gøre en  \r\n\r\n mere indgribende foranstaltning påkrævet. En foranstaltning af dette indhold  \r\n\r\n indebærer en forpligtelse til at møde til behandling og undergive sig tilsyn  \r\n\r\n i det omfang, som fastsættes af overlægen. </P>  \r\n\r\n<P>C.a. De samme grunde, som er nævnt under B.a. vil ofte gøre det påkrævet  \r\n\r\n at kombinere ambulant psykiatrisk behandling med tilsyn af Kriminalforsorgen.  \r\n\r\n I så fald nedlægges påstand om dom til ambulant psykiatrisk behandling i  \r\n\r\n psykiatrisk sygehus eller afdeling med tilsyn af Kriminalforsorgen. </P>  \r\n\r\n<P>C.b.1. Undertiden vil det stille sig så tvivlsomt, om en ambulant  \r\n\r\n behandling er gennemførlig, at der - navnlig når det drejer sig om tilfælde,  \r\n\r\n hvor det er af vigtighed, at indlæggelse kan ske straks uden at afvente en  \r\n\r\n retskendelse - kan være anledning til at foretrække en påstand om ambulant  \r\n\r\n psykiatrisk behandling, således at der af overlægen kan træffes bestemmelse  \r\n\r\n om indlæggelse i psykiatrisk sygehus eller afdeling. </P>  \r\n\r\n<P>C.b.2. Hvis der til den ambulante behandling er knyttet tilsyn af  \r\n\r\n Kriminalforsorgen bør påstanden, når der er behov for umiddelbar  \r\n\r\n indlæggelsesadgang, udformes som en påstand om ambulant psykiatrisk  \r\n\r\n behandling i psykiatrisk sygehus eller afdeling med tilsyn af  \r\n\r\n Kriminalforsorgen, således at der af Kriminalforsorgen i forbindelse med  \r\n\r\n overlægen kan træffes bestemmelse om indlæggelse. </P>  \r\n\r\n<P>Afgørelser af dette indhold (C.b.1. og C.b.2.) indebærer, at domfældte  \r\n\r\n uden retskendelse og uden tvangsindlæggelse i henhold til sindssygeloven kan  \r\n\r\n indlægges på psykiatrisk sygehus eller afdeling om fornødent med bistand af  \r\n\r\n politiet. Sker der i disse tilfælde - hvor udgangspunktet er en ambulant  \r\n\r\n foranstaltning - hospitalsindlæggelse, skal henholdsvis overlægen og  \r\n\r\n Kriminalforsorgen ufortøvet tilstille statsadvokaten meddelelse om  \r\n\r\n indlæggelsen. Det påhviler herefter statsadvokaten at indbringe spørgsmålet  \r\n\r\n om godkendelse af indlæggelsen for retten i medfør af straffelovens § 72.  \r\n\r\n Udskrivning til ambulant behandling kan derimod ske uden retskendelse; til  \r\n\r\n ophør af foranstaltningen kræves også i disse som i andre tilfælde kendelse i  \r\n\r\n medfør af straffelovens § 72. </P>  \r\n\r\n<P>D. For så vidt angår epileptikere nedlægges påstand i overensstemmelse med  \r\n\r\n foranstående, således at der evt. tilføjes en adgang til overflytning til  \r\n\r\n epileptikerhospital. </P>  \r\n\r\n<P>Ved ændringer i medfør af straffelovens § 72 af en tidligere truffet  \r\n\r\n afgørelse kommer de samme foranstaltningstyper, som er omtalt ovenfor, på  \r\n\r\n tale. En dom til anbringelse i hospital for sindslidende vil således - hvis  \r\n\r\n almindelig udskrivning uden umiddelbar genindlæggelsesmulighed ikke findes at  \r\n\r\n være hensigtsmæssig - kunne ændres til psykiatrisk behandling på hospital for  \r\n\r\n sindslidende eller under tilsyn heraf, således at overlægen træffer  \r\n\r\n bestemmelse om eventuel genindlæggelse og udskrivning. Ofte vil det tilsyn,  \r\n\r\n der kan ydes af et psykiatrisk sygehus eller en psykiatrisk afdeling, være  \r\n\r\n utilstrækkeligt, og ved udskrivning til ambulant behandling, hvor hovedsagen  \r\n\r\n er de sociale støtteforanstaltninger, bør udskrivningen derfor ske på vilkår  \r\n\r\n af tilsyn af Kriminalforsorgen, eventuelt således at vilkåret kombineres med  \r\n\r\n en forpligtelse til at rette sig efter tilsynets forskrifter med hensyn til  \r\n\r\n arbejde og opholdssted. </P>  \r\n\r\n<P>I alle tilfælde, hvor der er spørgsmål om påstand om en foranstaltning,  \r\n\r\n der indebærer tilsyn af Kriminalforsorgen kombineret med psykiatrisk  \r\n\r\n behandling, skal der forinden indhentes en erklæring fra Kriminalforsorgen om  \r\n\r\n den kan påtage sig tilsynet og om evt. nærmere vilkår. Det forudsættes, at  \r\n\r\n Kriminalforsorgen om fornødent forhandler med vedkommende psykiatriske  \r\n\r\n sygehus eller afdeling inden erklæring afgives. </P>  \r\n\r\n<P>Vedrørende beskikkelse af bistandsværge henvises til Justitsministeriets  \r\n\r\n cirkulære 168 5.10.1956 om beskikkelse af tilsynsværge. </P>  \r\n\r\n<P>Ifølge § 3 i lov 328 26.6.1975 om statshospitalernes overførelse til  \r\n\r\n amtskommunerne påhviler det amtskommunerne og Københavns og Frederiksbergs  \r\n\r\n kommuner på disses psykiatriske sygehuse eller sygehusafdelinger at modtage  \r\n\r\n personer, der i henhold til dom eller kendelse undergives en foranstaltning  \r\n\r\n som ovenfor nævnt. </P>  \r\n\r\n<P>Modtagelsespligten påhviler det sygehus, den sygehusafdeling eller det  \r\n\r\n ambulatorium, hvor domfældte efter sin bopæl - eller i særlige tilfælde  \r\n\r\n midlertidigt ophold - hører til, jfr. lovens § 2. Om overførelse af  \r\n\r\n modtagelsespligten til andet sygehus, se Indenrigsministeriets bkg. 184 31.  \r\n\r\n 3. 1976 § 1. </P>  \r\n\r\n<P>Dette cirkulære angår alene de sædvanlige foranstaltningstyper, der i  \r\n\r\n medfør af straffelovens § 68 og denne bestemmelse jfr. § 72 finder anvendelse  \r\n\r\n overfor personer, der på grund af sindssygdom eller tilstande, der kan  \r\n\r\n ligestilles dermed, frifindes som utilregnelige efter straffelovens § 16,  \r\n\r\n eller som undergives foranstaltning indenfor det psykiatriske hospitalsvæsen  \r\n\r\n i medfør af disse bestemmelser sammenholdt med straffelovens § 69. Overfor  \r\n\r\n psykisk afvigende lovovertrædere vil der i øvrigt kunne være spørgsmål om at  \r\n\r\n afgøre sagen med tiltalefrafald, navnlig når gerningsmanden i forvejen er  \r\n\r\n undergivet psykiatrisk behandling, eller med betinget dom med vilkår om  \r\n\r\n ambulant psykiatrisk behandling. Også i sådanne tilfælde og i tilfælde af, at  \r\n\r\n et sådant vilkår stilles i forbindelse med prøveløsladelse, påhviler det  \r\n\r\n amtskommunerne og Københavns og Frederiksberg kommuner på disses psykiatriske  \r\n\r\n sygehuse og afdelinger at varetage behandlingen. </P>  \r\n\r\n<P>Cirkulæret afløser cirkulære nr. 57 af 15. marts 1957 om foranstaltninger  \r\n\r\n overfor sindssyge kriminelle. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Rigsadvokaten, den 10. december 1976.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Per Lindegaard. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/03/1977"
        },
        {
            "displayName": "Accession",
            "displayValue": "C19760023409"
        },
        {
            "displayName": "Entydig dokumentidentifikation",
            "displayValue": "CM017304"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/08/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "234"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "10/12/1976"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Rigsadv. 1.nr.G.111."
        },
        {
            "displayName": "Stikord",
            "displayValue": "SINDSSYGE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}