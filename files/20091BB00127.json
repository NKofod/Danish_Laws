{
    "id": 130224,
    "title": "Forslag til folketingsbeslutning om forbud mod bøn og anden forkyndelse i folkeskolen",
    "documentTypeId": "480",
    "isSagsforlobPeriodValid": true,
    "shortName": "2009/1 BSF 127",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 9. februar 2010 af Christine Antorini (S), Kirsten Brosbøl (S), Carsten Hansen (S), Per Husted (S), Leif Lahn Jensen (S), Bjarne Laustsen (S) og Kim Mortensen (S)</p>\n      <p class=\"TitelPrefiks1\">Forslag til folketingsbeslutning</p>\n      <p class=\"Titel2\">om forbud mod bøn og anden forkyndelse i folkeskolen</p>\n      <p class=\"Tekst\">Folketinget pålægger regeringen i indeværende samling at tage initiativ til at præcisere, at der ikke skal ske forkyndelse i folkeskolen gennem bøn. Forkyndelse hører til kirken og ikke til folkeskolen, og det gælder al forkyndelse uanset trosretning, dvs. både det kristne fadervor og muslimske, jødiske eller andre religiøse bønner. I folkeskolen skal der undervises om religion, men ikke i gennemførelse af religiøse handlinger.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV><p class=\"Bemaerkninger\">Bemærkninger til forslaget</p>\n      <p class=\"Tekst\">Flere skoler har praktiseret forkyndelse som fælles morgenbøn af fadervor i den fælles morgensamling, på trods af at der ikke må ske forkyndelse i folkeskolen.</p>\n      <p class=\"Tekst\">Således fremgår det af »Fælles Mål 2009, Kristendomskundskab«:</p>\n      <p class=\"Tekst\">»Med folkeskoleloven af 1975 skulle skolen ikke længere på kirkens vegne forestå dåbsoplæringen, og siden da har man i skolen skelnet mellem undervisning og forkyndelse. Det betyder, at selv om kristendommen fylder mest i undervisningen, er religionerne i en faglig sammenhæng kvalitativt ligeværdige. Opøvelse i religiøs praksis er ikke en del af skolens virke.«</p>\n      <p class=\"Tekst\">Det står derfor helt klart i vejledningen til faget, at der skal undervises om religion og ikke i religion, og at eleverne ikke skal lære at udføre religiøse handlinger i skoletiden. Alligevel mener undervisningsministeren, at det er helt i orden at bede bønner som fadervor i skoletiden. Godt nok kan eleverne fritages fra morgensamlingen, hvis der bliver bedt bønner, men Socialdemokratiet mener ikke, at der skal ske denne opsplitning af eleverne på grund af religiøse handlinger. Når eleverne begynder i folkeskolen, skal alle uanset religiøs overbevisning vide, at de er en del af alle aktiviteter lige fra fællessamlingerne til de enkelte fag. Det er på den måde, vi skaber en fælles folkeskole, der respekterer religionsfrihed, og det er også sådan, forståelsen har været af faget kristendomskundskab.</p>\n      <p class=\"Tekst\">Ministeren er blevet bedt om at svare på, hvor i folkeskoleloven m.v. det er hjemlet, at der må ske religiøs forkyndelse som bøn, når der i vejledningen til faget står, at det må der ikke. Her henviser ministeren i svar på Uddannelsesudvalget alm. del 2008-09, spørgsmål 99-104, til en pressemeddelelse fra 1978, hvor Undervisningsministeriet havde bedt Kirkeministeriet og de teologiske fakultetsråd ved Aarhus og Københavns Universiteter om at udtale sig om spørgsmålet.</p>\n      <p class=\"Tekst\">Socialdemokratiet mener ikke, at det skal være en pressemeddelelse tilbage fra 1978, der danner grundlag for den politiske praksis på folkeskoleområdet. Den skal være hjemlet i lov, bekendtgørelse, vejledninger m.v.</p>\n      <p class=\"Tekst\">Med beslutningsforslaget opfordres regeringen til at få præciseret, at der ikke må holdes bøn eller ske forkyndelse i folkeskolen. Det skal gælde alle forkyndende handlinger, uanset hvilken religion der måtte ligge til grund. Socialdemokratiet deler derfor heller ikke undervisningsministerens holdning, at både muslimske, jødiske og kristne bønner er velkomne i den danske folkeskole, så længe eleverne har mulighed for at blive fritaget (Uddannelsesudvalget alm. del, 2008-09 – svar på spørgsmål 103).</p>\n      <p class=\"Tekst\">Det er heller ikke en beslutning, som en skolebestyrelse kan træffe. Socialdemokratiet deler derfor ikke undervisningsministerens opfattelse af, at en skolebestyrelse kan beslutte, at der skal bedes kristne, muslimske, jødiske eller andre bønner i folkeskolen (Uddannelsesudvalget alm. del, 2008-09 – svar på spørgsmål 102).</p>\n      <p class=\"Tekst\">Med beslutningsforslaget vil det fortsat være muligt at synge salmer fra forskellige religioner, da salmer er en del af den danske og andre landes kulturarv og dermed indgår i den sangskat, som alle kan gøres bekendt med.</p><p class=\"SkriftligFremsaettelse\">Skriftlig fremsættelse</p>\n      <p class=\"Fremsaetter\"><span class=\"Bold\">Christine Antorini </span>(S):</p>\n      <p class=\"Tekst2\">\n        <div>Som ordfører for forslagsstillerne tillader jeg mig herved at fremsætte:</div>\n      </p>\n      <p class=\"ForslagsTitel\">Forslag til folketingsbeslutning om forbud mod bøn og anden forkyndelse i folkeskolen.</p>\n      <p class=\"ForslagsNummer\">(Beslutningsforslag nr. B 127).</p>\n      <p class=\"Tekst2\">\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2009/1 BF 127",
            "stateLabel": "Bortfaldet",
            "references": [
                {
                    "shortName": "2009/1 BSF 127",
                    "title": "Forslag til folketingsbeslutning om forbud mod bøn og anden forkyndelse i folkeskolen",
                    "presentationName": "Beslutningsforslag som fremsat",
                    "documentTypeId": 480,
                    "documentId": 130224,
                    "eliUri": "/eli/ft/20091BB00127",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20091/beslutningsforslag/b127/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "10/02/2010"
        },
        {
            "displayName": "Accession",
            "displayValue": "20091BB00127"
        },
        {
            "displayName": "Entydig dokumentidentifikation",
            "displayValue": "AX011910"
        },
        {
            "displayName": "Dato for førstegangsindlæggelse",
            "displayValue": "10/02/2010"
        },
        {
            "displayName": "Dato for indlæggelse",
            "displayValue": "10/02/2010"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "127"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}