{
    "id": 113342,
    "title": "1987 LSF 208   FORSLAG TIL LOV OM RET TIL FRIHED TIL UDDANNELSE ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 208",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 208 </P>  \r\n\r\n<P></P>  \r\n\r\n<P>Forslag til Lov om ret til frihed til uddannelse </P>  \r\n\r\n<P></P>  \r\n\r\n<P>Fremsat af Holger K. Nielsen (SF) Aage Frandsen (SF) Birgitte Husmark (SF)  \r\n\r\n Hanne Thanning Jacobsen (SF) Ejner Larsen (SF) Jes Lunde (SF) Rahbæk Møller  \r\n\r\n (SF) Stillinger (SF) Ebba Strange (SF) </P>  \r\n\r\n<P></P>  \r\n\r\n<P>den 10. februar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Kapitel 1 </P>  \r\n\r\n<P>Formål </P>  \r\n\r\n<P>§ 1. Lovens formål er at sikre lønmodtagere og arbejdsløse reelle </P>  \r\n\r\n<P>muligheder for at deltage i voksenundervisning i arbejdstiden med </P>  \r\n\r\n<P>henblik på </P>  \r\n\r\n<P>1) at øge den enkeltes selvtillid og kvalifikationer, </P>  \r\n\r\n<P>2) udvide demokratiet, herunder arbejdspladsdemokratiet, </P>  \r\n\r\n<P>3) at forstærke deltagernes muligheder for i fællesskab at forstå og </P>  \r\n\r\n<P>ændre deres livsvilkår og </P>  \r\n\r\n<P>4) at udjævne uddannelseskløften. </P>  \r\n\r\n<P>Kapitel 2 </P>  \r\n\r\n<P>Deltagerkreds </P>  \r\n\r\n<P>§ 2. Lønmodtagere med et forudgående tilhørsforhold til </P>  \r\n\r\n<P>arbejdsmarkedet svarende til 5 års ATP-indbetalinger har ret til </P>  \r\n\r\n<P>frihed fra arbejde til deltagelse i voksenundervisning. </P>  \r\n\r\n<P>Stk. 2. Arbejdsministeren fastsætter efter forhandling med </P>  \r\n\r\n<P>Landsarbejdsnævnet regler for indregning af fuldtidsforsikredes </P>  \r\n\r\n<P>arbejdsløshedsperioder. </P>  \r\n\r\n<P>Stk. 3. Gennem kollektive aftaler kan friheden til uddannelse gøres </P>  \r\n\r\n<P>betinget af en forudgående tilknytning til arbejdspladsen på </P>  \r\n\r\n<P>højst 6 måneder. </P>  \r\n\r\n<P>§ 3. Arbejdsløse kan efter et samlet forudgående tilhørsforhold til </P>  \r\n\r\n<P>arbejdsmarkedet på 5 år efter eget ønske deltage i </P>  \r\n\r\n<P>voksenuddannelse. </P>  \r\n\r\n<P>Stk. 2. Landsarbejdsnævnet fastsætter nærmere regler herfor. Under </P>  \r\n\r\n<P>deltagelse i uddannelsesforløbet står den pågældende ikke til </P>  \r\n\r\n<P>rådighed for arbejdsmarkedet. </P>  \r\n\r\n<P>Kapitel 3 </P>  \r\n\r\n<P>Fremgangsmåde for opnåelse af uddannelsesfrihed </P>  \r\n\r\n<P>§ 4. Ved ønske om frihed til uddannelse retter den ansatte </P>  \r\n\r\n<P>henvendelse til arbejdsgiveren og angiver perioden, i hvilken </P>  \r\n\r\n<P>friheden ønskes. </P>  \r\n\r\n<P>Stk. 2. Arbejdsgiveren kan udsætte den ansattes påbegyndelse af </P>  \r\n\r\n<P>frihedsperioden. Ved frihed af 5 dages varighed eller derunder </P>  \r\n\r\n<P>kan påbegyndelsen af frihedsperioden udsættes med højst 1 måned </P>  \r\n\r\n<P>fra varslingstidspunktet. Ved frihed af over 5 dages varighed kan </P>  \r\n\r\n<P>påbegyndelsen udsættes højst 2 måneder fra varslingstidspunktet. </P>  \r\n\r\n<P>Stk. 3. I tilfælde, hvor frihed til uddannelse indebærer særlige </P>  \r\n\r\n<P>vanskeligheder for virksomhedens eller institutionens </P>  \r\n\r\n<P>arbejdsgang, kan påbegyndelsen udsættes yderligere efter aftale </P>  \r\n\r\n<P>mellem arbejdsgiveren og den ansattes faglige organisation. </P>  \r\n\r\n<P>Stk. 4. I tilfælde, hvor ikke alle anmodninger om frihed til </P>  \r\n\r\n<P>uddannelse kan imødekommes samtidig under henvisning til stk. 3, </P>  \r\n\r\n<P>skal ansatte med kortest uddannelse først have frihed, dernæst </P>  \r\n\r\n<P>ansatte med ubekvemme arbejdstider. </P>  \r\n\r\n<P>Kapitel 4 </P>  \r\n\r\n<P>Rettigheder og pligter m.v. under uddannelsesfrihed </P>  \r\n\r\n<P>§ 5. Ansatte har ret til at vende tilbage til samme arbejde efter </P>  \r\n\r\n<P>uddannelsesfriheden. </P>  \r\n\r\n<P>Stk. 2. Den ansatte har ret til at vende tilbage til sit arbejde før </P>  \r\n\r\n<P>udløbet af den meddelte orlovsperiode. Meddelelse herom skal </P>  \r\n\r\n<P>indgives til arbejdsgiveren med mindst 1 måneds varsel. </P>  \r\n\r\n<P>§ 6. Frihed til uddannelse betragtes som orlov. De sociale ordninger </P>  \r\n\r\n<P>og andre rettigheder videreføres og opretholdes, som hvis den </P>  \r\n\r\n<P>ansatte ikke havde haft frihed til uddannelse. </P>  \r\n\r\n<P>§ 7. Gennem kollektive aftaler fastsættes regler for ansættelse af </P>  \r\n\r\n<P>ny arbejdskraft eller undladelse af afskedigelser som følge af </P>  \r\n\r\n<P>ansattes anvendelse af frihed til uddannelse. </P>  \r\n\r\n<P>§ 8. En arbejdsgiver må ikke afskedige en ansat, fordi denne har </P>  \r\n\r\n<P>fremsat krav om udnyttelse af retten til frihed til uddannelse </P>  \r\n\r\n<P>eller har udnyttet denne frihed. </P>  \r\n\r\n<P>§ 9. Lovens bestemmelser kan ikke fraviges til ugunst for </P>  \r\n\r\n<P>lønmodtageren. </P>  \r\n\r\n<P>Kapitel 5 </P>  \r\n\r\n<P>Tvister </P>  \r\n\r\n<P>§ 10. Tvister vedrørende bestemmelserne i § 2 og §§ 4-9 afgøres ved </P>  \r\n\r\n<P>normal fagretlig behandling. </P>  \r\n\r\n<P>Kapitel 6 </P>  \r\n\r\n<P>Ikrafttræden </P>  \r\n\r\n<P>§ 11. Loven træder i kraft den 1. april 1988. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Viden er magt. </P>  \r\n\r\n<P>Demokratiet må til stadighed læres og prøves. Forslagene om betalt </P>  \r\n\r\n<P>frihed til uddannelse giver tid og betaling, så især </P>  \r\n\r\n<P>korttidsuddannede får reelle muligheder for at kunne uddanne sig. </P>  \r\n\r\n<P>Den viden og handlekraft, som følger af deltagelse i </P>  \r\n\r\n<P>undervisning, vil være til gavn for den enkelte deltager, men </P>  \r\n\r\n<P>også for helheden. Lønmodtagere og arbejdsløse vil gennem nye </P>  \r\n\r\n<P>kundskaber og mere almen viden kunne deltage med større styrke i </P>  \r\n\r\n<P>demokratiet. Dermed vil demokratiet blive udvidet både når det </P>  \r\n\r\n<P>drejer sig om stærkere brugerindflydelse og borgerdeltagelse i </P>  \r\n\r\n<P>(lokal)politiske forhold, og når det drejer sig om de ansattes </P>  \r\n\r\n<P>muligheder for indflydelse i virksomhederne. </P>  \r\n\r\n<P>Lovforslagene om betalt frihed til uddannelse og ret til frihed til </P>  \r\n\r\n<P>uddannelse sigter mod at give lønmodtagere og arbejdsløse </P>  \r\n\r\n<P>muligheder for at udvikle uddannelsestilbud, som kan løfte </P>  \r\n\r\n<P>arbejdspladsdemokratiet. Sammen med lønmodtagerkapital forvaltet </P>  \r\n\r\n<P>af de ansatte i virksomhederne - altså økonomisk demokrati - vil </P>  \r\n\r\n<P>BFU kunne sætte fart i den proces, som fører til, at de ansatte </P>  \r\n\r\n<P>selv kommer til at lede virksomhederne. Dermed bliver BFU et </P>  \r\n\r\n<P>vigtigt element i opbygningen af selvforvaltning i virksomhederne </P>  \r\n\r\n<P>i samfundet som helhed. </P>  \r\n\r\n<P>Viden er magt. Ved, at de korttidsuddannede selv skaffer sig mere </P>  \r\n\r\n<P>almen viden og flere kundskaber, deles magten, og demokratiet </P>  \r\n\r\n<P>udvides. Betalt frihed til uddannelse vil gøre uddannelseskløften </P>  \r\n\r\n<P>mindre. </P>  \r\n\r\n<P>Danmarks udfordringer </P>  \r\n\r\n<P>Danmark står over for en stor udfordring, når det gælder om at </P>  \r\n\r\n<P>bevare og udbygge velfærden. </P>  \r\n\r\n<P>Virksomhederne er tvunget til omstilling og fornyelse, når det </P>  \r\n\r\n<P>gælder om at bevare konkurrenceevnen på verdensmarkedsvilkår. Og </P>  \r\n\r\n<P>virksomhederne står over for store udfordringer, når det gælder </P>  \r\n\r\n<P>om at tage hensyn til arbejdsmiljø, ydre miljø og </P>  \r\n\r\n<P>ressourceforbrug. </P>  \r\n\r\n<P>Disse forandringer kræver ny ledelse og organisation, ny teknologi </P>  \r\n\r\n<P>samt udvidede kvalifikationer hos de ansatte. </P>  \r\n\r\n<P>Hvis danske virksomheder skal kunne leve op til disse udfordringer, </P>  \r\n\r\n<P>er det helt nødvendigt, at de ansatte deltager i gennemførelsen </P>  \r\n\r\n<P>af de nødvendige forandringer. Forslagene om betalt frihed til </P>  \r\n\r\n<P>uddannelse sigter på at give lønmodtagere og arbejdsløse bedre </P>  \r\n\r\n<P>muligheder for at skaffe sig især almene forudsætninger for at </P>  \r\n\r\n<P>deltage i denne proces. </P>  \r\n\r\n<P>SF vil følge lovforslagene om betalt frihed til uddannelse op med </P>  \r\n\r\n<P>forslag om en kraftig udvidelse af arbejdsmarkedsuddannelserne, </P>  \r\n\r\n<P>så lønmodtagere og arbejdsløse også får mulighed for at efter- og </P>  \r\n\r\n<P>videreuddanne sig inden for de erhvervskompetencegivende </P>  \r\n\r\n<P>uddannelser. </P>  \r\n\r\n<P>Uddannelsesskævhederne </P>  \r\n\r\n<P>Det skønnes, at der i dag er omkring 800.000 lønmodtagere og </P>  \r\n\r\n<P>arbejdsløse, som alene har 7 års skolegang, og omkring 1,2 mio. </P>  \r\n\r\n<P>med under 12 års kompetencegivende uddannelse. </P>  \r\n\r\n<P>Uddannelsesressourcerne er skævt fordelt. F.eks. koster det over </P>  \r\n\r\n<P>600.000 kr. at uddanne en læge eller en civilingeniør. En præst </P>  \r\n\r\n<P>koster 300.000 kr. og en folkeskolelærer godt 100.000 kr. I </P>  \r\n\r\n<P>gennemsnit ofres der omkring 10.000 kr. i kursusudgifter pr. </P>  \r\n\r\n<P>deltager på specialarbejderkurserne. </P>  \r\n\r\n<P>Især de korttidsuddannede har høj arbejdsløshedsprocent, lav løn og </P>  \r\n\r\n<P>ofte de ringeste muligheder for at deltage i udøvelsen af </P>  \r\n\r\n<P>demokrati på alle samfundsområder. Når både virksomheder og det </P>  \r\n\r\n<P>offentlige afsætter penge til at efter- og videreuddanne </P>  \r\n\r\n<P>medarbejdere, er det typiske, at medarbejdere med en i forvejen </P>  \r\n\r\n<P>lang uddannelse får en uforholdsmæssig stor andel af de afsatte </P>  \r\n\r\n<P>ressourcer. Når topfunktionæren får 30 timers efteruddannelse, </P>  \r\n\r\n<P>får den ikkefaglærte 1 time. </P>  \r\n\r\n<P>Der er således ikke i dag indbygget mekanismer i det offentlige </P>  \r\n\r\n<P>eller arbejdspladsfinansierede uddannelsessystem, som mindsker </P>  \r\n\r\n<P>uddannelseskløften. Tværtimod. Kun lovgivning kan rette op på den </P>  \r\n\r\n<P>skævhed. </P>  \r\n\r\n<P>ILO-konventionen </P>  \r\n\r\n<P>Konvention nr. 140 og henstilling nr. 148 om betalt frihed til </P>  \r\n\r\n<P>uddannelse fra ILO - Den Internationale Arbejdsorganisation - har </P>  \r\n\r\n<P>både Dansk Arbejdsgiverforening og Landsorganisationen i Danmark </P>  \r\n\r\n<P>stemt for vedtagelsen af den 24. juni 1974. I konventionen tales </P>  \r\n\r\n<P>bl.a. om, at der skal ydes &#187;betalt frihed til uddannelse med </P>  \r\n\r\n<P>henblik på: a) oplæring på ethvert niveau, b) almen, social eller </P>  \r\n\r\n<P>samfundsrettet uddannelse, c) uddannelse i </P>  \r\n\r\n<P>fagforeningsvirksomhed.&#171; De foreliggende lovforslag kan således </P>  \r\n\r\n<P>ses som en dansk udfyldning af ILO-konvention nr. 140 fra 1974. </P>  \r\n\r\n<P>Det skal i denne forbindelse anføres, at der er gennemført </P>  \r\n\r\n<P>BFU-ordninger i adskillige andre vesteuropæiske lande, bl.a. </P>  \r\n\r\n<P>Frankrig, Italien, Vesttyskland, Sverige og Holland. </P>  \r\n\r\n<P>Undervisningens tilrettelæggelse </P>  \r\n\r\n<P>Undervisningen skal tilrettelægges ud fra deltagernes </P>  \r\n\r\n<P>forudsætninger, erfaringer og ønsker. I øvrigt sikrer forslagene </P>  \r\n\r\n<P>om ret til frihed til uddannelse to vigtige ting: For det første, </P>  \r\n\r\n<P>at lønmodtagerne får endnu en frihedsrettighed, nemlig retten til </P>  \r\n\r\n<P>at vælge uddannelse, uden at arbejdsgiveren kan blande sig i </P>  \r\n\r\n<P>dette, idet lovforslaget om ret til frihed til uddannelse </P>  \r\n\r\n<P>samtidig sikrer, at lønmodtageren kan vende tilbage til </P>  \r\n\r\n<P>arbejdspladsen efter endt uddannelse. For det andet sikrer </P>  \r\n\r\n<P>lovforslagene om betalt frihed til uddannelse, at lønmodtageren </P>  \r\n\r\n<P>frit kan vælge mellem en enorm mængde af vidt forskellige </P>  \r\n\r\n<P>uddannelsestilbud. </P>  \r\n\r\n<P>Imidlertid vil det være nødvendigt bl.a. inden for </P>  \r\n\r\n<P>enkeltfagskurserne at eksperimentere med undervisningens form og </P>  \r\n\r\n<P>indhold, så førnævnte hensyn bliver taget. Det vil samtidig være </P>  \r\n\r\n<P>vigtigt at styrke den voksenpædagogiske forskning. Eksamen må </P>  \r\n\r\n<P>også tilrettelægges således, at den passer til den valgte </P>  \r\n\r\n<P>undervisningstilrettelæggelse. </P>  \r\n\r\n<P>Oplysningsforbund, daghøjskoler og folkehøjskoler har delvise </P>  \r\n\r\n<P>erfaringer med de voksne korttidsuddannede, som står mest </P>  \r\n\r\n<P>fremmede over for videreuddannelse. Her vil det være nødvendigt </P>  \r\n\r\n<P>at sætte en udvikling i gang. (Specialarbejderforbundet er så </P>  \r\n\r\n<P>småt begyndt at give tilskud, hvis dets medlemmer ønsker at gå på </P>  \r\n\r\n<P>kursus på de folkehøjskoler, som forbundet har samarbejdsaftale </P>  \r\n\r\n<P>med). Disse udbydere af undervisningen vil have en helt naturlig </P>  \r\n\r\n<P>interesse i lokalt at tage kontakt med brugerne og deres </P>  \r\n\r\n<P>organisationer for at udvikle kurser, der i særlig grad </P>  \r\n\r\n<P>tilgodeser deltagernes behov. </P>  \r\n\r\n<P>De kollektive kurser har den styrke, at det er arrangøren selv, der </P>  \r\n\r\n<P>fastlægger undervisningens form, indhold og målsætning og tillige </P>  \r\n\r\n<P>ansætter læreren. Her vil der om ønsket være mulighed for at </P>  \r\n\r\n<P>finde lærere fra egne rækker. Således ligger de kollektive kurser </P>  \r\n\r\n<P>i forlængelse af de stærkeste traditioner inden for dansk </P>  \r\n\r\n<P>folkeoplysning. </P>  \r\n\r\n<P>Det må ved følgelovgivning sikres, at der er børnepasningsmuligheder </P>  \r\n\r\n<P>for deltagerne. </P>  \r\n\r\n<P>Nogle danske erfaringer </P>  \r\n\r\n<P>AOF har i efteråret 1987 udsendt en rapport, &#187;Betalt frihed til </P>  \r\n\r\n<P>uddannelse - hvorfor, hvordan?&#187;, hvori en række BFU-forsøg </P>  \r\n\r\n<P>finansieret af LO's forretningsudvalg evalueres. </P>  \r\n\r\n<P>Af rapporten fremgår bl.a., at &#187;motivationen til at tilmelde sig </P>  \r\n\r\n<P>undervisning ofte er afhængig af, om man kan gå sammen med </P>  \r\n\r\n<P>arbejdskammerater, om man kan tilmelde sig &#187;samlet&#171;, om man har  \r\n\r\n</P>  \r\n\r\n<P>haft personlig kontakt til opsøgerne og/eller </P>  \r\n\r\n<P>tillidsrepræsentanterne . . . Opsøgerne skal være (aner)kendte </P>  \r\n\r\n<P>personer i forhold til målgruppem . . . Opslag eller </P>  \r\n\r\n<P>tilmeldingslister er altså generelt ikke nok . . . </P>  \r\n\r\n<P>Virksomhedsbesøg og andre ekskursioner fremhæves af flere </P>  \r\n\r\n<P>deltagere som nogle af de mest lærerige og spændende oplevelser . </P>  \r\n\r\n<P>. . Deltagerne lægger stor vægt på, at de følger undervisningen </P>  \r\n\r\n<P>sammen med arbejdskammeraterne . . . Undervisningen skal baseres </P>  \r\n\r\n<P>på samtalen . . . Ligeværdighed bliver nøgleordet i </P>  \r\n\r\n<P>undervisningsformen . . . Følelser, oplevelser og engagement skal </P>  \r\n\r\n<P>være omdrejningspunkter i undervisningsindholdet. Undervisningen </P>  \r\n\r\n<P>skal kunne anvendes til at erkende og udvide muligheder i </P>  \r\n\r\n<P>deltagernes hele livssituation'. </P>  \r\n\r\n<P>Beskæftigelseseffekten </P>  \r\n\r\n<P>Der er i dag omkring 250.000 arbejdsløse. Det skønnes, at forslaget </P>  \r\n\r\n<P>har en beskæftigelseseffekt på 50 pct. Således vil 10.000 </P>  \r\n\r\n<P>helårsdeltagere blive erstattet af 5.000 arbejdsløse, som får </P>  \r\n\r\n<P>arbejde. </P>  \r\n\r\n<P>De to lovforslag om betalt frihed til uddannelse sigter også på at </P>  \r\n\r\n<P>give arbejdsløse bedre uddannelsesmuligheder uden dog at </P>  \r\n\r\n<P>fastholde nogen i arbejdsløshed. Men indtil nu er der hverken </P>  \r\n\r\n<P>gennemført et systemskifte eller tilrettelagt en økonomisk </P>  \r\n\r\n<P>politik på lønmodtagernes betingelser, som afskaffer </P>  \r\n\r\n<P>arbejdsløsheden. Derfor må arbejdsløse have mulighed for at </P>  \r\n\r\n<P>foretage sig noget aktivt og meningsfuldt sammen med andre </P>  \r\n\r\n<P>mennesker frem for at blive bundet til isolation. </P>  \r\n\r\n<P>Tidligere forslag </P>  \r\n\r\n<P>SF har tre gange tidligere fremsat beslutningsforslag om betalt </P>  \r\n\r\n<P>frihed til uddannelse i arbejdstiden (se Folketingstidende </P>  \r\n\r\n<P>1981-82, forhandlingerne sp. 2324 og 4365 og tillæg A sp. 3153, </P>  \r\n\r\n<P>Folketingstidende 1982-83, forhandlingerne sp. 8946 og 10565 og </P>  \r\n\r\n<P>tillæg A sp. 3769, og Folketingstidende 1983-84 (2. samling), </P>  \r\n\r\n<P>forhandlingerne sp. 2736 og 4524 og tillæg A sp. 3887). Hver gang </P>  \r\n\r\n<P>har der været tale om forslag, som både har rummet retten til </P>  \r\n\r\n<P>frihed og løngodtgørelse. </P>  \r\n\r\n<P>De foreliggende forslag er todelte. Denne form er valgt for at skabe </P>  \r\n\r\n<P>klarhed. Samtidig bygger især forslaget om ret til frihed til </P>  \r\n\r\n<P>uddannelse på Socialdemokratiets lovforslag L 124, fremsat den </P>  \r\n\r\n<P>18. januar 1985 (se Folketingstidende 1984-85, forhandlingerne </P>  \r\n\r\n<P>sp. 6057 og 7670 og tillæg A sp. 3555). SF finder, at det </P>  \r\n\r\n<P>socialdemokratiske forslag, der giver lønmodtagere flere </P>  \r\n\r\n<P>frihedsrettigheder, var et udmærket forslag, hvorfor store dele </P>  \r\n\r\n<P>uændret er indarbejdet i de foreliggende forslag. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Det er et formål med dette lovforslag, at lønmodtagere skal kunne </P>  \r\n\r\n<P>opnå frihed til uddannelse uafhængigt af arbejdsgiverens syn på </P>  \r\n\r\n<P>nytten af den pågældende uddannelse. Med loven i hånden kan </P>  \r\n\r\n<P>lønmodtagerne frigøre sig fra det forhold, at arbejdsgiverne i </P>  \r\n\r\n<P>dag kan afgøre, i hvilket omfang og i hvilke uddannelsesforløb </P>  \r\n\r\n<P>lønmodtagerne kan deltage. </P>  \r\n\r\n<P>Til § 2 </P>  \r\n\r\n<P>Til stk. 1 </P>  \r\n\r\n<P>Det må bl.a. gennem finanslovbevillinger sikres, at der er midler </P>  \r\n\r\n<P>til løngodtgørelse på arbejdsmarkedsuddannelserne og aflønning af </P>  \r\n\r\n<P>voksenlærlinge svarende til det omfang, som ønskes for </P>  \r\n\r\n<P>udbygningen af den erhvervsrettede efter- og videreuddannelse for </P>  \r\n\r\n<P>voksne. I mange tilfælde yder arbejdsgiveren løn under den </P>  \r\n\r\n<P>ansattes deltagelse i arbejdsmarkedsuddannelserne. Denne mulighed </P>  \r\n\r\n<P>skal fortsat bestå. Erhvervsuddannelserne og </P>  \r\n\r\n<P>arbejdsmarkedsuddannelserne skal udbygges, så kapaciteten svarer </P>  \r\n\r\n<P>til behovet for uddannelsespladser. </P>  \r\n\r\n<P>Ud over ovennævnte uddannelser vil undervisningen bl.a. kunne </P>  \r\n\r\n<P>omfatte følgende: Deltagelse i undervisning tilrettelagt af </P>  \r\n\r\n<P>folkelige organisationer og foreninger samt politiske og faglige </P>  \r\n\r\n<P>organisationer, hvilken ofte vil være af kortere varighed. </P>  \r\n\r\n<P>Desuden vil BFU (betalt frihed til uddannelse) kunne bruges til </P>  \r\n\r\n<P>deltagelse i undervisning på daghøjskoler, forberedelseskurser, </P>  \r\n\r\n<P>højskoler og kollektive kurser samt til studie- og </P>  \r\n\r\n<P>erhvervskompetencegivende uddannelser, der ofte vil være af </P>  \r\n\r\n<P>længere varighed. </P>  \r\n\r\n<P>På baggrund af ATP-registreringen afgrænses personkredsen, der kan </P>  \r\n\r\n<P>omfattes af frihed til uddannelse. </P>  \r\n\r\n<P>Ved at bruge eksisterende ordninger vil administrationen af loven om </P>  \r\n\r\n<P>frihed til uddannelse blive enkel. </P>  \r\n\r\n<P>De 5 års ATP-indbetalinger og udregning af arbejdsløshedsperioder </P>  \r\n\r\n<P>knyttes til det tidsrum, hvori den enkelte lønmodtager har været </P>  \r\n\r\n<P>på eller til rådighed for arbejdsmarkedet, uafhængigt af den </P>  \r\n\r\n<P>daglige arbejdstid. </P>  \r\n\r\n<P>Til stk. 2 </P>  \r\n\r\n<P>Arbejdsministeren fastsætter efter drøftelse med Landsarbejdsnævnet </P>  \r\n\r\n<P>regler for indregning af fuldtidsforsikredes </P>  \r\n\r\n<P>arbejdsløshedsperioder, således at arbejdsløshedsperioder indgår </P>  \r\n\r\n<P>med samme vægt med hensyn til ret til frihed til uddannelse som </P>  \r\n\r\n<P>tilsvarende beskæftigelsesprioder. </P>  \r\n\r\n<P>Til § 3 </P>  \r\n\r\n<P>Arbejdsløses muligheder for deltagelse i undervisning i henhold til </P>  \r\n\r\n<P>BFU-lovgivningen skal fastlægges endeligt i lov om </P>  \r\n\r\n<P>arbejdsformidling og arbejdsløshedsforsikring m.v. Arbejdsløse </P>  \r\n\r\n<P>skal kunne deltage i samme undervisning som beskæftigede, der </P>  \r\n\r\n<P>benytter deres frihedsret med eller uden lønkompensation, uden at </P>  \r\n\r\n<P>den arbejdsløse skal stå til rådighed for arbejdsmarkedet, og </P>  \r\n\r\n<P>samtidig med, at den arbejdsløse fortsat oppebærer sin </P>  \r\n\r\n<P>understøttelse. Deltaglse skal fortsat betragtes som en &#187;død&#171;  \r\n\r\n</P>  \r\n\r\n<P>periode i forhold til tidsbestemmelsesregler i </P>  \r\n\r\n<P>arbejdsløshedslovgivningen. </P>  \r\n\r\n<P>Unge, der tidligt er kommet ud på arbejdsmarkedet, vil have mulighed </P>  \r\n\r\n<P>for at benytte tilbudet om frihed til uddannelse i </P>  \r\n\r\n<P>ungdomsperioden, men for at undgå ulige økonomiske vilkår i </P>  \r\n\r\n<P>forhold til unge, som modtager statens uddannelsesstøtte, skal </P>  \r\n\r\n<P>der fastsættes en maksimal grænse på 3 år for, hvor længe en </P>  \r\n\r\n<P>arbejdsløs kan modtage arbejdsløshedsunderstøttelse, mens </P>  \r\n\r\n<P>vedkommende anvender uddannelsesretten. </P>  \r\n\r\n<P>Til § 4 </P>  \r\n\r\n<P>Lønmodtageren retter henvendelse til arbejdsgiveren og angiver, i </P>  \r\n\r\n<P>hvilken periode frihed til uddannelse ønskes. Denne henvendelse </P>  \r\n\r\n<P>skal ved kortere kurser af en varighed på 5 arbejdsdage eller </P>  \r\n\r\n<P>mindre ske senest 1 måned før uddannelsesfrihed ønskes. For </P>  \r\n\r\n<P>kurser og uddannelser af en varighed på mere end 5 arbejdsdage </P>  \r\n\r\n<P>skal ønske om påbegyndelse af frihed til uddannelse ske senest 2 </P>  \r\n\r\n<P>måneder før uddannelsen påbegyndes. </P>  \r\n\r\n<P>Til stk. 4 </P>  \r\n\r\n<P>Kun undtagelsesvis kan der foregå prioritering mellem en virksomheds </P>  \r\n\r\n<P>ansatte. Ansøgninger om uddannelsesfrihed afgøres konkret. </P>  \r\n\r\n<P>Førsteprioritet har deltagere med den korteste </P>  \r\n\r\n<P>uddannelsesbaggrund. Står ansøgere lige med hensyn til varigheden </P>  \r\n\r\n<P>af deres uddannelse, vil personer med en ikkekompetencegivende </P>  \r\n\r\n<P>uddannelse have fortrinsret frem for personer med en ajourført </P>  \r\n\r\n<P>studie- og erhvervskompetencegivende uddannelsesbaggrund. Ved </P>  \r\n\r\n<P>yderligere prioritering skal der tages hensyn til personer med de </P>  \r\n\r\n<P>mest ubekvemme arbejdstider og dem, der ved et samlet skøn har </P>  \r\n\r\n<P>svært ved at deltage i uddannelsesorlov. </P>  \r\n\r\n<P>Prioriteringen efter ovennævnte retningslinjer foregår i </P>  \r\n\r\n<P>virksomhedens eller institutionens samarbejdsudvalg. Hvis et </P>  \r\n\r\n<P>sådant ikke eksisterer, da i et samarbejde mellem ledelsen og </P>  \r\n\r\n<P>tillidsrepræsentanten. </P>  \r\n\r\n<P>Til § 5 </P>  \r\n\r\n<P>Såfremt det arbejde, som uddannelsesdeltagerne tidligere havde, er </P>  \r\n\r\n<P>ændret eller fjernet, skal den pågældende have mulighed for at </P>  \r\n\r\n<P>vende tilbage til samme arbejdsplads og sikres et tilsvarende </P>  \r\n\r\n<P>arbejde. </P>  \r\n\r\n<P>Til § 6 </P>  \r\n\r\n<P>Med sociale ordninger og andre rettigheder menes anciennitet, </P>  \r\n\r\n<P>opsigelsesvarsler og tidligere erhvervede rettigheder på </P>  \r\n\r\n<P>arbejdspladsen. Den pågældende må ikke stilles ringere, når </P>  \r\n\r\n<P>vedkommende vender tilbage til sin arbejdsplads, end tilfældet </P>  \r\n\r\n<P>var, da uddannelsesorloven blev påbegyndt. </P>  \r\n\r\n<P>Til § 8 </P>  \r\n\r\n<P>Lønmodtageren skal have fuld tryghed til at benytte sin </P>  \r\n\r\n<P>uddannelsesfrihed inden for rammerne af denne lov. Ligeledes må </P>  \r\n\r\n<P>det ikke være forbundet med utryghed at tilkendegive ønske om at </P>  \r\n\r\n<P>benytte retten til frihed til uddannelse. </P>  \r\n\r\n<P>Afskediges en ansat i strid med denne regel, skal arbejdsgiveren </P>  \r\n\r\n<P>betale en godtgørelse. Godtgørelsen fastsættes under hensyn til </P>  \r\n\r\n<P>lønmodtagerens ansættelsestid, opsigelsesvarsel, muligheder for </P>  \r\n\r\n<P>at finde nyt arbejde og sagens omstændigheder i øvrigt. Tvister </P>  \r\n\r\n<P>afgøres af Afskedigelsesnævnet. </P>  \r\n\r\n<P>Til § 9 </P>  \r\n\r\n<P>Forbedringer for lønmodtageren i forhold til loven kan aftales via </P>  \r\n\r\n<P>overenskomsterne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00208"
        },
        {
            "displayName": "Entydig dokumentidentifikation",
            "displayValue": "CL004850"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "208"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}