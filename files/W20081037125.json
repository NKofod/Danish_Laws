{
    "id": 126846,
    "title": "Klage over, at originaljournalen ikke blev udleveret til patienten i forbindelse med lægeskift",
    "documentTypeId": "240",
    "isSagsforlobPeriodValid": true,
    "shortName": "KEN nr 10371 af 20/03/2008",
    "documentHtml": "<div class=\"bjelke\">Den fulde tekst</div><p class=\"Titel2\">Klage over, at originaljournalen ikke blev udleveret til patienten i forbindelse med lægeskift</p>\r\n      <p class=\"TekstV\">Patientklagenævnet finder ikke grundlag for at kritisere praktiserende læge &lt;****&gt; for hendes håndtering den 11. september 2006 af &lt;****&gt; sanmodning om aktindsigt i sin journal, jf. lov om patienters retsstilling § 20, stk. 1.</p>\r\n      <p class=\"Tekstoverskrift\">Hændelsesforløb</p>\r\n      <p class=\"TekstV\">Den 6. september 2006 henvendte &lt;****&gt; sig til praktiserende læge &lt;****&gt; med henblik på lægeskift samt udlevering af originaljournal. Læge &lt;****&gt; informerede &lt;****&gt; om, at han kunne henvende sig til hendes sekretær for at få udleveret en kopi af sin journal.</p>\r\n      <p class=\"TekstV\">Den 11. september 2006 henvendte &lt;****&gt; sig til læge &lt;****&gt;s sekretær igen med henblik på udlevering af originaljournal, hvorefter sekretæren udleverede en kopi til &lt;****&gt;.</p>\r\n      <p class=\"Tekstoverskrift\">Klagen</p>\r\n      <p class=\"TekstV\">Der er klaget over følgende:</p>\r\n      <p class=\"TekstV\">At &lt;****&gt; ikke har fået fuld aktindsigt i sin journal i forbindelse med anmodning herom den 6. september 2006.</p>\r\n      <p class=\"Tekstoverskrift\">Nævnets afgørelse af klagen</p>\r\n      <p class=\"TekstV\">Læge &lt;****&gt; har ikke overtrådt lov om patienters retsstilling § 20, stk. 1, ved sin håndtering af &lt;****&gt; anmodning om aktindsigt den 11. september 2006.</p>\r\n      <p class=\"Tekstoverskrift\">Begrundelse</p>\r\n      <p class=\"TekstV\">Det fremgår af journalen den 6. september 2006, at &lt;****&gt; henvendte sig til læge &lt;****&gt; med henblik på at få udleveret sin originaljournal. Læge &lt;****&gt; informerede &lt;****&gt; om, at han ikke kunne få udleveret originaljournalen, men at han kunne henvende sig til læge &lt;****&gt;s sekretær for at få udleveret kopi af journalen i stedet.</p>\r\n      <p class=\"TekstV\">Det fremgår endvidere af journalen den 11. september 2006, at &lt;****&gt; henvendte sig til læge &lt;****&gt;s sekretær og fik udleveret en kopi af sin journal.</p>\r\n      <p class=\"TekstV\">&lt;****&gt; har klaget over, at han ikke fået fuldstændig aktindsigt.</p>\r\n      <p class=\"TekstV\">Ifølge sin udtalelse til sagen har læge &lt;****&gt; anført, at &lt;****&gt; den 11. september 2006 igen ønskede at få sin originaljournal udleveret, hvilket igen blev afvist. Læge &lt;****&gt; samt hendes sekretær forklarede &lt;****&gt; endnu en gang, at han ikke kunne få udleveret originaljournalen, men en kopi af journalen. Sekretæren spurgte efterfølgende, om det var i orden, at hun kun tog kopi af de journalnotater, der var fra læge &lt;****&gt;s praksis. Sekretæren viste &lt;****&gt;, hvilke journalkopier hun havde lavet, og han sagde, at det var i orden. &lt;****&gt; havde fået udleveret kopier af sin journal hos sin tidligere læge.</p>\r\n      <p class=\"TekstV\">Der foreligger således modstridende oplysninger fra &lt;****&gt; og læge &lt;****&gt; om, hvorvidt der blev givet aktindsigt i det materiale, anmodningen den 11. september 2006 omhandlede. Der foreligger ikke yderligere oplysninger i sagen der kan understøtte den ene forklaring frem for den anden. Patientklagenævnet har ikke mulighed for at få sagen yderligere belyst, da nævnet træffer afgørelse på skriftligt grundlag og i modsætning til domstolene ikke har mulighed for at afhøre parter og vidner i forbindelse med behandling af sagen.</p>\r\n      <p class=\"TekstV\">I et sådant tilfælde som dette gælder et almindeligt retsprincip om, at tvivlen skal komme den indklagede til gode.</p>\r\n      <p class=\"TekstV\">På denne baggrund finder nævnet ikke grundlag for at fastslå, at der ikke blev givet fuldstændig aktindsigt i det materiale, anmodningen omhandlede.</p>\r\n      <p class=\"TekstV\">Nævnet kan oplyse, at en læge har opbevaringspligt af en journal i ti år, jf. Bekendtgørelse om lægers pligt til at føre ordnede optegnelser (journalføring) § 14. Dette medfører, at læge &lt;****&gt; ikke havde pligt at udlevere originaljournalen til &lt;****&gt;, men kun at udlevere en kopi af materialet.</p>\r\n      <p class=\"TekstV\">Nævnet finder det herefter ikke tilstrækkeligt godtgjort, at læge &lt;****&gt;s håndtering af &lt;****&gt; anmodning om aktindsigt den 11. september 2006 var i strid med § 20, stk. 1, i lov om patienters retsstilling.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/09/2009"
        },
        {
            "displayName": "Accession",
            "displayValue": "W20081037125"
        },
        {
            "displayName": "Entydig dokumentidentifikation",
            "displayValue": "BK000764"
        },
        {
            "displayName": "Dato for indlæggelse",
            "displayValue": "11/09/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10371"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "20/03/2008"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Sundhedsvæsenets Patientklagenævn, j. nr. 0867210"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}