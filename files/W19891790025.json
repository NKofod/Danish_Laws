{
    "id": 32590,
    "title": "Istandsættelse af overkørsel til privat fællesvej ",
    "documentTypeId": "240",
    "isSagsforlobPeriodValid": false,
    "shortName": "KEN nr 17900 af 11/12/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ændring af en overkørsel til privat fællesvej fra grus til  \r\n\r\n flisebelægning er at sidestille med istandsættelse af vejen, som kan pålægges  \r\n\r\n ejeren af den tilgrænsende ejendom. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Istandsættelse af overkørsel til privat  \r\n\r\n fællesvej </H1>  \r\n\r\n<P></P>  \r\n\r\n<P>I brev af 12. september 1989 klager De over A kommunes påbud om at  \r\n\r\n istandsætte Deres ejendoms overkørsel til den private fællesvej P-vej. De  \r\n\r\n oplyser, at kommunen efter vejsyn i maj 1989 krævede overkørslen etableret  \r\n\r\n efter kommunens regler for overkørsler. De har ikke fra kommunen kunnet få  \r\n\r\n oplyst, hvori kravet nærmere bestod. </P>  \r\n\r\n<P>De henviser til lov om private fællesveje kap. 8, § 48, jfr. lov om  \r\n\r\n offentlige veje, kap. 6, vedrørende overkørsler til private fællesveje. Det  \r\n\r\n er Deres opfattelse, at der ikke i disse bestemmelser er hjemmel til at kræve  \r\n\r\n ændring af en bestående overkørsel. De har i den forbindelse oplyst, at  \r\n\r\n overkørslen er godkendt i forbindelse med byggeri på ejendommen i 1936, og i  \r\n\r\n hvert fald siden 1957 har henligget uændret. </P>  \r\n\r\n<P>De ønsker oplyst med hvilken hjemmel kommunen kan afsige kendelse om  \r\n\r\n forbedring af Deres overkørsel. </P>  \r\n\r\n<P>Det fremgår af bilagsmaterialet, at kommunen har henvist til  \r\n\r\n privatvejslovens § 48 og § 57, stk. 2. </P>  \r\n\r\n<P>Kommunen har i brev af 23. november 1989 til ministeriet fastholdt  \r\n\r\n kendelsen. Det fremgår af brevet, at der er tale om en overkørsel over  \r\n\r\n grusfortov samt rabat. </P>  \r\n\r\n<P>Det fremgår af brevet, at kommunen med brev af 18. september 1989 har  \r\n\r\n tilsendt Dem kommunens regler for udførelse og vedligeholdelse af overkørsler  \r\n\r\n samt teknisk beskrivelse af, hvorledes overkørslen skal istandsættes med  \r\n\r\n fliser og brosten. </P>  \r\n\r\n<P>Det fremgår endvidere af bilagsmaterialet, at kommunen i forbindelse med  \r\n\r\n godkendelse af et garagebyggeri har stillet vilkår om, at overkørslen blev  \r\n\r\n istandsat, således at knækkede fliser blev udskiftet med hele fliser.  \r\n\r\n Overkørslen har således på det tidspunkt været anlagt med fliser. </P>  \r\n\r\n<P>Ministeriet kan oplyse, at efter privatvejslovens § 57, stk. 1, påhviler  \r\n\r\n det ejerne af de til en privat fællesvej grænsende ejendomme at holde vejen i  \r\n\r\n en under hensyn til færdslens art og størrelse god og forsvarlig stand.  \r\n\r\n Bestemmelsen omfatter ud over kørebanen også cykelstier, fortove og rabatter,  \r\n\r\n herunder overkørsler på disse. Efter stk. 2 er det vejmyndigheden (kommunen),  \r\n\r\n der bestemmer i hvilket omfang og på hvilken måde private fællesveje skal  \r\n\r\n vedligeholdes og istandsættes, herunder om arbejderne skal udføres som et  \r\n\r\n samlet arbejde, eller at den enkelte grundejer skal udføre et nærmere fastsat  \r\n\r\n arbejde. Vejmyndigheden kan således bestemme, at istandsættelsesarbejder på  \r\n\r\n en vej skal udføres af den grundejer, hvis ejendom grænser til den del af  \r\n\r\n vejen, hvorpå der skal udføres arbejde. </P>  \r\n\r\n<P>Disse bestemmelser giver således kommunen hjemmel til at bestemme, at  \r\n\r\n overkørslen ved Deres ejendom skal istandsættes også til en højere standard  \r\n\r\n end forudsat i forbindelse med, at der blev givet tilladelse til at etablere  \r\n\r\n denne. </P>  \r\n\r\n<P>Ministeriet kan endvidere oplyse, at det ved bekendtgørelse nr. 488 af 18.  \r\n\r\n november 1985 om begrænsning af klageadgang efter vejlovgivningen er bestemt,  \r\n\r\n at afgørelser efter privatvejslovens § 57 ikke kan påklages til ministeriet.  \r\n\r\n Ministeriet kan i disse sager alene tage stilling til, hvorvidt afgørelsen  \r\n\r\n har hjemmel i den pågældende bestemmelse. </P>  \r\n\r\n<P>Da kommunens påbud om istandsættelse af Deres overkørsel med etablering af  \r\n\r\n fliser og brosten som nævnt har den fornødne hjemmel i nævnte § 57, har  \r\n\r\n ministeriet ikke mulighed for at foretage videre i sagen. Ministeriet skal  \r\n\r\n dog bemærke, at det er enig i, at kommunen i forbindelse med meddelelsen af  \r\n\r\n påbud om istandsættelse af overkørslen burde have oplyst Dem om, hvorledes  \r\n\r\n denne skulle istandsættes og derfor burde have fremsendt regulativ og teknisk  \r\n\r\n beskrivelse til Dem på et tidligere tidspunkt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Offentliggjort i VEJLOVE udgivet af DAFOLO. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19891790025"
        },
        {
            "displayName": "Entydig dokumentidentifikation",
            "displayValue": "CA000501"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17900"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "11/12/1989"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Trafikministeriets j.nr. 89-5232/k173-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}