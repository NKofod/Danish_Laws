{
    "id": 80854,
    "title": "At-anvisning nr. 2.1.3.2, februar 1995 Godkendelse af fyldestationer ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3251 af 01/02/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-anvisning nr. 2.1.3.2, februar 1995  \r\n\r\n Godkendelse af fyldestationer </H1>  \r\n\r\n<P></P>  \r\n\r\n<BR>  \r\n\r\n<P> <B>Indledning</B>  </P>  \r\n\r\n<P>Denne anvisning knytter sig til kapitel 7 i Arbejdstilsynets  \r\n\r\n bekendtgørelse nr. 626 af 10. august 1990 om trykbeholdere der transporteres  \r\n\r\n med indhold. </P>  \r\n\r\n<P>I henhold til bekendtgørelsens § 28 skal planer til anlæg for fyldning af  \r\n\r\n flasker og fade forelægges direktøren for Arbejdstilsynet til godkendelse.  \r\n\r\n</P>  \r\n\r\n<P>Denne anvisning giver nærmere retningslinier for, hvilke krav der stilles  \r\n\r\n til en virksomhed for opnåelse af en godkendelse til fyldning af flasker.  \r\n\r\n</P>  \r\n\r\n<P>Anvisningen er udarbejdet under medvirken af Trykbeholderudvalget. </P>  \r\n\r\n<P CLASS=PUNKT> <B>1.</B> Område </P>  \r\n\r\n<P>Anvisningen indeholder almindelige bestemmelser for fyldestationer, der  \r\n\r\n fylder flasker med </P>  \r\n\r\n<UL CLASS=PLAIN-LIST>  \r\n\r\n<LI>1) Sammentrykkede luftarter, fx oxygen (O2), nitrogen (N2), argon (Ar),  \r\n\r\n åndemiddelluft </LI>  \r\n\r\n<LI>2) Under tryk fordråbede luftarter, fx carbondioxid (CO2), dinitrogenoxid  \r\n\r\n (N2O), F-gas </LI>  \r\n\r\n<LI>3) Luftarter, der under tryk er opløst i væske, fx acetylen (C2H2) opløst  \r\n\r\n i acetone. </LI>  \r\n\r\n</UL>  \r\n\r\n<P>Anvisningen gælder ikke for fyldning af DS-mærkede håndildslukkere. </P>  \r\n\r\n<P CLASS=PUNKT> <B>2.</B> Definitioner </P>  \r\n\r\n<P>Flasker. Beholdere med volumen på mindst 0,01 liter og højst 150 liter  \r\n\r\n samt en ydre diameter på højst 420 mm og en længde på højst 2.000 mm. </P>  \r\n\r\n<P> <B>Sammentrykkede luftarter.</B> Luftarter, hvis kritiske temperatur ikke  \r\n\r\n overstiger -10 grader C (tk &lt;= -10 grader C). </P>  \r\n\r\n<P> <B>Fordråbede luftarter.</B> Luftarter, hvis kritiske temperatur er  \r\n\r\n højere end -10 grader C (tk &gt; -10 grader C). </P>  \r\n\r\n<P CLASS=PUNKT> <B>3.</B> Krav til fyldeudstyr </P>  \r\n\r\n<P> <B>3.1 Generelt</B>  </P>  \r\n\r\n<P>Fyldeudstyret skal være indrettet således, at fyldning af gasser med  \r\n\r\n forudsat renhed og sammensætning kan foregå forsvarligt. </P>  \r\n\r\n<P>Rørsystemer og øvrige faste installationer er omfattet af Arbejdstilsynets  \r\n\r\n bekendtgørelse nr. 746 af 26. november 1987 om trykbeholdere og rørsystemer  \r\n\r\n under tryk, og de kan dermed være underkastet krav om  \r\n\r\n konstruktionsgodkendelse. </P>  \r\n\r\n<P>For virksomheder, der er omfattet af kapitel 6 i bekendtgørelse nr. 867 af  \r\n\r\n 13. oktober 1994 om arbejdets udførelse, stilles der særlige krav om  \r\n\r\n anmeldelse af planer over arbejdsprocesser m.v. </P>  \r\n\r\n<P>Fyldeudstyret skal omfatte et system for tæthedsprøvning af de fyldte  \r\n\r\n beholdere. </P>  \r\n\r\n<P>Fyldeudstyret skal være sikret således, at der ikke kan ske overfyldning  \r\n\r\n af flaskerne. </P>  \r\n\r\n<P> <B>3.2 Sikring mod overfyldning </B></P>  \r\n\r\n<P> <B>3.2.1 Sammentrykkede luftarter</B>  </P>  \r\n\r\n<P>I fyldeanlæg for sammentrykkede luftarter skal det sikres, at trykket ikke  \r\n\r\n overskrider det tilladelige fyldetryk ved 15 grader C med mere end 20%.  \r\n\r\n Såfremt fyldetrykket kun reguleres ved sikkerhedsventilens indstillingstryk,  \r\n\r\n må dette dog ikke overskride 10% af det maksimalt tilladelige fyldetryk ved  \r\n\r\n 15 grader C. </P>  \r\n\r\n<P>Anlægget skal endvidere være forsynet med mindst 2 trykmålere, der under  \r\n\r\n fyldningen skal måle trykket i de beholdere, som trykpåsættes. Trykmålernes  \r\n\r\n visning skal kunne ses samtidigt, og de skal mindst have en nøjagtighed  \r\n\r\n svarende til klasse 1,0. </P>  \r\n\r\n<P>Specielt ved fyldning af åndemiddelluft skal myndighedsforeskrevne krav  \r\n\r\n til renhed iagttages (jf. bl.a. Industriministeriets bekendtgørelse nr. 29 af  \r\n\r\n 15. januar 1988 om dykkermateriel). </P>  \r\n\r\n<P> <B>3.2.2 Fordråbede luftarter</B>  </P>  \r\n\r\n<P>I fyldeanlæg for under tryk fordråbede luftarter skal det sikres, at  \r\n\r\n trykket ikke overskrider 75% af prøvningstrykket for de flasker, som skal  \r\n\r\n fyldes, og anlægget skal være indrettet således, at overfyldning ikke  \r\n\r\n forekommer. </P>  \r\n\r\n<P>I automatiske fyldeanlæg for under tryk fordråbede luftarter skal der være  \r\n\r\n indbygget en differenstrykventil, hvis indstillingstryk ikke må overskride  \r\n\r\n 75% af prøvningstrykket for de flasker, som skal fyldes, og anlægget skal  \r\n\r\n være indrettet således, at overfyldning ikke forekommer. </P>  \r\n\r\n<P>Fyldninger skal kontrolleres ved godkendte og verificerede vægte, hvis  \r\n\r\n fejlvisning ikke må overskride +/-2% af aktuel visning. Vejekontrollen kan  \r\n\r\n eventuelt udføres stikprøvevis, såfremt fyldeanlægget kan justeres til  \r\n\r\n nøjagtig og ensartet fyldning. (Stikprøvefrekvens vil fremgå af  \r\n\r\n godkendelsen). </P>  \r\n\r\n<P> <B>3.2.3 Under tryk opløste luftarter</B>  </P>  \r\n\r\n<P>Fyldeanlæg for under tryk opløste luftarter skal være sikret mod  \r\n\r\n overfyldning af flaskerne. </P>  \r\n\r\n<P>For fyldeanlæg til acetylen henvises til TRAC (Technische Regeln fur  \r\n\r\n Acetylenanlagen und Calciumcarbidlager). </P>  \r\n\r\n<P>Fyldningerne skal dels kontrolleres ved godkendte og verificerede vægte,  \r\n\r\n hvis fejlvisning ikke må overskride +/-2% af aktuel visning, og dels ved  \r\n\r\n mindst 1 trykmåler, hvis nøjagtighed mindst skal svare til klasse 1,0.  \r\n\r\n Vejekontrollen kan eventuelt udføres stikprøvevis, såfremt fyldeanlægget kan  \r\n\r\n justeres til nøjagtig og ensartet fyldning. (Stikprøvefrekvens vil fremgå af  \r\n\r\n godkendelsen). </P>  \r\n\r\n<P CLASS=PUNKT> <B>4.</B> Krav til fyldeprocedure </P>  \r\n\r\n<P>Fyldeproceduren skal være beskrevet, og den skal sikre, at de under afsnit  \r\n\r\n 3 nævnte fyldningskrav overholdes. </P>  \r\n\r\n<P>Inden fyldning skal det kontrolleres, at flasken er forsynet med bomærke  \r\n\r\n fra en af direktøren for Arbejdstilsynet anerkendt prøvningsinstitution (for  \r\n\r\n tiden Force Institutterne, Force-Dantest CERT). </P>  \r\n\r\n<P>En beskrivelse af fyldeproceduren skal navnlig omfatte: </P>  \r\n\r\n<P>- procedure for kontrol af flaskens egnethed til fyldning, herunder: </P>  \r\n\r\n<P>- synlige udvendige fejl ved flaske og ventil </P>  \r\n\r\n<P>- farvemærkning </P>  \r\n\r\n<P>- istemplet mærkning, herunder gasnavn, godkendelsesmærkning og årstal for  \r\n\r\n periodisk undersøgelse </P>  \r\n\r\n<P>- arbejdsrutiner for selve fyldeprocessen, herunder procedure for sikring  \r\n\r\n af korrekt fyldning og gaskvalitet </P>  \r\n\r\n<P>- procedure for tæthedskontrol efter fyldning </P>  \r\n\r\n<P>- procedure for mærkning af de fyldte flasker </P>  \r\n\r\n<P>- procedure for eventuel registrering af fyldte flasker </P>  \r\n\r\n<P>- procedure for håndtering af de fyldte flasker </P>  \r\n\r\n<P>- procedure for vedligehold af udstyr </P>  \r\n\r\n<P>- procedure for kontrol/kalibrering af måleudstyr. </P>  \r\n\r\n<P>For under tryk opløste luftarter skal proceduren endvidere omfatte et  \r\n\r\n kontrolsystem for mængden af opløsningsmiddel. </P>  \r\n\r\n<P>Fyldning skal i øvrigt ske i overensstemmelse med § 10, stk. 2 og bilag 1  \r\n\r\n i Arbejdstilsynets bekendtgørelse nr. 626 af 10. august 1990. </P>  \r\n\r\n<P CLASS=PUNKT> <B>5.</B> Godkendelse </P>  \r\n\r\n<P>Fyldestationer til flasker skal være godkendt af direktøren for  \r\n\r\n Arbejdstilsynet. </P>  \r\n\r\n<P>Ansøgning om godkendelse indsendes til Direktoratet for Arbejdstilsynet,  \r\n\r\n Landskronagade 33, 2100 København Ø bilagt følgende: </P>  \r\n\r\n<P>- Planer over og beskrivelse af fyldeanlægget med fyldestgørende  \r\n\r\n oplysninger om de sikkerhedsforanstaltninger, der skal forhindre, at der sker  \r\n\r\n overfyldning af flaskerne, og at der fyldes med en forkert luftart. Ved  \r\n\r\n fyldning af blandgasser skal der være oplysninger om de foranstaltninger, der  \r\n\r\n skal sikre imod, at der kan optræde farlige blandinger. </P>  \r\n\r\n<P>- Beskrivelse af fyldeprocessen (fyldeinstruks). </P>  \r\n\r\n<P>- Oplysninger om fyldepersonalets kvalifikationer samt hvem der er  \r\n\r\n arbejdsleder for fyldestationen. </P>  \r\n\r\n<P>Direktoratet vil i forbindelse med godkendelsesbehandlingen eventuelt lade  \r\n\r\n foretage en besigtigelse af fyldeanlægget, fx ved det anerkendte  \r\n\r\n prøvningsinstitut (jf. afsnit 4). </P>  \r\n\r\n<P>Hvis fyldestationen kan godkendes tildeles, den et godkendelsesmærke, som  \r\n\r\n består af bogstaverne FS efterfulgt af et løbenummer og de 2 sidste cifre i  \r\n\r\n det år, godkendelsen gives. </P>  \r\n\r\n<P CLASS=PUNKT> <B>6.</B> Kontrol </P>  \r\n\r\n<P>Fyldeanlægget skal periodisk kontrolleres efter nærmere bestemmelser i  \r\n\r\n godkendelsen (jf. bekendtgørelsens § 28,stk. 3). </P>  \r\n\r\n<P>Erik Andersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19950325160"
        },
        {
            "displayName": "Entydig dokumentidentifikation",
            "displayValue": "CM040097"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3251"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "01/02/1995"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}