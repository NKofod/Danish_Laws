{
    "id": 71796,
    "title": "Bekendtgørelse af aftale af 31. januar 1974 mellem Danmark, Finland, Island, Norge og Sverige om de ansattes retsstilling ved nordiske institutioner. ",
    "documentTypeId": "220",
    "isSagsforlobPeriodValid": false,
    "shortName": "BKI nr 105 af 02/11/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af aftale af 31. januar 1974  \r\n\r\n mellem Danmark, Finland, Island, Norge og Sverige om de ansattes retsstilling  \r\n\r\n ved nordiske institutioner. </H1>  \r\n\r\n<P></P>  \r\n\r\n<P>Ved kgl. resolution af 22. maj 1974 har Danmark ratificeret en i Reykjavik  \r\n\r\n den 31. januar s.å. undertegnet aftale mellem Danmark, Finland, Island, Norge  \r\n\r\n og Sverige om de ansattes retsstilling ved nordiske institutioner. </P>  \r\n\r\n<P>Aftalen har følgende ordlyd: </P>  \r\n\r\n<P>AFTALE mellem Danmark, Finland, Island, Norge og Sverige om de ansattes  \r\n\r\n retsstilling ved nordiske institutioner </P>  \r\n\r\n<P>Regeringerne i Danmark, Finland, Island, Norge og Sverige, som  \r\n\r\n konstaterer, at der findes et antal offentligretslige institutioner med  \r\n\r\n nordisk ansat personale, </P>  \r\n\r\n<P>som forudsætter, at der i fremtiden vil blive oprettet flere sådanne  \r\n\r\n institutioner, </P>  \r\n\r\n<P>som finder det ønskeligt at få ensartede regler om retsstillingen,  \r\n\r\n herunder løn- og arbejdsvilkår for de ansatte ved nordiske institutioner,  \r\n\r\n</P>  \r\n\r\n<P>har indgået følgende aftale: </P>  \r\n\r\n<P>Artikel 1 </P>  \r\n\r\n<P>Til tjeneste ved nordiske institutioner ansættes statsborgere i et af de  \r\n\r\n nordiske lande. Med Nordisk Ministerråds samtykke kan også statsborgere fra  \r\n\r\n andre lande ansættes. </P>  \r\n\r\n<P>Ved ansættelse i den enkelte institution skal man søge at opnå en rimelig  \r\n\r\n fordeling af de ledende stillinger mellem borgere fra de forskellige nordiske  \r\n\r\n lande. </P>  \r\n\r\n<P>Artikel 2. </P>  \r\n\r\n<P>Ministerrådet eller den rådet bemyndiger fastsætter arbejdsinstruks og  \r\n\r\n reglement for personalet ved en nordisk institution. Af reglementet skal det  \r\n\r\n fremgå, hvilket eller hvilke organer der er ansættelsesmyndighed for  \r\n\r\n institutionen. </P>  \r\n\r\n<P>Før instruks eller reglement fastsættes, skal der gives vedkommende  \r\n\r\n personaleorganisationer lejlighed til at udtale sig. </P>  \r\n\r\n<P>Artikel 3. </P>  \r\n\r\n<P>Hver aftalepart forpligter sig til at give statsansatte arbejdstagere  \r\n\r\n tjenestefrihed i indtil 4 år for at gøre tjeneste i nordiske institutioner og  \r\n\r\n ved genindtræden i deres stilling at lade dem få godskrevet tjenestetiden ved  \r\n\r\n institutionen, som om den var udført i hjemlandet. </P>  \r\n\r\n<P>Artikel 4. </P>  \r\n\r\n<P>Ansættelse i en nordisk institution skal ske ved kontakt mellem  \r\n\r\n Ministerrådet eller den enkelte institution, som Ministerrådet udpeger, og  \r\n\r\n den ansatte. Såfremt Ministerrådet ikke har aftalt andet, skal kontrakten  \r\n\r\n udformes på grundlag af den normalkontrakt, som Ministerrådet har fastsat.  \r\n\r\n</P>  \r\n\r\n<P>Inden generelle ansættelsesvilkår for personalet fastsættes, skal der  \r\n\r\n indhentes udtalelse fra de statslige institutioner, som regelmæssigt  \r\n\r\n behandler spørgsmål om statslige løn- og arbejdsvilkår i de berørte lande.  \r\n\r\n Det forudsættes, at disse institutioner i fornøden udstrækning drøfter sagen  \r\n\r\n med arbejdstagerorganisationerne, før en sådan udtalelse gives. </P>  \r\n\r\n<P>Før der ansættes personale ved den enkelte institution, skal der føres  \r\n\r\n forhandlinger om løn- og arbejdsvilkår, som ikke er fastsat i  \r\n\r\n normalkontrakten. Disse forhandlinger føres på den ene side af repræsentanter  \r\n\r\n for den centrale statslige lønningsmyndighed i det land, hvor institutionen  \r\n\r\n er placeret, eller den som ovennævnte lønningsmyndighed giver fuldmagt og  \r\n\r\n eventuelt repræsentanter for Ministerrådet, og på den anden side af  \r\n\r\n repræsentanter for de interesserede personaleorganisationer i samme land.  \r\n\r\n</P>  \r\n\r\n<P>Artikel 5. </P>  \r\n\r\n<P>Hver aftalepart forpligter sig til at lade de ansatte ved de nordiske  \r\n\r\n institutioner blive medlemmer af den statslige pensionsordning i  \r\n\r\n tjenestelandet på de samme vilkår, som gælder for tilsvarende stillinger i  \r\n\r\n statens tjeneste i tjenestelandet, såfremt ikke andet er fastsat ved aftale  \r\n\r\n med den enkelte tjenestemand. </P>  \r\n\r\n<P>Aftaler, som er eller måtte blive indgået mellem de nordiske lande om  \r\n\r\n samordning af rettigheder indtjent i de statslige pensionsordninger, skal  \r\n\r\n også gælde for de ansatte ved nordiske institutioner, som har  \r\n\r\n pensionsrettigheder i de nordiske lande, som har tiltrådt aftalen. </P>  \r\n\r\n<P>Artikel 6. </P>  \r\n\r\n<P>Såfremt vedkommende arbejdstager er medlem af en personaleorganisation,  \r\n\r\n som har indgået lønaftale vedrørende personalet ved institutionen, gælder  \r\n\r\n følgende: </P>  \r\n\r\n<P>Enhver tvist om forståelsen af en ansættelseskontrakt eller spørgsmål, som  \r\n\r\n iøvrigt udspringer af kontraktforholdet, skal først indbringes til mægling  \r\n\r\n for to mæglingsmænd, hvoraf institutionen eller den centrale statslige  \r\n\r\n lønningsmyndighed udmelder den ene og vedkommende personaleorganisation  \r\n\r\n udmelder den anden. </P>  \r\n\r\n<P>Hvis forlig opnås, kan tvisten - dersom parterne bliver enige herom -  \r\n\r\n indbringes til afgørelse for en voldgift på tre medlemmer, hvoraf  \r\n\r\n institutionen udmelder een og vedkommende personaleorganisation een. Disse to  \r\n\r\n udpeger det tredje medlem, som skal være formand. Hvis disse ikke kan blive  \r\n\r\n enige om udnævnelsen, skal formanden udmeldes i henhold til lovgivningen i  \r\n\r\n tjenestelandet, eller på den måde som fastsættes i aftalerne vedrørende den  \r\n\r\n enkelte institution. </P>  \r\n\r\n<P>Dersom vedkommende arbejdstager ikke er medlem af en  \r\n\r\n personaleorganisation, kan tvisten - hvis parterne bliver enige herom -  \r\n\r\n indbringes for en voldgift på tre medlemmer, hvoraf hver af parterne udmelder  \r\n\r\n et medlem. Disse to udpeger det tredje medlem, som skal være formand. Kan de  \r\n\r\n to medlemmer ikke opnå enighed om udnævnelse, skal formanden udpeges af  \r\n\r\n vedkommende domstol eller anden myndighed i henhold til lovgivningen i  \r\n\r\n tjenestelandet. </P>  \r\n\r\n<P>Artikel 7. </P>  \r\n\r\n<P>Ministerrådet fastsætter ved hvilke institutioner aftalen skal anvendes.  \r\n\r\n</P>  \r\n\r\n<P>Ministerrådet kan beslutte, at bestemmelserne i denne aftale kun delvis  \r\n\r\n skal anvendes ved en bestemt institution. </P>  \r\n\r\n<P>Artikel 8. </P>  \r\n\r\n<P>Denne aftale skal ratificeres, og ratifikationsdokumenterne skal snarest  \r\n\r\n muligt deponeres i det norske udenrigsdepartement, og bekræftede afskrifter  \r\n\r\n skal af det norske udenrigsdepartement tilstilles hver enkelt aftalepart.  \r\n\r\n Aftalen træder i kraft på det tidspunkt Ministerrådet bestemmer. </P>  \r\n\r\n<P>Artikel 9. </P>  \r\n\r\n<P>Ønsker nogen af aftaleparterne at opsige aftalen, skal skriftlig  \r\n\r\n meddelelse herom sendes til den norske regering, som straks skal underrette  \r\n\r\n de øvrige aftaleparter herom samt om datoen for meddelelsens modtagelse. </P>  \r\n\r\n<P>Opsigelsen gælder kun for det land, der har indgivet den, og får gyldighed  \r\n\r\n seks måneder efter udløbet af den måned, i hvilken den norske regering modtog  \r\n\r\n meddelelsen om opsigelsen. </P>  \r\n\r\n<P>Til bekræftelse heraf har undertegnede befuldmægtigede repræsentanter  \r\n\r\n undertegnet denne aftale. </P>  \r\n\r\n<P>Udfærdiget i Reykjavik i et eksemplar på dansk, finsk, islandsk, norsk og  \r\n\r\n svensk, som alle har samme gyldighed, den 31. januar 1974. </P>  \r\n\r\n<P>For Danmarks Regering </P>  \r\n\r\n<P>Ove Guldberg </P>  \r\n\r\n<P>Danmarks ratifikationsinstrument deponeredes i det norske  \r\n\r\n udenrigsdepartement den 2. juli 1974. </P>  \r\n\r\n<P>Aftalen trådte i medfør af artikel 8, stk. 2, i kraft den 1. marts 1976.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 2. november  \r\n\r\n 1976 </I> </P>  \r\n\r\n<P CLASS=UNDERSKREVET-AF ALIGN=CENTER>Ivar Nørgaard. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/01/1977"
        },
        {
            "displayName": "Accession",
            "displayValue": "L19760010564"
        },
        {
            "displayName": "Entydig dokumentidentifikation",
            "displayValue": "CM030987"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "105"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "02/11/1976"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 5.F.114.c/3/1."
        },
        {
            "displayName": "Stikord",
            "displayValue": "RETSTILLINGSAFTALEN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}