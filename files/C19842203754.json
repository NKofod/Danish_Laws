{
    "id": 75960,
    "title": "Skrivelse om undervisningskompetence og censorkompetence i gymnasiet og ved kursus til højere forberedelseseksamen ",
    "documentTypeId": "200",
    "isSagsforlobPeriodValid": false,
    "shortName": "SKR nr 22037 af 25/05/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om undervisningskompetence og  \r\n\r\n censorkompetence i gymnasiet og ved kursus til højere forberedelseseksamen  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P> Undervisningskompetence defineres som den kombination af faglig  \r\n\r\n kompetence og pædagogisk kompetence, der er grundlaget for ansættelse i en  \r\n\r\n varig stilling i gymnasiet eller ved kursus til højere forberedelseseksamen.  \r\n\r\n</P>  \r\n\r\n<P> Faglig kompetence defineres som den faglige uddannelse eller baggrund,  \r\n\r\n som en lærer i gymnasiet eller ved et kursus til højere forberedelseseksamen  \r\n\r\n skal have. </P>  \r\n\r\n<P> Pædagogisk kompetence defineres som den pædagogiske uddannelse eller  \r\n\r\n baggrund, som en lærer i gymnasiet eller ved et kursus til højere  \r\n\r\n forberedelseseksamen skal have. </P>  \r\n\r\n<P>Den faglige kompetence og den pædagogiske kompetence opnås uafhængigt af  \r\n\r\n hinanden. </P>  \r\n\r\n<P>Rektorerne og forstanderne skal sikre sig, at den faglige kompetence  er  \r\n\r\n til stede hos ansøgere, de indstiller til en varig stilling. </P>  \r\n\r\n<P>Har ansøgeren ikke tillige pædagogisk kompetence, skal denne kompetence  \r\n\r\n opnås senest 2 år efter (første) ansættelse i en varig stilling. </P>  \r\n\r\n<P> Censorkompetence i et fag i gymnasiet eller ved kursus til højere  \r\n\r\n forberedelseseksamen forudsætter, at læreren har undervisningskompetence i  \r\n\r\n faget, og enten har 1) eksamineret eller 2) gennemført et fuldt  \r\n\r\n undervisningsforløb </P>  \r\n\r\n<P>i faget på det pågældende niveau. </P>  \r\n\r\n<P>Censorkompetence i et fag på et højere niveau enten i gymnasiet eller ved  \r\n\r\n kursus til højere forberedelseseksamen giver automatisk censorkompetence på  \r\n\r\n alle lavere niveauer i begge skoleformer. </P>  \r\n\r\n<P>--------------- </P>  \r\n\r\n<P>I de følgende afsnit litra A til F redegøres der nærmere for en række  \r\n\r\n forskellige forhold vedrørende faglig kompetence og pædagogisk kompetence  \r\n\r\n m.v. </P>  \r\n\r\n<P>Litra A: Generelle bestemmelser </P>  \r\n\r\n<P>Litra B: Opnåelse af undervisningskompetence på grundlag af andre danske  \r\n\r\n eksaminer end dem, der er nævnt under litra A, pkt. 1 </P>  \r\n\r\n<P>Litra C: Opnåelse af midlertidig godkendelse eller undervisningskompetence  \r\n\r\n på grundlag af udenlandske eksaminer </P>  \r\n\r\n<P>Litra D: Bemærkninger vedrørende faglig kompetence i de enkelte fag </P>  \r\n\r\n<P>Litra E: Pædagogisk kompetence i fag uden for den normale fagrække i  \r\n\r\n gymnasiet og hf </P>  \r\n\r\n<P>Litra F: Vedrørende ophævelse af skrivelser i regelsamlingen angående  \r\n\r\n undervisningskompetence. </P>  \r\n\r\n<P>A. Generelle bestemmelser </P>  \r\n\r\n<P> 1. Undervisningskompetence </P>  \r\n\r\n<P>Undervisningskompetence i et fag i gymnasiet og ved kursus til højere  \r\n\r\n forberedelseseksamen har personer, som har bestået </P>  \r\n\r\n<UL CLASS=PLAIN-LIST>  \r\n\r\n<LI>1) kandidateksamen (eller magisterkonferens) ved et universitet eller et  \r\n\r\n universitetscenter i fag inden for den normale fagrække i gymnasiet og højere  \r\n\r\n forberedelseseksamen samt </LI>  \r\n\r\n<LI>2) teoretisk pædagogikum (teoretisk pædagogik og fagligt-pædagogisk  \r\n\r\n kursus) og praktisk pædagogikum i faget. </LI>  \r\n\r\n</UL>  \r\n\r\n<P>Er der tale om kandidater fra Københavns Universitet (KU), Odense  \r\n\r\n Universitet (OU), Aarhus Universitet (AU) og Aalborg Universitetscenter  \r\n\r\n (AUC), giver en bifagseksamen i et gymnasie-/hf-relevant fag kun faglig  \r\n\r\n kompetence i kombination med et gymnasie-/hf-relevant hovedfag. For  \r\n\r\n kandidater fra Roskilde Universitetcenter (RUC) skal kandidatuddannelsen  \r\n\r\n omfatte 2 gymnasie-/hf-relevante fag (på RUC skelnes ikke mellem hoved- og  \r\n\r\n bifag; fagene er sidestillede). </P>  \r\n\r\n<P>Kandidater fra AUC og RUC tager teoretisk pædagogikum i forbindelse med  \r\n\r\n kandidatuddannelsen. </P>  \r\n\r\n<P>Hvis kursus i fysiske undervisningsforsøg eller kemiske  \r\n\r\n undervisningsforsøg ikke indgår i kandidatuddannelsen i henholdsvis fysik  \r\n\r\n eller kemi, er det tillige en betingelse for faglig kompetence i  \r\n\r\n gymnasie-/hf-faget fysik/kemi, at uddannelsen suppleres hermed. </P>  \r\n\r\n<P>Om erhvervelse af undervisningskompetence på anden måde end efter  \r\n\r\n ovenstående, se litra B og C. </P>  \r\n\r\n<P>Der henvises endvidere til litra D om faglig kompetence i de enkelte  \r\n\r\n gymnasie-/hf-fag. </P>  \r\n\r\n<P>Har en ansøger til en varig stilling eller til ledige timer ikke  \r\n\r\n undervisningskompetence i faget, og vedkommende således ikke  umiddelbart kan  \r\n\r\n ansættes, se under pkt. 2. </P>  \r\n\r\n<P> 2. Midlertidig godkendelse </P>  \r\n\r\n<P>Ønsker en institution at anvende en person som lærer i gymnasiet eller ved  \r\n\r\n kursus til højere forberedelseseksamen (både 2-årige kurser og  \r\n\r\n enkeltfagskurser), skal institutionen søge vedkommende midlertidigt godkendt  \r\n\r\n i direktoratet for hvert skole-/kursusår, hvis den pågældende ikke har  \r\n\r\n undervisningskompetence i faget, jfr. pkt. 1, eller på andet grundlag af  \r\n\r\n direktoratet har fået meddelt undervisningskompetence, jfr. litra B og C.  \r\n\r\n</P>  \r\n\r\n<P>Første gang en institution søger en person midlertidigt godkendt, skal der  \r\n\r\n med ansøgningen følge bekræftede kopier af eventuelle eksamenspapirer,  \r\n\r\n herunder af eventuelt pædagogikumbevis opnået inden for et andet fag og  \r\n\r\n oplysning om hidtidig undervisningserfaring m.v. Institutionen skal begrunde  \r\n\r\n ansøgningen og herunder oplyse, hvad institutionen har gjort for at skaffe en  \r\n\r\n lærer med undervisningskompetence til den pågældende undervisning. </P>  \r\n\r\n<P>Midlertidig godkendelse gives normalt højst for 1 år ad gangen og danner  \r\n\r\n ikke i sig selv grundlag for fortsat godkendelse, endsige for  \r\n\r\n undervisningskompetence. </P>  \r\n\r\n<P>Ønsker en institution fortsat en lærer midlertidigt godkendt, skal også  \r\n\r\n institutionens fornyede ansøgning begrundes. Gælder ansøgningen en studerende  \r\n\r\n eller en person, hvis uddannelse skal suppleres med henblik på at opnå faglig  \r\n\r\n kompetence, lægger direktoratet vægt på, at den pågældendes studier følger  \r\n\r\n den tidsplan, som normalt vil være fastlagt i forbindelse med direktoratets  \r\n\r\n fastsættelse af suppleringens omfang. </P>  \r\n\r\n<P> 3. Supplerende pædagogikum </P>  \r\n\r\n<P>En lærer med undervisningskompetence i et eller flere gymnasie-/ hf-fag må  \r\n\r\n ikke uden godkendelse fra direktoratet læse timer i et senere erhvervet  \r\n\r\n bifag, før den pågældende enten har bestået et supplerende pædagogikum eller  \r\n\r\n - undtagelsesvis - har fået meddelt undervisningskompetence i det nye fag  \r\n\r\n uden forudgående pædagogikum i dette. </P>  \r\n\r\n<P>Institutionen indsender ansøgning om midlertidig godkendelse til  \r\n\r\n direktoratet. </P>  \r\n\r\n<P>Direktoratet fastsætter omfanget af et supplerende pædagogikum. Ved  \r\n\r\n fastsættelsen af praktikkens omfang tages der hensyn til fagenes grad af  \r\n\r\n beslægtethed, fagligt som pædagogisk, lærerens undervisningserfaring i  \r\n\r\n gymnasiet/hf samt til kvalifikationerne i øvrigt. </P>  \r\n\r\n<P>Når et supplerende pædagogikum er bestået, udsteder direktoratet  \r\n\r\n pædagogikumbevis med tilhørende attestation for praktisk pædagogikum i det  \r\n\r\n nye fag. Beviset får en påtegning om, at der er tale om et supplerende  \r\n\r\n pædagogikum, som knytter sig til et tidligere bestået pædagogikum i et  \r\n\r\n andet/andre fag. </P>  \r\n\r\n<P>Dispensation fra supplerende pædagogikum vil efter direktoratets praksis  \r\n\r\n under alle omstændigheder kræve en ikke ubetydelig, aktuel  \r\n\r\n undervisningserfaring i gymnasiet/hf opnået inden for den pågældendes  \r\n\r\n hidtidige fag. </P>  \r\n\r\n<P>B. Opnåelse af undervisningskompetence på grundlag af andre danske  \r\n\r\n  eksaminer end dem, der er nævnt under litra A, pkt. 1. </P>  \r\n\r\n<P> 1. Generelt </P>  \r\n\r\n<P>Direktoratet tager stilling til, om personer med anden højere uddannelse  \r\n\r\n end universitetseksamen - eller med anden uddannelse, som direktoratet anser  \r\n\r\n for kvalificerende - har faglig kompetence i et gymnasie-/hf-fag. </P>  \r\n\r\n<P>Er den faglige kompetence til stede, og aflægger den pågældende endvidere  \r\n\r\n pædagogikum i faget, opnås undervisningskompetence i gymnasiet/hf i faget. I  \r\n\r\n alle de tilfælde, der er nævnt under litra B, er undervisningskompetence  \r\n\r\n først opnået, når også den pædagogiske kompetence er til stede. </P>  \r\n\r\n<P>Under pkt. 3 og under litra D er der anført de ganske særlige tilfælde,  \r\n\r\n hvor direktoratet ikke skal søges om godkendelse af faglig kompetence, selv  \r\n\r\n om en person har en anden uddannelse end en kandidateksamen (eller  \r\n\r\n magisterkonferens) ved et universitet eller et universitetscenter i et fag  \r\n\r\n inden for den normale fagrække i gymnasiet og højere forberedelseseksamen,  \r\n\r\n jfr. litra A, pkt. 1. </P>  \r\n\r\n<P>I alle andre tilfælde forudsætter stillingtagen til en persons faglige  \r\n\r\n kompetence altid, at der foretages en individuel sagsbehandling i  \r\n\r\n direktoratet. I den forbindelse vil direktoratet oftest kræve den pågældendes  \r\n\r\n uddannelse og kvalifikationer i øvrigt forelagt for et universitet eller et  \r\n\r\n center med henblik på ækvivalensbedømmelse. </P>  \r\n\r\n<P>Går universitetets eller centrets ækvivalensbedømmelse ud på, at en  \r\n\r\n uddannelse incl. eventuelle yderligere kvalifikationer helt eller delvis  \r\n\r\n ækvivalerer en eksamen fra universitetet eller centret, tager direktoratet  \r\n\r\n stilling til, i hvilket omfang den pågældendes uddannelse skal suppleres.  \r\n\r\n Direktoratet skal endvidere godkende det endelige suppleringsprogram som  \r\n\r\n grundlag for faglig kompetence, med mindre suppleringen indebærer, at  \r\n\r\n universitetet eller centret kan udstede et egentligt eksamensbevis på det af  \r\n\r\n direktoratet krævede niveau (i et hoved- eller bifag; på RUC sidestillede  \r\n\r\n fag). </P>  \r\n\r\n<P>Er en uddannelse meget lidt tilpasset de normale krav til faglig  \r\n\r\n kompetence i et gymnasie-/hf-fag, således at suppleringen skal have et  \r\n\r\n betydeligt omfang, vil direktoratet normalt kræve, at der tages en egentlig  \r\n\r\n bifagseksamen eller eventuelt en hovedfagseksamen. </P>  \r\n\r\n<P>Indholdet af den faglige supplering er et rent universitets- eller  \r\n\r\n universitetscenter-anliggende, hvis suppleringen medfører, at der kan  \r\n\r\n udstedes et egentligt eksamensbevis, som dækker kravene for  \r\n\r\n universitets-/universitetscenter-kandidaterne i det/de tilsvarende fag, der  \r\n\r\n umiddelbart giver faglig kompetence til undervisning i et gymnasie-/hf-fag.  \r\n\r\n Et universitet/universitetscenter er ansvarligt for sine kandidatuddannelsers  \r\n\r\n faglige indhold og niveau og kan således også afgøre, om det for en  \r\n\r\n studerende vil meritoverføre større eller mindre dele af en allerede bestået  \r\n\r\n eksamen eller kvalifikationer i øvrigt til en anden uddannelse. </P>  \r\n\r\n<P> 2. Specielt vedrørende ingeniører og farmaceuter </P>  \r\n\r\n<P>På grund af lærermangel i fagene fysik, kemi, matematik og datalære søges  \r\n\r\n der ofte om faglig kompetence til ingeniøruddannede og farmaceuter. </P>  \r\n\r\n<P>Om ingeniøruddannelserne gælder det, at alene en uddannelse som  civil  \r\n\r\n ingeniør kan forventes godkendt som grundlag for en midlertidig godkendelse.  \r\n\r\n</P>  \r\n\r\n<P>En civil ingeniør vil imidlertid i de fleste tilfælde kunne påregnes  \r\n\r\n  midlertidigt godkendt, dog forudsat at studieforløbet og kvalifikationerne i  \r\n\r\n øvrigt gør det forsvarligt. </P>  \r\n\r\n<P>Først efter </P>  \r\n\r\n<UL CLASS=PLAIN-LIST>  \r\n\r\n<LI>1) en af direktoratet fastsat faglig supplering af en  civil  \r\n\r\n ingeniøruddannelse (normalt til bifagsniveau eller evt. et mindre antal  \r\n\r\n kurser ved universitetet) samt </LI>  \r\n\r\n<LI>2) pædagogikum </LI>  \r\n\r\n</UL>  \r\n\r\n<P>kan der opnås undervisningskompetence i et gymnasie-/hf-fag. Det  \r\n\r\n forudsættes dog, at civilingeniøruddannelsen med hensyn til studieforløb er  \r\n\r\n rimeligt orienteret mod undervisningen i gymnasiet/ hf, og at uddannelsen er  \r\n\r\n af nyere dato. </P>  \r\n\r\n<P>Er civilingeniøruddannelsen meget lidt orienteret mod de faglige krav i et  \r\n\r\n gymnasie-/hf-fag, vil direktoratet kræve mere omfattende suppleringer,  \r\n\r\n eventuelt en kandidateksamen. </P>  \r\n\r\n<P>Direktoratet anser det for særdeles ønskeligt, at en civilingeniør stiler  \r\n\r\n mod faglig kompetence i 2 gymnasie-/hf-relevante fag. </P>  \r\n\r\n<P>For at få faglig kompetence i fysik og kemi skal der tillige altid tages  \r\n\r\n kursus i fysiske/kemiske undervisningsforsøg, jfr. litra A, Pkt. 1. </P>  \r\n\r\n<P>For farmaceuter, som stiler mod faglig kompetence i kemi, gælder det  \r\n\r\n samme, som er anført for civilingeniører. </P>  \r\n\r\n<P>Uddannelse som akademi- eller teknikum- ingeniør giver ikke grundlag for  \r\n\r\n midlertidig godkendelse og giver normalt heller ikke grundlag for at supplere  \r\n\r\n til faglig kompetence i et gymnasie-/hffag. Akademi- og teknikumingeniører må  \r\n\r\n tage en kandidateksamen ved et universitet eller et universitetscenter. </P>  \r\n\r\n<P> 3. Specielt vedrørende cand. pæd.'er </P>  \r\n\r\n<P>Cand. pæd.'er med fag inden for den normale fagrække i gymnasiet og hf kan  \r\n\r\n opnå faglig kompetence, hvis cand. pæd.-studiet tillige dækker de faglige  \r\n\r\n krav til en bifagseksamen ved et universitet eller et universitetscenter i  \r\n\r\n det pågældende fag. Har et universitet eller et universitetscenter udstedt  \r\n\r\n ækvivalenserklæring om, at et cand. pæd.-studium opfylder bifagskravet (på  \r\n\r\n RUC sidestillede fag), skal erklæringen sendes med til direktoratet med  \r\n\r\n henblik på godkendelse af den faglige kompetence. </P>  \r\n\r\n<P>Har en cand. pæd. med et gymnasie-/hf-relevant fag tillige ved et  \r\n\r\n universitet eller et universitetscenter taget bifagseksamen i faget, er den  \r\n\r\n faglige kompetence opnået. En institution skal derfor i sådanne tilfælde ikke  \r\n\r\n søge direktoratet om godkendelse af den pågældendes faglige kompetence i  \r\n\r\n faget. </P>  \r\n\r\n<P> C. Opnåelse af midlertidig godkendelse eller undervisningskompetence  på  \r\n\r\n grundlag af udenlandske eksaminer </P>  \r\n\r\n<P>Personer med udenlandsk eksamen har ikke umiddelbart faglig kompetence. En  \r\n\r\n udenlandsk eksamen, der skal danne grundlag for midlertidig godkendelse, skal  \r\n\r\n forelægges for direktoratet, suppleret med oplysning om undervisningserfaring  \r\n\r\n og eventuel anden erhvervserfaring i udlandet og i Danmark, kvalifikationer i  \r\n\r\n øvrigt samt oplysning om beherskelse af dansk (mundtlig og skriftlig). </P>  \r\n\r\n<P>Ønsker en person med udenlandsk eksamen direktoratets godkendelse af  \r\n\r\n faglig kompetence, vil direktoratet normalt lade et (dansk) universitet  \r\n\r\n (universitetscenter) ækvivalensbedømme det faglige niveau og indhold af den  \r\n\r\n pågældendes uddannelse i forhold til en kandidateksamen ved universitetet i  \r\n\r\n det/de tilsvarende fag, som umiddelbart giver faglig kompetence til  \r\n\r\n undervisning i et gymnasie-/hf-fag. </P>  \r\n\r\n<P>Har den udenlandske eksamen ikke den tilsvarende danske kandidateksamens  \r\n\r\n niveau, eller er der specifikke mangler i sigtet mod undervisningen i  \r\n\r\n gymnasiet/hf, skal den pågældende supplere sin uddannelse på universitetet.  \r\n\r\n Med mindre universitetet efter suppleringen udsteder et (dansk)  \r\n\r\n kandidateksamensbevis, som umiddelbart giver faglig kompetence til  \r\n\r\n undervisning i et gymnasie-/hf-fag, skal suppleringen godkendes af  \r\n\r\n direktoratet. </P>  \r\n\r\n<P>I sprogfagene vil direktoratet normalt forlange en prøve bestået på  \r\n\r\n universitetet i de kontrastive discipliner oversættelse dansk fremmedsprog og  \r\n\r\n fremmedsprog-dansk samt i grammatik (sprogbeskrivelse). </P>  \r\n\r\n<P>Udlændinge kan dokumentere en for undervisningen nødvendig beherskelse af  \r\n\r\n dansk ved f.eks. at bestå Danskprøve 3 på Studieskolen. (Prøver afholdes i  \r\n\r\n København, Odense og Århus). </P>  \r\n\r\n<P>Når den faglige kompetence i et gymnasie-/hf-fag er opnået, og der  \r\n\r\n foreligger dokumentation for tilstrækkelig beherskelse af dansk (mundtlig og  \r\n\r\n skriftlig), anses den pågældende udlænding for kvalificeret til at søge  \r\n\r\n optagelse på pædagogikum og kan efter  omstændighederne få direktoratets  \r\n\r\n tilladelse til at blive optaget. </P>  \r\n\r\n<P>Har den udenlandske uddannelse omfattet et pædagogikum med et væsentligt  \r\n\r\n teoretisk indhold, kan direktoratet efter vurdering i det enkelte tilfælde af  \r\n\r\n uddannelsens relevans for danske forhold meddele dispensation fra kursus i  \r\n\r\n teoretisk pædagogik. Derimod skal den pågældende altid bestå (normalt et  \r\n\r\n fuldt) praktisk pædagogikum og deltage i fagligt-pædagogisk kursus. </P>  \r\n\r\n<P>D. Bemærkninger vedrørende faglig kompetence i de enkelte fag </P>  \r\n\r\n<P> 1. Generelle bemærkninger </P>  \r\n\r\n<P>I det følgende gøres der nogle bemærkninger om faglig kompetence i en  \r\n\r\n række af gymnasie- og hf-fagene, hvor der erfaringsmæssigt opstår spørgsmål  \r\n\r\n om, hvilke universitets-/universitetscenter-fag og enkelte andre uddannelser  \r\n\r\n der giver faglig kompetence til gymnasie-/hf-undervisning. Der er således  \r\n\r\n tale om supplerende bemærkninger til litra A og B. </P>  \r\n\r\n<P>Som anført giver en bifagseksamen i et gymnasie-/hf-relevant fag faglig  \r\n\r\n kompetence i kombination med et gymnasie-/hf-relevant hovedfag  \r\n\r\n (RUC-uddannelsen 2 sidestillede gymnasie-/hf-relevante fag), jfr. litra A,  \r\n\r\n pkt. 1, eller i særlige tilfælde i forbindelse med en dansk  \r\n\r\n kandidatuddannelse inden for det pågældende fagområde, jfr. litra B. </P>  \r\n\r\n<P>I tilfælde, hvor de faglige kvalifikationskrav, jfr. nedenstående, er  \r\n\r\n opfyldt ved en universitets- eller universitetscenteruddannelse i faget  \r\n\r\n dokumenteret ved eksamensbeviser, skal institutionen ikke søge ansøgerens  \r\n\r\n faglige kompetence godkendt af direktoratet. I tilfælde, hvor ansøgerens  \r\n\r\n kvalifikationer også bygger på ækvivalenserklæringer o.lign., skal den  \r\n\r\n faglige kompetence derimod søges godkendt af direktoratet. </P>  \r\n\r\n<P> 2. De enkelte fag </P>  \r\n\r\n<P> Religion </P>  \r\n\r\n<P>Kun en kandidateksamen med religion/kristendomskundskab som enten hoved-  \r\n\r\n eller bifag giver umiddelbart faglig kompetence. </P>  \r\n\r\n<P>Faglig kompetence svarende til hovedfag i religion giver også  \r\n\r\n kandidateksaminer i teologi samt i religionshistorie som hovedfag og i  \r\n\r\n religionssociologi som hovedfag, hvis en kandidat med en af disse uddannelser  \r\n\r\n tillige har bifagseksamen i religion (f.eks. ved supplering). </P>  \r\n\r\n<P>Kandidater med religionshistorie og religionssociologi som bifag og  \r\n\r\n kandidater med f.eks. idehistorie og filosofi henvises enten til at supplere  \r\n\r\n uddannelsen til en hovedfagseksamen i religion eller til at tage  \r\n\r\n bifagseksamen i religion i kombination med et andet gymnasie-/hf-relevant  \r\n\r\n hovedfag. </P>  \r\n\r\n<P> Dansk </P>  \r\n\r\n<P>Faglig kompetence svarende til hovedfag i dansk kan efter ansøgning også  \r\n\r\n opnås af magistre i nordisk litteratur, magistre i  \r\n\r\n litteraturhistorie/litteraturvidenskab og kandidater med  \r\n\r\n litteraturhistorie/litteraturvidenskab som hovedfag under forudsætning af ,  \r\n\r\n at der af universitetet er udfærdiget en erklæring om, at uddannelsen (evt.  \r\n\r\n efter supplering) indholdsmæssigt svarer til 1. del i faget dansk. Har den  \r\n\r\n pågældende taget bifagseksamen i dansk, er den faglige kompetence til stede.  \r\n\r\n</P>  \r\n\r\n<P>Litteraturhistorie/litteraturvidenskab som hoved- eller bifag giver ikke i  \r\n\r\n sig selv faglig kompetence. Derfor må kandidater med f.eks.  \r\n\r\n litteræturhistorie/litteraturvidenskab som bifag enten supplere til dansk som  \r\n\r\n hovedfag eller til dansk som bifag i kombination med et andet  \r\n\r\n gymnasie-/hf-relevant hovedfag. </P>  \r\n\r\n<P> Oldtidskundskab </P>  \r\n\r\n<P>Oldtidskundskab kan tages som bifag ved KU, OU og AU. Udover bifagseksamen  \r\n\r\n i oldtidskundskab samt bifagseksamen i græsk kultur (denne uddannelse findes  \r\n\r\n ikke længere ved universiteterne) giver alene kandidateksamen i klassisk  \r\n\r\n filologi og hoved- eller bifag i græsk faglig kompetence i oldtidskundskab.  \r\n\r\n Lærere med anden uddannelse (f.eks. latin, historie, religion, kunsthistorie)  \r\n\r\n henvises til at supplere til/tage bifagseksamen i oldtidskundskab. </P>  \r\n\r\n<P>Lærere, som tidligere skriftligt har opnået undervisningskompentence i  \r\n\r\n oldtidskundskab på grundlag af undervisningskompetence i fag, som ikke  \r\n\r\n længere giver faglig kompetence i oldtidskundskab, bevarer naturligvis  \r\n\r\n undervisningskompetencen i faget. </P>  \r\n\r\n<P> Samfundsfag </P>  \r\n\r\n<P>Faglig kompetence svarende til hovedfag i samfundsfag har også kandidater  \r\n\r\n med en uddannelse som cand. adm. pol. fra KU eller som cand. scient. pol. fra  \r\n\r\n AU. </P>  \r\n\r\n<P>Historielærere med pædagogikum kan søges midlertidigt godkendt i  \r\n\r\n samfundsfag som fællesfag på hf i tilfælde, hvor institutionen efter opslag  \r\n\r\n ikke har kunnet skaffe en lærer med undervisningskompetence i samfundsfag til  \r\n\r\n timerne. </P>  \r\n\r\n<P> Biologi </P>  \r\n\r\n<P>I biologi varierer uddannelserne fra universitet til universitet. Faglig  \r\n\r\n kompetence i biologi opnås ved kandidatuddannelser med følgende  \r\n\r\n studieretninger/linjer. </P>  \r\n\r\n<P> KU </P>  \r\n\r\n<P>Biologi-geografilinjen og biologi-matematiklinjen, herunder  \r\n\r\n miljøkontrollinjen (uddannelserne giver derimod ikke tillige faglig  \r\n\r\n kompetence i geografi/geologi, matematik, fysik eller kemi). Kombinationen  \r\n\r\n biologi og idræt giver faglig kompetence i disse fag. Biologi som bifag giver  \r\n\r\n faglig kompetence. </P>  \r\n\r\n<P> OU </P>  \r\n\r\n<P>Hovedfag og bifag i biologi. Den eksperimental-biologiske studieretning  \r\n\r\n giver kun faglig kompetence, når der er speciale i miljø-biologi. </P>  \r\n\r\n<P> AU </P>  \r\n\r\n<P>Biologi-matematiklinjen (støttefagene matematik, fysik eller kemi giver  \r\n\r\n ikke faglig kompetence i disse fag, men må i givet fald suppleres til bifag).  \r\n\r\n Biologi som bifag giver faglig kompetence. </P>  \r\n\r\n<P> AUC </P>  \r\n\r\n<P>(Ingen biologi). </P>  \r\n\r\n<P> RUC </P>  \r\n\r\n<P>Biologi (i kombination med et andet, sidestillet gymnasie- /hf-relevant  \r\n\r\n fag). </P>  \r\n\r\n<P>Generelt gør man opmærksom på, at det alene er følgende lærere, der har  \r\n\r\n faglig kompetence til undervisning i biologi og biokemi på naturfaglig gren:  \r\n\r\n Lærere, som enten har bestået faget biokemi i forbindelse med  \r\n\r\n universitetsuddannelsen eller senere, eller som af direktoratet har fået  \r\n\r\n tildelt denne kompetence på grundlag af individuelt opnåede kvalifikationer i  \r\n\r\n biokemi. </P>  \r\n\r\n<P>Cand. scient. uddannelsen i biokemi giver ikke faglig kompetence i  \r\n\r\n biologi. </P>  \r\n\r\n<P> Geografi </P>  \r\n\r\n<P>Faglig kompetence har også kandidater med geologi under forudsætning af,  \r\n\r\n at der i uddannelsen indgår (dokumenterbare) moduler, som udgør en  \r\n\r\n bifagseksamen i geografi. </P>  \r\n\r\n<P> Fysik </P>  \r\n\r\n<P>Faglig kompetence i fysik har kandidater inden for  \r\n\r\n studieretningerne/linjerne matematik/fysik, fysik/kemi, fysik/astronomi,  \r\n\r\n fysik/geofysik, fysik/datalogi. Faglig kompetence giver endvidere en  \r\n\r\n kandidateksamen med fysik som bifag og en kandidateksamen fra RUC med fysik  \r\n\r\n (i kombination med et andet, sidestillet gymnasie- /hf-relevant fag). </P>  \r\n\r\n<P>Hvis kursus i fysiske undervisningsforsøg ikke indgår i den pågældende  \r\n\r\n eksamen, er det tillige en betingelse for faglig kompetence, at uddannelsen  \r\n\r\n suppleres hermed, jfr. litra A, pkt. 1. </P>  \r\n\r\n<P>Fysik som støttefag i fagene biologi og geografi giver ikke faglig  \r\n\r\n kompetence. </P>  \r\n\r\n<P> Kemi </P>  \r\n\r\n<P>I kemi varierer uddannelserne fra universitet til universitet. Faglig  \r\n\r\n kompetence i kemi opnås ved kandidatuddannelser med følgende  \r\n\r\n studieretninger/linjer. </P>  \r\n\r\n<P> KU </P>  \r\n\r\n<P>Fysik-kemilinjen, kemilinjen, biokemilinjen (hvis der gennem  \r\n\r\n biokemi-studiet er opnået et dokumenteret bifagsniveau i kemi). Kemi som  \r\n\r\n bifag. </P>  \r\n\r\n<P> OU </P>  \r\n\r\n<P>Hovedfag og bifag i kemi. </P>  \r\n\r\n<P> AU </P>  \r\n\r\n<P>Fysik-kemilinjen. Kemi som bifag. </P>  \r\n\r\n<P> AUC </P>  \r\n\r\n<P>(Ingen kemi). </P>  \r\n\r\n<P> RUC </P>  \r\n\r\n<P>Kemi (i kombination med et andet, sidestillet gymnasie-/hf relevant fag).  \r\n\r\n</P>  \r\n\r\n<P>Hvis kursus i kemiske undervisningsforsøg ikke indgår i den pågældende  \r\n\r\n eksamen, er det tillige en betingelse for faglig kompetence, at uddannelsen  \r\n\r\n suppleres hermed, jfr. litra A, pkt. 1. </P>  \r\n\r\n<P>Kemi som støttefag i fagene biologi og geografi giver ikke faglig  \r\n\r\n kompetence. </P>  \r\n\r\n<P> Matematik </P>  \r\n\r\n<P>Faglig kompetence svarende til kandidateksamen i matematik har også  \r\n\r\n kandidater med datalogi-matematik. </P>  \r\n\r\n<P>Matematik som støttefag i fagene biologi og geografi giver ikke faglig  \r\n\r\n kompetence. </P>  \r\n\r\n<P> Datalære </P>  \r\n\r\n<P>Faglig kompetence i datalære har alene kandidater med hovedfag i datalogi  \r\n\r\n eller bifag i datalogi i kombination med et gymnasie- /hf-relevant hovedfag  \r\n\r\n (fra RUC i kombination med et andet, sidestillet gymnasie- /hf-relevant fag).  \r\n\r\n</P>  \r\n\r\n<P>På grund af lærermangel i faget vil lærere, hvis kvalifikationer af  \r\n\r\n direktoratet vurderes som tilstrækkelige, kunne opnå midlertidig godkendelse,  \r\n\r\n jfr. litra A, pkt. 2. Direktoratet har endnu ikke taget stilling til, under  \r\n\r\n hvilke betingelser sådanne midlertidigt godkendte lærere vil kunne opnå  \r\n\r\n faglig kompetence i datalære. Til dette spørgsmål vil der formentlig blive  \r\n\r\n taget stilling i løbet af nogle år på grundlag af direktoratets erfaringer om  \r\n\r\n undervisningen i datalære efter de nye bestemmelser om faget. </P>  \r\n\r\n<P> Musik </P>  \r\n\r\n<P>Uddannelser fra musikkonservatorierne giver ikke faglig kompetence. </P>  \r\n\r\n<P>Lærere i instrumentalspil i musik 2. hf-tilvalg godkendes dog af  \r\n\r\n rektor/forstander efter indstilling fra faglæreren. </P>  \r\n\r\n<P> Formning </P>  \r\n\r\n<P>Faglig kompetence opnås enten gennem en uddannelse som kunstpædagog på  \r\n\r\n Kunstakademiet (billedhugger- eller malerskolen plus kursus på den  \r\n\r\n kunstpædagogiske skole) eller ved en magisterkonferens eller hoved- eller  \r\n\r\n bifagseksamen i kunsthistorie, suppleret med det praktiske kursus i formning  \r\n\r\n på universitetet. </P>  \r\n\r\n<P>Det praktiske formningskursus på universitetet alene giver ikke faglig  \r\n\r\n kompetence. </P>  \r\n\r\n<P> Idræt </P>  \r\n\r\n<P>Bifag findes ved KU og OU. Der eksisterer ikke en cand. phil.-ordning i  \r\n\r\n faget legemsøvelser. Faget kan dog tages som hovedfag ved KU i kombination  \r\n\r\n med et andet universitetsfag. Hovedfag i idræt giver  kun grundlag for  \r\n\r\n ansættelse i varig stilling, når der tillige indgår et andet  \r\n\r\n gymnasie-/hf-relevant fag i kandidatuddannelsen. </P>  \r\n\r\n<P> Psykologi </P>  \r\n\r\n<P>Faglig kompetence har kandidater fra AUC med bifag i psykologi og  \r\n\r\n kandidater fra RUC med psykologi (i kombination med et andet, sidestillet  \r\n\r\n gymnasie-/hf-relevant fag). </P>  \r\n\r\n<P>Cand. psyk.'er og cand. pæd. psyk.'er kan efter ansøgning til direktoratet  \r\n\r\n opnå faglig kompetence, hvis det ved en ækvivalensbedømmelse på AUC eller RUC  \r\n\r\n er dokumenteret, at uddannelsen dækker de faglige krav til  \r\n\r\n (bifags-)uddannelsen i psykologi ved centrene. Hvis et universitetscenter  \r\n\r\n udsteder egentligt bifags-eksamensbevis (evt. efter forudgående faglig  \r\n\r\n supplering), er den faglige kompetence umiddelbart til stede. </P>  \r\n\r\n<P>Direktoratet har tidligere stillet det krav til cand. psyk.'er og cand.  \r\n\r\n pæd. psyk.'er, at de for at få faglig kompetence med henblik på varig  \r\n\r\n ansættelse skulle tage et andet gymnasierelevant bifag. Direktoratet har  \r\n\r\n imidlertid fundet det rimeligere, at det er de fornødne faglige og  \r\n\r\n undervisningsrelevante krav i faget psykologi, der afgør, om  \r\n\r\n kvalifikationskravene er opfyldt. Cand. psyk.'er og cand. pæd. psyk.'er, som  \r\n\r\n efter de tidligere retningslinier har taget eller senest den 1. februar 1984  \r\n\r\n er begyndt på et bifagsstudium i et gymnasie-/hf-relevant fag, vil dog efter  \r\n\r\n ansøgning få meddelt faglig kompetence efter de tidligere retningslinier.  \r\n\r\n</P>  \r\n\r\n<P>Cand. pæd.'er i pædagogik og cand. pæd.'er i øvrigt har ikke faglig  \r\n\r\n kompetence i psykologi. </P>  \r\n\r\n<P>E. Pædagogisk kompetence i fag uden for den normale fagrække i  gymnasiet  \r\n\r\n og højere forberedelseseksamen </P>  \r\n\r\n<P> 1. Bifag uden for fagrækken </P>  \r\n\r\n<P>En kandidat med hovedfag i et fag, som indgår i den normale fagrække i  \r\n\r\n gymnasiet eller hf, og med bifag i et fag, der alene findes som forsøgsfag,  \r\n\r\n har ikke krav på i forbindelse med gennemgang af praktisk pædagogikum i  \r\n\r\n hovedfaget også at blive optaget på kursus i bifaget med deraf følgende  \r\n\r\n mulighed for undervisningskompetence i dette fag. </P>  \r\n\r\n<P>Optagelse af kandidater på kursus i sådanne (bi-)fag sker efter  \r\n\r\n  dispensation i de tilfælde, hvor direktoratet har mulighed for at henvise  \r\n\r\n den pågældende til en skole eller et kursus, hvor faget findes (som  \r\n\r\n forsøgsfag). </P>  \r\n\r\n<P>2 . Hovedfag uden for fagrækken </P>  \r\n\r\n<P>En kandidat med hovedfag i et fag, som ikke indgår i den normale fagrække  \r\n\r\n i gymnasiet eller hf, herunder med hovedfag i et fag, der alene findes som  \r\n\r\n forsøgsfag, har ikke krav på at blive optaget på pædagogikum (hverken  \r\n\r\n teoretisk eller praktisk) med deraf følgende mulighed for  \r\n\r\n undervisningskompetence i faget. </P>  \r\n\r\n<P>Optagelse af en kandidat med et sådant (hoved-)fag på pædagogikum vil kun  \r\n\r\n ske efter dispensation fra direktoratet i de ganske særlige tilfælde, hvor en  \r\n\r\n kandidat med hovedfag uden for den normale fagrække i gymnasiet og hf samt  \r\n\r\n bifag i et gymnasie-/hf-relevant fag indstilles til ansættelse i en varig  \r\n\r\n stilling ved en skole eller et kursus, hvor (hoved-)faget findes (som  \r\n\r\n forsøgsfag). </P>  \r\n\r\n<P> ad 1 og 2 </P>  \r\n\r\n<P>Er der bestået pædagogikum i et (forsøgs-)fag på grundlag af den faglige  \r\n\r\n kompetence, er der naturligvis opnået undervisningskompetence i faget. </P>  \r\n\r\n<P>E. Vedrørende ophævelse af skrivelser i regelsamlingen angående  \r\n\r\n  undervisningskompetence </P>  \r\n\r\n<P>Denne skrivelse om undervisningskompetence og censorkompetence i gymnasiet  \r\n\r\n og ved kursus til højere forberedelseseksamen erstatter  indholdet af en  \r\n\r\n række skrivelser vedrørende undervisningskomPetence, som har været optaget i  \r\n\r\n regelsamlingen. </P>  \r\n\r\n<P>Cirkulæreskrivelse af 15. juli 1966 om gymnasieskolers benyttelse af  \r\n\r\n lærere med uddannelse i kunstpædagogik fra Det kongelige danske Kunstakademi.  \r\n\r\n</P>  \r\n\r\n<P>Skrivelse af 25. august 1970 om godkendelse af hjælpelærere til  \r\n\r\n undervisning i instrumentalspil ved hf. </P>  \r\n\r\n<P>Skrivelse af 16. november 1970 om kemiingeniører. </P>  \r\n\r\n<P>Skrivelse af 5. januar 1972 om den engelske Bachelor of Science-grad. </P>  \r\n\r\n<P>Skrivelse af 5. januar 1972 (i uddrag) om praksis vedrørende ansættelse af  \r\n\r\n civilingeniører i gymnasieskolen. </P>  \r\n\r\n<P>Skrivelse af 20. april 1972 om cand. polyt.'ers undervisningskompetence.  \r\n\r\n</P>  \r\n\r\n<P>Skrivelse af 27. september 1974 om undervisningskompetence i faget  \r\n\r\n religion i gymnasiet og på hf. </P>  \r\n\r\n<P>Skrivelse af 25. marts 1975 vedrørende undervisningskompetence (generel).  \r\n\r\n</P>  \r\n\r\n<P>Skrivelse af september 1977 om undervisningkompetence for kandidater fra  \r\n\r\n de forskellige linjer til naturvidenskabelig kandidateksamen. </P>  \r\n\r\n<P>Endvidere gøres der opmærksom på, at der i &#187;Direktoratets vejledning  \r\n\r\n vedrørende læreransættelser&#171; af 19. januar 1981 (RS 05-02) er en række  \r\n\r\n bestemmelser angående undervisningskompetence og midlertidig godkendelse, som  \r\n\r\n på enkelte mindre punkter ikke er i overensstemmelse med bestemmelserne i  \r\n\r\n denne skrivelse. Det vil fremover være bestemmelserne i denne skrivelse af  \r\n\r\n 25. maj 1984 angående disse forhold, som er gældende. Når vejledningen  \r\n\r\n vedrørende læreransættelser revideres, vil den blive ajourført. </P>  \r\n\r\n<P>P. d. v. </P>  \r\n\r\n<P>Niels Bruun </P>  \r\n\r\n<P>undervisningsinspektør </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19842203754"
        },
        {
            "displayName": "Entydig dokumentidentifikation",
            "displayValue": "CM035166"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22037"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "25/05/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Gymnasieafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin. DGHF j.nr. 08-28-00/84"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}