{
    "id": 222110,
    "title": "Forslag til folketingsbeslutning om arbejdsmiljø-, miljø- og sikkerhedsforhold i forbindelse med transport, opbevaring og håndtering af el- og hybridbiler",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 286",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 26. marts 2021 af Christoffer Aagaard Melson (V), Tommy Ahlers (V), Heidi Bank (V),  Jacob Jensen (V) og Kristian Pihl Lorentzen (V)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om arbejdsmiljø-, miljø- og sikkerhedsforhold i forbindelse med transport, opbevaring og håndtering af el- og hybridbiler</p>\r\n<p class=\"NormalInd\">Folketinget pålægger regeringen i indeværende folketingsår (2020-21) at igangsætte en tværministeriel analyse af behovet for lov- og regelændringer med henblik på at øge genbrugsgraden og forbedre håndteringen af de sikkerhedsrisici, der knytter sig til håndtering, transport, reparation og opbevaring af el- og hybridbiler, samt at øge genbrugsgraden af disse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Baggrund for forslaget</span>\r\n</p>\r\n<p class=\"NormalInd\">\r\n</p>\r\n<p class=\"NormalInd\">Det er Venstres ambition, at der skal 1 million grønne biler på vejene i 2030 (»Skattelettelser skal bane vejen for 1 mio. grønne elbiler«, Venstre.dk, den 27. oktober 2020). Det kræver, at lovgivningen følger med, så der er optimale muligheder for at genbruge el- og hybridbiler, samt at der foreligger opdaterede retningslinjer, der gør det muligt at håndtere de arbejdsmæssige sikkerhedsrisici, der knytter sig til transport, reparation og opbevaring af køretøjerne.</p>\r\n<p class=\"NormalInd\">\r\n</p>\r\n<p class=\"NormalInd\">Elbilerne får også gradvis større batterier, og kravet om sikkerhed ved omgangen med køretøjerne bliver desto mere påtrængende.</p>\r\n<p class=\"NormalInd\">\r\n</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Regler på området</span>\r\n</p>\r\n<p class=\"NormalInd\">Der findes i dag ingen lovgivning på området eller tilstrækkelig viden om, hvordan man bør håndtere, genbruge, demontere og bortskaffe batterier til elbiler.</p>\r\n<p class=\"NormalInd\">\r\n</p>\r\n<p class=\"NormalInd\">Ifølge EU’s batteridirektiv fra 2006 og den danske batteribekendtgørelse fra 2015 påhviler der bilproducenter og -importører et producentansvar (Europa-Parlamentets og Rådets direktiv 2006/66/EF af 6. september 2006 om batterier og akkumulatorer og udtjente batterier og akkumulatorer). Det vil sige, at de – med bekendtgørelsens ord – »for egen regning skal foranstalte tilbagetagning og særskilt håndtering af udtjente bilbatterier og -akkumulatorer« (Bekendtgørelse nr. 1453 af 7. december 2015 om batterier og akkumulatorer og udtjente batterier og akkumulatorer). Det har medført, at danske autogenbrugere i stigende grad eksporterer danske elbilbatterier, der skal destrueres, til andre lande, fordi de ikke er i stand til at håndtere dem i Danmark (»Danske elbilbatterier ender i udlandet«, Information, den 7. september 2017). Dette er både et problem i relation til sikkerhed, automekanikeres arbejdsmiljø, klima og cirkulær økonomi.</p>\r\n<p class=\"NormalInd\">\r\n</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Elbilsbatterier og brandsikkerhed</span>\r\n</p>\r\n<p class=\"NormalInd\">Udfordringerne med elbilers batterier er desuden, at det er vanskeligt at vurdere, hvorvidt – og i hvilket omfang – et højspændingsbatteri er skadet. Hvis et højspændingsbatteri bryder i brand, vil der forekomme så høje temperaturer, at branden ikke kan slukkes (»Vi kender ikke risikoen for brand i elbiler«, sikringsguiden.dk, den 20. marts 2020). Dertil kan et højspændingsbatteri, der er skadet, udlede farlige kemikalier, ligesom der kan opstå livsfare for mennesker ved berøring af strømførende dele.</p>\r\n<p class=\"NormalInd\">\r\n</p>\r\n<p class=\"NormalInd\">I et høringssvar om ladestanderbekendtgørelsen, behandlet af Boligudvalget i januar 2020, oplyser Beredskabsstyrelsen, at man er bekendt med, at der i nogle kommunale redningsberedskaber er en bekymring for det stigende antal elbiler og risikoen for brandfare ved disse (Boligudvalget, alm. del – bilag 49, folketingsåret 2019-20). Der er også i den forbindelse peget på, at brande i elbiler er langt sværere at slukke end i andre typer biler på grund af elbilernes særlige batteri.</p>\r\n<p class=\"NormalInd\">\r\n</p>\r\n<p class=\"NormalInd\">Et enkelt kommunalt redningsberedskab i Danmark har sammen med en privat aktør udviklet en container til brug i forbindelse med slukning af brande i elbiler. Metoden indebærer, at den brændende bil kan trækkes eller løftes ind i containeren, hvor branden slukkes. Der er i Danmark i perioden fra 2011 og til november 2019 registeret i alt syv brande i elbiler, hertil kommer et mindre antal brande i andre typer eldrevne køretøjer. Det reelle tal kan dog være større, da datakvaliteten afhænger af kommunal indberetning (»Boligudvalget, alm. del – bilag 49«, folketingsåret 2019-20).</p>\r\n<p class=\"NormalInd\">\r\n</p>\r\n<p class=\"NormalInd\">I et notat om indsatsen ved brande og ulykker med elbiler fra Beredskabsstyrelsen i marts 2020 fremgår det, at brande i elbiler nødvendiggør særlige indsatstaktiske miljø- og arbejdsmiljømæssige overvejelser (Transportudvalget, alm. del – svar på spørgsmål 396, folketingsåret 2019-20). Dette er på baggrund af de omfattende brandsikkerheds-, person- og arbejdsmiljømæssige risici, der opstår særlig som følge af (trafik)skadede køretøjer, som virksomheder og medarbejdere får ind på deres værksteder. Beredskabsstyrelsens vejledning på området er fra 2011 og med enkelte opdateringer i 2016. Beredskabsstyrelsen har derfor i foråret 2020 nedsat en arbejdsgruppe med formål om at afdække de udfordringer, redningsberedskabet bredt set står over for i håndteringen af brande i forhold til elbiler, oplagring af strøm i private husstande m.v. Det har været hensigten at udarbejde en opdateret vejledning allerede inden sommerferien 2020 (Transportudvalget, alm. del – svar på spørgsmål 396, folketingsåret 2019-20).</p>\r\n<p class=\"NormalInd\">\r\n</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Analyse af forbedret regelgrundlag</span>\r\n</p>\r\n<p class=\"NormalInd\">Eftersom en sådan opdateret vejledning ikke forekommer tilgængelig endnu, mener Venstre, at regeringen bør igangsætte arbejdet med en tværministeriel analyse, der kan danne grundlaget for bedre vejledning og en klar lovgivning på området. I analysen bør der eksempelvis ses på bygningsreglementet (herunder indretning af værksteder), transport (herunder reglerne for farligt gods), brandsikkerhed, installationsbekendtgørelsen (herunder elsikkerhed), behovet for efteruddannelse og behovet for at revidere arbejdsmiljøloven.</p>\r\n<p class=\"NormalInd\">\r\n</p>\r\n<p class=\"NormalInd\">Endvidere bør regeringen arbejde for et øget fokus på problemet i EU-regi, hvor kravene til det nylig præsenterede forslag til batteridirektivet bør strammes yderligere (Forslag til Europa-Parlamentets og Rådets forordning om batterier og udtjente batterier, om ophævelse af direktiv 2006/66/EF og om ændring af forordning (EU) 2019/1020, KOM (2020) 0798 af 10. december 2020).</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Christoffer Aagaard Melson</span> (V):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om arbejdsmiljø-, miljø- og sikkerhedsforhold i forbindelse med transport, opbevaring og håndtering af el- og hybridbiler.</p>\r\n<p class=\"ForslagsNummer\">(Beslutningsforslag nr. B 286)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 286",
            "stateLabel": "Beretning afgivet",
            "references": [
                {
                    "shortName": "2020/1 BSF 286",
                    "title": "Forslag til folketingsbeslutning om arbejdsmiljø-, miljø- og sikkerhedsforhold i forbindelse med transport, opbevaring og håndtering af el- og hybridbiler",
                    "presentationName": "Beslutningsforslag som fremsat",
                    "documentTypeId": 480,
                    "documentId": 222110,
                    "eliUri": "/eli/ft/20201BB00286",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b286/index.htm"
                },
                {
                    "shortName": "2020/1 BRB 286",
                    "title": "Beretning over Forslag til folketingsbeslutning om arbejdsmiljø-, miljø- og sikkerhedsforhold i forbindelse med transport, opbevaring og håndtering af el- og hybridbiler",
                    "presentationName": "Beretning over beslutningsforslag",
                    "documentTypeId": 510,
                    "documentId": 224391,
                    "eliUri": "/eli/ft/20201EB01535",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "27/03/2021"
        },
        {
            "displayName": "Accession",
            "displayValue": "20201BB00286"
        },
        {
            "displayName": "Entydig dokumentidentifikation",
            "displayValue": "AX026115"
        },
        {
            "displayName": "Dato for førstegangsindlæggelse",
            "displayValue": "27/03/2021"
        },
        {
            "displayName": "Dato for indlæggelse",
            "displayValue": "27/03/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "286"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}