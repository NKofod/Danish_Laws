{
    "id": 169254,
    "title": "Forslag til folketingsbeslutning om realitetsbehandling af traktatkrænkelsessagen om salg af løs snus",
    "documentTypeId": "480",
    "isSagsforlobPeriodValid": true,
    "shortName": "2014/1 BSF 143",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 27. marts 2015 af Jens Henrik Thulesen Dahl (DF), Karina Adsbøll (DF), Liselott Blixt (DF), Kristian Thulesen Dahl (DF), Susanne Eilersen (DF), Søren Espersen (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om realitetsbehandling af traktatkrænkelsessagen om salg af løs snus</p>\r\n<p class=\"Tekst1Sp\">Folketinget pålægger regeringen inden 7 dage at meddele EU-Domstolen, at Danmark trækker sit svarskrift og dermed sit bekræftende genmæle tilbage i den traktatkrænkelsessag, Kommissionen har indledt mod Danmark, fordi salg af løs snus er tilladt i Danmark. Regeringen pålægges i stedet at meddele, at Danmark ønsker sagen realitetsbehandlet med påstand om, at de danske regler ikke er i strid med tobaksvaredirektivet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Den 21. juni 2012 indledte Kommissionen en traktatkrænkelsessag mod Danmark, fordi salg af løs snus er tilladt i Danmark. Det var og er Kommissionens opfattelse, at de danske regler, der tillader salg af løs snus, er i strid med tobaksvaredirektivet.</p>\r\n<p class=\"NormalInd\">Regeringen fremsatte herefter den 20. marts 2013 et lovforslag, L 189, om forbud mod salg af løs snus.</p>\r\n<p class=\"NormalInd\">Flertallet i Folketinget var imidlertid ikke enig i regeringens fortolkning af EU-reglerne.</p>\r\n<p class=\"NormalInd\">Partierne afgav derfor følgende betænkningsbidrag til L 189, som er enslydende med formuleringen i et høringssvar fra det samme flertal til Europaudvalget i samme sag:</p>\r\n<p class=\"NormalInd\">»Et flertal af udvalget (V, DF, EL, LA og KF) finder, at det gældende tobaksvaredirektiv fra 2001 ikke indeholder et forbud mod salg af al løs snus i Danmark. Disse partier finder, at salg af løs snus er lovligt i henhold til det gældende direktiv, og bemærker, at der er tale om et traditionelt produkt. På denne baggrund vil den foreslåede ændring være i modstrid med den hidtidige danske fortolkning af tobaksvaredirektivet. Flertallet kan ikke støtte et forbud mod markedsføring af snus, uanset indpakning. Flertallet noterer endvidere, at snus er mindre sundhedsskadeligt end konventionelle cigaretter og ikke giver anledning til passiv rygning.«</p>\r\n<p class=\"NormalInd\">Flertallet forkastede efterfølgende L 189.</p>\r\n<p class=\"NormalInd\">Et flertal i Folketinget har således to gange temmelig tydeligt sagt til regeringen, at det ikke ønsker et forbud mod løs snus. Alligevel fremsatte regeringen den 22. januar 2015 præcis det samme forslag en gang til.</p>\r\n<p class=\"NormalInd\">Det er forslagsstillernes opfattelse, at regeringen i lyset af Folketingets klare tilkendegivelser i denne sag bør forpligtes til at søge de retlige rammer for salg af løs snus efterprøvet ved EU-Domstolen, frem for blot – som det er sket – at lægge sig fladt ned for Kommissionen.</p>\r\n<p class=\"NormalInd\">I en sådan situation bør regeringen udfordre Kommissionens fortolkning af direktivet i stedet for blot at rette ind.</p>\r\n<p class=\"NormalInd\">Dette gør sig særlig gældende, når en fremtrædende EU-ekspert i en juridisk udredning konkluderer, at der er forholdsvis gode argumenter for, at de danske regler ikke er i strid med tobaksvredirektivet, jf. professor Takis Tridimas` juridiske vurdering af Danmarks stilling i sagen vedrørende snus, L 115, bilag 3.</p>\r\n<p class=\"NormalInd\">Og det gør sig særlig gældende, når det værste, der kan ske, er, at Danmark taber sagen og vi dermed vil skulle behandle det samme forslag en tredje gang.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Jens Henrik Thulesen Dahl</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om realitetsbehandling af traktatkrænkelsessagen om salg af løs snus.</p>\r\n<p class=\"ForslagsNummer\">(Beslutningsforslag nr. B 143)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2014/1 BF 143",
            "stateLabel": "Forkastet",
            "references": [
                {
                    "shortName": "2014/1 BSF 143",
                    "title": "Forslag til folketingsbeslutning om realitetsbehandling af traktatkrænkelsessagen om salg af løs snus",
                    "presentationName": "Beslutningsforslag som fremsat",
                    "documentTypeId": 480,
                    "documentId": 169254,
                    "eliUri": "/eli/ft/20141BB00143",
                    "externalLink": ""
                },
                {
                    "shortName": "2014/1 BTB 143",
                    "title": "Betænkning over Forslag til folketingsbeslutning om realitetsbehandling af traktatkrænkelsessagen om salg af løs snus",
                    "presentationName": "Betænkning over beslutningsforslag",
                    "documentTypeId": 500,
                    "documentId": 169612,
                    "eliUri": "/eli/ft/20141DB00756",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20141/beslutningsforslag/b143/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "28/03/2015"
        },
        {
            "displayName": "Accession",
            "displayValue": "20141BB00143"
        },
        {
            "displayName": "Entydig dokumentidentifikation",
            "displayValue": "AX017251"
        },
        {
            "displayName": "Dato for førstegangsindlæggelse",
            "displayValue": "28/03/2015"
        },
        {
            "displayName": "Dato for indlæggelse",
            "displayValue": "28/03/2015"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "143"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}