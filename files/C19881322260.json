{
    "id": 80395,
    "title": "Vejledning af 7. marts 1988 vedr. ansøgning om godtgørelse for definitivt ophør med mælkeproduktion (ophørsordningen) (* 1). ",
    "documentTypeId": "180",
    "isSagsforlobPeriodValid": false,
    "shortName": "VEJ nr 13222 af 07/03/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning af 7. marts 1988 vedr. ansøgning om  \r\n\r\n godtgørelse for definitivt ophør med mælkeproduktion (ophørsordningen) (* 1).  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>I henhold til Rådets forordning nr. 1336/86 af 6. maj 1986 samt til  \r\n\r\n Landbrugsministeriets bekendtgørelse nr. 411 af 12. juni 1987 om godtgørelse  \r\n\r\n for definitivt ophør med mælkeproduktion, kan mælkeproducenter, der er  \r\n\r\n tildelt en basisandel (mælkekvote) i henhold til artikel 5c i Rådets  \r\n\r\n forordning nr. 804/68, og som forpligter sig til definitivt at ophøre med  \r\n\r\n mælkeproduktionen, få udbetalt en godtgørelse (ophørspræmie) af de til  \r\n\r\n ovennævnte forordning (1336/86) knyttede EF-midler. </P>  \r\n\r\n<P>Ansøgning kan indgives på grundlag af de i denne vejledning anførte  \r\n\r\n forhold, og ansøgningerne vil blive imødekommet i den udstrækning, de kan  \r\n\r\n finansieres af det beløb, der stilles til rådighed efter forordning nr.  \r\n\r\n 1336/86. Dette gælder også mælkeproducenter, der af EF-direktoratet er blevet  \r\n\r\n tildelt en referencemængde vedrørende salg af mælk og mejeriprodukter direkte  \r\n\r\n til forbrug (stalddørssalg). </P>  \r\n\r\n<P>Ved <B>mælkeproduktion</B> forstås enhver leverance af mælk og  \r\n\r\n mejeriprodukter til mejerier og mejerivirksomheder samt salg til direkte  \r\n\r\n forbrug (stalddørssalg). </P>  \r\n\r\n<P>Ved <B>definitivt ophør</B> forstås, at mælkeproducenten forpligter sig  \r\n\r\n til at ophøre med enhver form for mælkeproduktion, så længe denne ordning  \r\n\r\n (forordning EØF nr. 1336/86) eller kvoteringsordningen (forordning EØF nr.  \r\n\r\n 857/84) er i kraft. Mælkeproducenten afstår samtidig fra enhver ret til at få  \r\n\r\n tildelt en basisandel/referencemængde i henhold til artikel 5c i Rådets  \r\n\r\n forordning nr. 804/68. </P>  \r\n\r\n<P>Ansøgning om ophørspræmie skal indgives på det af Mælkeudvalget  \r\n\r\n udarbejdede ansøgningsskema, og ansøgningen skal indsendes til  <B>Danske  \r\n\r\n Mejeriers Mælkeudvalg, Postbox 700, 8100 Århus C.</B>  </P>  \r\n\r\n<P>Såfremt der er EF-midler til rådighed, udgør præmiebeløbet <B>12,4 øre</B>  \r\n\r\n  pr. kg præmieberettiget basisandel/referencemængde pr. år. Beløbet udbetales  \r\n\r\n hvert år over en periode på 7 år. </P>  \r\n\r\n<P> <B>Afhændelsen af kvægbesætningen uden forudgående samtykke fra  \r\n\r\n panthaverne i ejendommen (f.eks. kreditforeninger,  \r\n\r\n realkreditfonde,banker/sparekasser m.fl.) udgør almindeligvis en  \r\n\r\n misligholdelse, som kan føre til, at panteforholdet opsiges uden varsel.  \r\n\r\n Desuden vil der kunne rejses tiltale for strafbart forhold. Derfor tilrådes  \r\n\r\n det at indhente panthavers samtykke før ansøgningen om deltagelse i  \r\n\r\n ophørsordningen indsendes.</B>  </P>  \r\n\r\n<P>Retsgrundlag </P>  \r\n\r\n<P>- Rådets forordning (EØF) nr. 804/68 af 28. juni 1968 om den fælles  \r\n\r\n markedsordning for mælk og mejeriprodukter med senere ændringer. </P>  \r\n\r\n<P>- Rådets forordning (EØF) nr. 857/84 af 31. marts 1984 om almindelige  \r\n\r\n regler for anvendelse af den i artikel 5c i forordning (EØF) nr. 804/68  \r\n\r\n omhandlede afgift på mælk og mejeriprodukter med senere ændringer. </P>  \r\n\r\n<P>- Kommissionens forordning (EØF) nr. 1371/84 af 16. maj 1984 om  \r\n\r\n gennemførelsesbestemmelserne for den tillægsafgift, der er omhandlet i  \r\n\r\n artikel 5c i forordning (EØF) nr. 804/68 med senere ændringer. </P>  \r\n\r\n<P>- Rådets forordning (EØF) nr. 1336/86 af 6. maj 1986 om fastsættelse af en  \r\n\r\n godtgørelse for definitivt ophør med mælkeproduktion med senere ændringer.  \r\n\r\n</P>  \r\n\r\n<P>- Kommissionens forordning (EØF) nr. 2321/86 af 24. juli 1986 om  \r\n\r\n gennemførelsesbestemmelser til Rådets forordning (EØF nr. 1336/86 om  \r\n\r\n fastsættelse af en godtgørelse for definitivt ophør med mælkeproduktion med  \r\n\r\n senere ændringer. </P>  \r\n\r\n<P>- Lov nr. 595 af 22. december 1972 om administration af Det europæiske  \r\n\r\n Fællesskabs forordninger om markedsordninger for landbrugsvarer m.v. med  \r\n\r\n senere ændringer, jvf. lovbekendtgørelse nr. 731 af 13. november 1987. </P>  \r\n\r\n<P>- Landbrugsministeriets bekendtgørelse nr 411 af 12. juni 1987 om  \r\n\r\n godtgørelse for definitivt ophør med mælkeproduktion. </P>  \r\n\r\n<P CLASS=PUNKT> <B>2.</B> Ansøgningsperioder samt datoer for leveringsophør  \r\n\r\n</P>  \r\n\r\n<P>Denne vejledning og det tilhørende ansøgningsskema (også lysegråt)  \r\n\r\n vedrørende ansøgningsperiode 2A. </P>  \r\n\r\n<P> <B>Ansøgningsperiode 2A</B> omfatter perioden 5. april - 31. august 1988.  \r\n\r\n Ansøgningen skal være Mælkeudvalget i hænde <B>senest</B> den 31. august  \r\n\r\n 1988, og ansøger forpligter sig til at ophøre med mælkeproduktionen  \r\n\r\n<B>senest</B> den 30. november 1988. </P>  \r\n\r\n<P>De øvrige ansøgningsperioder (1, 1A og 2) er afsluttet, og periode 2A er  \r\n\r\n således den sidste ansøgningsperiode under denne ordning. </P>  \r\n\r\n<P CLASS=PUNKT> <B>3.</B> Hvem kan få ophørspræmie? </P>  \r\n\r\n<P>Ansøgningsberettigede i medfør af denne ordning er personer, herunder  \r\n\r\n sammenslutninger af fysiske og/eller juridiske personer, der på en bedrift  \r\n\r\n eller flere bedrifter, pr. 1. maj 1986 (afgiftsåret 1986/87) var tildelt en  \r\n\r\n basisandel/referencemængde, jvf. pkt.4. </P>  \r\n\r\n<P>Hvis en bedrift eller en del af en bedrift er blevet overdraget den 1. maj  \r\n\r\n 1986 eller mellem denne dato og ansøgningstidspunktet, er det ejeren eller  \r\n\r\n forpagteren på ansøgningstidspunktet, der er ansøgningsberettiget i henhold  \r\n\r\n til denne ordning. </P>  \r\n\r\n<P>Hvis en mælkeproducent er forpagter af en bedrift eller en del af en  \r\n\r\n bedrift, skal ansøgningen tiltrædes af bortbortforpagter, jvf. pkt. 9 i  \r\n\r\n ansøgningsskemaet. Det er forpagteren, der skal indgive ansøgning, og som  \r\n\r\n modtager ophørspræmien. </P>  \r\n\r\n<P CLASS=PUNKT> <B>4.</B> For hvilke mængder kan der ydes ophørspræmie? </P>  \r\n\r\n<P>Beregning af ophørspræmien sker på grundlag af den  \r\n\r\n basisandel/referencemængde, der pr. 1. maj 1986 (afgiftsåret 1986/87) er  \r\n\r\n tilknyttet bedriften, jvf. de næste afsnit. </P>  \r\n\r\n<P>Det er således <B>ikke</B> den basisandel/referencemængde, som er tildelt  \r\n\r\n bedriften for basisåret 1987/88 eller 1988/89, der er udgangspunkt for  \r\n\r\n beregningen af ophørspræmie. </P>  \r\n\r\n<P>Eventuelle ekstra tildelinger af basisandele, tildelt efter ansøgning til  \r\n\r\n Mælkeudvalget, <B>kan ikke</B> medregnes ved beregning af ophørspræmie, idet  \r\n\r\n der dog kan medregnes ekstra basisandele, der er tildelt bedriften i  \r\n\r\n afgiftsåret 1984/85 på grundlag af &#187;særlige forhold&#171; i 1983  \r\n\r\n (ansøgningsgrundlag E), som er nærmere beskrevet i pkt. 9.4. i vejledningen.  \r\n\r\n</P>  \r\n\r\n<P>Ved beregning af ophørspræmie kan endvidere tillægges de basisandele, der  \r\n\r\n er overført fra anden bedrift i forbindelse med ejendomsoverdragelse. </P>  \r\n\r\n<P CLASS=PUNKT> <B>5.</B> Prioritering af ansøgninger </P>  \r\n\r\n<P>5.1. Ansøgningernes behandling, samt evt. tildeling af ophørspræmie, vil  \r\n\r\n ske i den rækkefølge, de enkelte ansøgninger, i form af et udfyldt  \r\n\r\n ansøgningsskema, er Mælkeudvalget i hænde. </P>  \r\n\r\n<P>Hvis en ansøgning på et eller flere afgørende punkter er mangelfuldt  \r\n\r\n udfyldt, vil den blive returneret, og først når en korrekt udfyldt ansøgning  \r\n\r\n er modtaget, vil ansøgningen indgå i prioriteringsrækkefølgen. </P>  \r\n\r\n<P>Såfremt samtlige ansøgninger ikke kan imødekommes på grundlag af de til  \r\n\r\n rådighed værende EF-midler, foretages der en prioritering blandt de  \r\n\r\n ansøgninger, der er indkommet samme dag, således at den ældre ansøger  \r\n\r\n imødekommes frem for den yngre. I tilfælde af, at ansøgning indgives af en  \r\n\r\n sammenslutning af personer, er den ældste persons alder afgørende. </P>  \r\n\r\n<P>Hvis ansøgninger ikke kan godkendes som følge af manglende EF-midler til  \r\n\r\n udbetaling for ansøgningsperiode 2A, vil ansøgningen blive afvist. </P>  \r\n\r\n<P>5.2. Når en ansøgning er modtaget i Mælkeudvalget, vil der inden for 4  \r\n\r\n uger efter modtagelsen af ansøgningen tilgå ansøger en kvittering, der  \r\n\r\n angiver datoen for modtagelsen af ansøgningen. Hvis ansøgningen på afgørende  \r\n\r\n punkter er mangelfuld udfyldt, vil ansøgningen blive returneret, jvf. pkt.  \r\n\r\n 5.1. </P>  \r\n\r\n<P CLASS=PUNKT> <B>6.</B> Betingelser og forpligtelser </P>  \r\n\r\n<P>6.1. For at kunne modtage ophørspræmie skal ansøgere, der er godkendt  \r\n\r\n under ansøgningsperiode 2A, ophøre med mælkeproduktionen senest den 30.  \r\n\r\n november 1988. Dette betyder, at sidste mælkeleverance eller salg direkte til  \r\n\r\n forbrug <B>ikke</B> må ske senere end den 30. november 1988, uanset at  \r\n\r\n mælkeafregningsperioden med den pågældende dato har en senere slutdato end  \r\n\r\n denne dato. Det samme gælder for mælk, der hidrører fra malkning den 30.  \r\n\r\n november 1988 eller tidligere. </P>  \r\n\r\n<P>6.2. Ansøgningens godkendelse under ansøgningsperiode 2A betyder, at  \r\n\r\n bedriftens basisandel bortfalder, idet den for afgiftsåret 1988/89 dog kun  \r\n\r\n reduceres til den leverede mælkemængde pr. 30. november 1988, justeret under  \r\n\r\n hensyntagen til mælkens fedtindhold, såfremt denne mængde er mindre en den  \r\n\r\n tildelte basisandel. Tilsvarende gælder for en referencemængde tildelt af  \r\n\r\n EF-direktoratet vedrørende salg af mælk og mejeriprodukter til direkte  \r\n\r\n forbrug. </P>  \r\n\r\n<P>6.3. Ansøgningens godkendelse betyder endvidere, at vedkommende  \r\n\r\n mælkeproducent afstår fra enhver ret til at få tildelt en basisandel i den  \r\n\r\n periode, ophørsordningen er i kraft, eller så længe kvoteringsordningen  \r\n\r\n gælder, hvis denne dato ligger senere end udløbet af ophørsordningen.  \r\n\r\n Tilsvarende gælder for tildeling af en referencemængde vedrørende salg af  \r\n\r\n mælk og mejeriprodukter til direkte forbrug. </P>  \r\n\r\n<P>6.4. Hvis der for en bedrift er blevet godkendt en ophørsordning, vil der,  \r\n\r\n uanset ejer/brugerskifte, ikke for samme bedrift kunne ske en tildeling af  \r\n\r\n basisandel/referencemængde i de to første hele afgiftsår efter godkendelsen  \r\n\r\n af ansøgningen. </P>  \r\n\r\n<P>6.5. En ansøger, der for en bedrift har fået godkendt en ansøgning om  \r\n\r\n ophørspræmie, må ikke være økonomisk ansvarlig eller medansvarlig i  \r\n\r\n mælkeproduktion på andre bedrifter efter den 30. november 1988. </P>  \r\n\r\n<P>6.6. Ansøgningen er bindende, når Mælkeudvalget har godkendt ansøgningen,  \r\n\r\n og den kan således ikke tilbagekaldes, når godkendelsen er sket. </P>  \r\n\r\n<P>6.7. Forinden ansøgning om ophørspræmie indsendes, er ansøger forpligtet  \r\n\r\n til at underrette samtlige medejere og parthavere vedrørende bedriften og den  \r\n\r\n tilknyttede mælkeproduktion, som danner grundlag for ansøgningen. Ligeledes  \r\n\r\n skal samtlige medejere og parthavere underskrive en erklæring om, at de  \r\n\r\n indtræder i de rettigheder og forpligtelser, som ophørsordningen medfører,  \r\n\r\n jvf. pkt. 7 i ansøgningsskemaet. </P>  \r\n\r\n<P>6.8. Udbetalt ophørspræmie kan kræves tilbagebetalt, hvis det viser sig,  \r\n\r\n at betingelserne for ansøgningens godkendelse ikke er opfyldt, samt hvis der  \r\n\r\n i ansøgningen er afgivet urigtige oplysninger, hvilket gælder for alle  \r\n\r\n parthavere, hvis en af disse ikke opfylder betingelserne eller har afgivet  \r\n\r\n urigtige oplysninger. </P>  \r\n\r\n<P>6.9. Ansøgere, der har fået godkendt en ansøgning om ophørspræmie, er  \r\n\r\n forpligtet til, omgående og uopfordret, at give EF-direktoratet meddelelse,  \r\n\r\n hvis der sker ændring af de forhold, som har betydning for berettigelsen til  \r\n\r\n at modtage ophørspræmie. Undladelse heraf straffes i henhold til  \r\n\r\n lovbekendtgørelse nr. 731 af 13. november 1987. </P>  \r\n\r\n<P>6.10. En eller flere arvinger kan indtræde i retten til at modtage  \r\n\r\n ophørspræmie, såfremt de overtager de med denne ordning forbundne  \r\n\r\n forpligtelser. Henvendelse herom rettes til EF-direktoratet. </P>  \r\n\r\n<P CLASS=PUNKT> <B>7.</B> Besvarelse af ansøgninger og udbetaling af præmie  \r\n\r\n</P>  \r\n\r\n<P>7.1. Besvarelse af ansøgninger, modtaget i ansøgningsperiode 2A, vil ske  \r\n\r\n løbende efter den 5. april 1988 og senest den 31. oktober 1988. </P>  \r\n\r\n<P>7.2. Mælkeudvalgets afgørelse vedrørende ansøgningen vil blive tilsendt  \r\n\r\n ansøger, og evt. godkendelse har virkning fra datoen for Mælkeudvalgets  \r\n\r\n afgørelse. Ved godkendelse af ansøgningen fremsendes en kontrakt, idet der  \r\n\r\n mellem ansøger og EF-direktoratet, Frederiksborggade 18, 1360 København K,  \r\n\r\n etableres en kontrakt vedrørende præmiebetalingen. </P>  \r\n\r\n<P>Ansøger skal inden 14 dage efter modtagelsen underskrive og tilbagesende  \r\n\r\n kontrakten til Mælkeudvalget. </P>  \r\n\r\n<P>7.3. Udbetaling af ophørspræmie for godkendte ansøgninger sker over en 7  \r\n\r\n årig periode og foretages af EF-direktoratet, Frederiksborggade 18, 1360  \r\n\r\n København K. </P>  \r\n\r\n<P>7.4. Ophørspræmien udbetales 1.gang i december 1988 og for de  \r\n\r\n efterfølgende år i 2. kvartal, d.v.s. 2. rate vil blive udbetalt i 2 kvartal  \r\n\r\n 1989. </P>  \r\n\r\n<P CLASS=PUNKT> <B>8.</B> Generelle retningslinier vedrørende ansøgningen  \r\n\r\n</P>  \r\n\r\n<P>8.1. Ansøgning skal indgives til Mælkeudvalget og på det af Mælkeudvalget  \r\n\r\n udarbejdede ansøgningsskema (lysegråt skema) mærket &#187;ansøgningsperiode  \r\n\r\n 2A, 5. april -31. august 1988&#171;. Henvendelse til Mælkeudvalget i brevform  \r\n\r\n eller på anden måde er ikke gyldige som ansøgninger. </P>  \r\n\r\n<P>Ansøgningen skal være Mælkeudvalget i hænde <B>senest</B> den 31. august  \r\n\r\n</P>  \r\n\r\n<P>1988. </P>  \r\n\r\n<P>8.2. Ansøgningen skal være forsynet med underskrift af ansøger og evt.  \r\n\r\n parthavere vedrørende bedriften. </P>  \r\n\r\n<P>8.3. Ansøgningens indhold og de betingelser m.v., der er tilknyttet  \r\n\r\n godkendelsen, er underkastet kontrol af Statskontrollen med Mejeriprodukter  \r\n\r\n og Æg m.m. </P>  \r\n\r\n<P CLASS=PUNKT> <B>9.</B> Vejledning vedrørende enkelte punkter i  \r\n\r\n ansøgningsskemaet </P>  \r\n\r\n<P>Det skal bemærkes, at 2. ciffer og evt. bogstav i de enkelte punkter  \r\n\r\n henviser til punktet i ansøgningsskemaet (eks. 9.4.a omhandler pkt. 4.a i  \r\n\r\n ansøgningsskemaet). </P>  \r\n\r\n<P>Hvis der under et af punkterne i ansøgningsskemaet ikke er plads til alle  \r\n\r\n oplysninger, kan der anvendes en fotokopi af den omhandlede side i skemaet,  \r\n\r\n og de resterende oplysninger kan da anføres på denne kopi, eller evt. på et  \r\n\r\n særskilt ark. </P>  \r\n\r\n<P>9.1. Under pkt. 1 i ansøgningsskemaet anføres ansøgers navn, adresse,  \r\n\r\n CPR-nr. m.v. </P>  \r\n\r\n<P>Hvis der er flere parthavere. f.eks. ved interessentskab (I/S), skal under  \r\n\r\n pkt. 1 anføres den, der normalt tegner bedriften, idet der ved ligestilling  \r\n\r\n derom anføres navn m.v. for den ældste af dem, der tegner bedriften. De andre  \r\n\r\n parthaveres navn, adresser, CPR-nr. m.v. anføres under pkt. 5 i  \r\n\r\n ansøgningsskemaet, idet disse desuden skal underskrive under pkt. 7 på  \r\n\r\n skemaet. </P>  \r\n\r\n<P>Det fuldstændige CPR-nr. <B>skal</B> opgives, også for evt. parthavere.  \r\n\r\n</P>  \r\n\r\n<P>9.2. Under pkt. 2 i ansøgningsskemaet anføres bedriftens CKR-nr. og  \r\n\r\n mejerinavn samt leverandørnr. Hvis bedriftens adresse er forskellig fra  \r\n\r\n ansøgers adresse anføres under pkt. 2. </P>  \r\n\r\n<P>9.3. Under pkt. 3 i ansøgningsskemaet anføres den basisandel, der ansøges  \r\n\r\n på grundlag af, idet denne beregnes under pkt. 4 i skemaet. Tilsvarende skal  \r\n\r\n anføres den referencemængde, der vedrørende direkte salg er anført under pkt.  \r\n\r\n 4.e. </P>  \r\n\r\n<P>9.4. Under pkt. 4 i ansøgningsskemaet skal beregnes den mængde  \r\n\r\n basisandele, som ansøgningen skal baseres på, idet der skal udfyldes det af  \r\n\r\n punkterne 4.a.-c. (evt. 4.e.), der svarer til bedriftens situation med hensyn  \r\n\r\n til tildeling og overdragelse af basisandele. </P>  \r\n\r\n<P>De i vejledning og ansøgningsskema anvendte udtryk  \r\n\r\n &#187;1983-leverance&#171; og &#187;basisandele&#171; svarer til henholdsvis  \r\n\r\n &#187;tildelingsgrundlag&#171; og &#187;mælkekvote&#171;, der anvendes i  \r\n\r\n andre sammenhænge. </P>  \r\n\r\n<P> <B>9.4.a.</B> Under <B>pkt. 4.a.</B> anføres den basisandel, der blev  \r\n\r\n meddelt i brev af den 19. juni 1986 fra Mælkeudvalget, idet der dog senere  \r\n\r\n kan være foretaget korrektioner. </P>  \r\n\r\n<P>Ansøgninger på grundlag af &#187;særlige forhold i 1983&#171; er de  \r\n\r\n ansøgninger, der for afgiftsåret 1984/85 blev godkendt af ansøgningsgrundlag  \r\n\r\n E i det ansøgningsskema, der blev anvendt for afgiftsåret 1984/85.  \r\n\r\n Ansøgningsgrundlag E omfattede følgende forhold: </P>  \r\n\r\n<P CLASS=PUNKT> <B>1.</B> Naturkatastrofe (oversvømmelse, tørke m.v.). </P>  \r\n\r\n<P CLASS=PUNKT> <B>2.</B> Ødelæggelse af foder, bygninger eller besætning ved  \r\n\r\n ulykke. </P>  \r\n\r\n<P CLASS=PUNKT> <B>3.</B> Sygdom i en væsentlig del af besætningen. </P>  \r\n\r\n<P CLASS=PUNKT> <B>4.</B> Drifleders langvarige uarbejdsdygtighed. </P>  \r\n\r\n<P CLASS=PUNKT> <B>5.</B> Midlertidig ekspropriation af dele af bedriften.  \r\n\r\n</P>  \r\n\r\n<P CLASS=PUNKT> <B>6.</B> Hændelige tab, tyveri m.m. </P>  \r\n\r\n<P>Godkendte ansøgninger under ansøgningsgrundlag E omfatter også sådanne,  \r\n\r\n der er godkendt af EF-direktoratet eller Landbrugsministeriet. </P>  \r\n\r\n<P> <B>Der kan ikke indregnes andre forhøjelser end dem, der er tildelt under  \r\n\r\n ansøgningsgrundlag E. Bedrifter, der har fået tildelt forhøjelser på andre  \r\n\r\n ansøgningsgrundlag, kan ikke få tildelt ophørspræmie for disse forhøjelser,  \r\n\r\n jvf. pkt. 4.</B> </P>  \r\n\r\n<P> <B>9.4.b.</B> Under <B>4.b.1.</B> anføres den korrigerede 1983-leverance,  \r\n\r\n som ved godkendelse af ansøgningen for 1984/85 blev meddelt i Mælkeudvalgets  \r\n\r\n svarbrev af 12. september 1984, evt. senere. </P>  \r\n\r\n<P>Under <B>pkt. 4.b.2.</B> beregnes reduktionen for afgiftsåret 1986/87 for  \r\n\r\n at finde basisandelen for dette niveau (jvf. pkt. 4.b.3). </P>  \r\n\r\n<P>Under <B>pkt. 4.b.4.</B> tillægges/fradrages de basisandele, der er  \r\n\r\n overdraget ved ejendomsoverdragelse. </P>  \r\n\r\n<P> <B>9.4.c.</B> Under <B>pkt. 4.c.1.</B> anføres bedriftens mælkeleverance  \r\n\r\n i 1983 (3/1 1983 - 1/1 1984). Denne blev meddelt i brev af den 8. juni 1984,  \r\n\r\n idet der kort tid efter dog kan være foretaget korrektioner vedrørende  \r\n\r\n omregningsfaktor o.l. </P>  \r\n\r\n<P>Under <B>pkt. 4.c.2.</B> beregnes reduktionen for afgiftsåret 1986/87 for  \r\n\r\n at finde basisandelen for dette niveau (jvf. pkt. 4.c.3.=. </P>  \r\n\r\n<P>Under <B>pkt. 4.c.4.</B> tillægges/fradrages de basisandele, der er  \r\n\r\n overdraget ved ejendomsoverdragelse, jvf. pkt. 4.d. </P>  \r\n\r\n<P> <B>9.4.d.</B> Under <B>pkt. 4.d.</B> anføres de basisandele, som  \r\n\r\n bedriften har fået overdraget ved ejendomsoverdragelse, d.v.s. ved køb af  \r\n\r\n ejendom(me) og/eller areal(er), men for forpagtninger dog <B>kun</B>  hvis  \r\n\r\n bortforpagter ved erklæring, ad pkt. 8 i ansøgningsskemaet, har givet  \r\n\r\n samtykke til, at den overdragne basisandel indgår ved ansøgning om  \r\n\r\n ophørspræmie. </P>  \r\n\r\n<P>Hvis bedriften har afgivet basisandele, f.eks. ved bortforpagtning af  \r\n\r\n areal, skal dette også anføres under pkt. 4.d., men med minus foran tallene.  \r\n\r\n</P>  \r\n\r\n<P>Den overdragne basisandel fremgår af det brev, som Mælkeudvalget har sendt  \r\n\r\n ved godkendelse af overdragelsen, idet der dog skal omregnes til den for  \r\n\r\n afgiftsåret 1986/87 gældende reduktionsprocent. Omregningen foregår således:  \r\n\r\n</P>  \r\n\r\n<P>Overdragelsesår Overdraget basisandel skal ganges med: </P>  \r\n\r\n<P>Afgiftsåret 1984/85 1.0139 (0.946/0.933) </P>  \r\n\r\n<P>Afgiftsåret 1985/86 1.0170 (0.946/0.930201) </P>  \r\n\r\n<P>Afgiftsåret 1986/87 1.0 (0.946/0.946) </P>  \r\n\r\n<P>Afgiftsåret 1987/88 0.99 (0.946/0.956) </P>  \r\n\r\n<P>Basisandele, der er overdraget i afgiftsåret 1988/89, og som kan indgå ved  \r\n\r\n beregning af ophørspræmie, omregnes tilsvarende med forholdet mellem  \r\n\r\n reduktionsprocenten i 1986/87 og 1988/89. Hvis ansøgningen indgives før  \r\n\r\n reduktionsprocenten for 1988/89 er meddelt, vil Mælkeudvalget foretage  \r\n\r\n omregningen. </P>  \r\n\r\n<P>Hvis der ved overdragelse i et afgiftsår (som følge af skæringsdagen o.l.)  \r\n\r\n er foretaget en reduktion af den overdragne basisandel, skal der reguleres op  \r\n\r\n til den fulde overdragne basisandel, der i Mælkeudvalgets svarbrev er anført  \r\n\r\n for det efterfølgende afgiftsår. </P>  \r\n\r\n<P> <B>9.4.e.</B> Under <B>pkt. 4.e.</B> anføres den referencemængde, der af  \r\n\r\n EF-direktoratet er tildelt bedriften vedrørende salg af mælk og  \r\n\r\n mejeriprodukter til direkte forbrug (staldørssalg). </P>  \r\n\r\n<P>9.5. Pkt. 5 i ansøgningsskemaet er beregnet til angivelse af navne,  \r\n\r\n adresser, CPR-nr. m.v. for evt. parthavere vedrørende bedriften. jvf. pkt.  \r\n\r\n 9.1. i vejledningen. </P>  \r\n\r\n<P>9.6. Pkt. 6 er beregnet til supplerende bemærkninger til de enkelte  \r\n\r\n punkter i ansøgningsskemaet. </P>  \r\n\r\n<P>9.7. Under pkt. 7 i ansøgningsskemaet skal ansøger underskrive ansøgningen  \r\n\r\n sammen med evt. parthavere vedrørende bedriften. Det skal bemærkes, at den  \r\n\r\n under pkt. 1 på skemaet anførte ansøger vil modtage meddelelse am  \r\n\r\n Mælkeudvalgets afgørelse samt anden korrespondance vedrørende sagen og skal  \r\n\r\n orientere evt. parthavere. </P>  \r\n\r\n<P>9.8. Hvis ansøgningen vedrører en forpagtet bedrift, eller hvis en del af  \r\n\r\n den basisandel, der er anført under pkt. 3 i skemaet, vedrører forpagtet  \r\n\r\n areal, skal bortforpagter tiltræde ansøgningen og underskrive under pkt. 8 i  \r\n\r\n skemaet. Det er vigtigt, at der sammen med underskriften anføres, hvilket  \r\n\r\n CKR-nr. underskriften er gældende for, jvf. pkt. 4.d. </P>  \r\n\r\n<P>9.9. Hvis der ved udarbejdelsen af ansøgningen har medvirket økonomi-  \r\n\r\n eller kvægbrugskonsulent el.a., kan dennes navn anføres under pkt. 9 på  \r\n\r\n skemaet, idet Mælkeudvalget da kan kontakte vedkommende angående spørgsmål  \r\n\r\n o.lign. Hvis konsulenten ønsker en kopi af Mælkeudvalgets afgørelse, skal der  \r\n\r\n vedlægges adresseret svarkuvert (A5). Da besvarelsen ikke sker samme dag for  \r\n\r\n alle ansøgninger, skal der vedlægges en kuvert ved hver ansøgning. </P>  \r\n\r\n<P>9.10. Spørgeskemaet under pkt. 10 i ansøgningsskemaet skal udfyldes, for  \r\n\r\n at EF-kommissionen kan få statistiske oplysninger til vurdering af forholdene  \r\n\r\n omkring ophørsordningen, idet de fleste af ansøgningens øvrige oplysninger  \r\n\r\n også vil indgå vedrørende dette. Kun nogle af spørgsmålene kræver nærmere  \r\n\r\n vejledning, og denne er da anført nedenstående. </P>  \r\n\r\n<P>Evt. bemærkninger vedrørende besvarelsen kan anføres nederst på siderne 7  \r\n\r\n og 8. </P>  \r\n\r\n<P> <B>9.10.3.</B> Oplysning om salg af mælk m.v. til direkte forbrug  \r\n\r\n vedrører kun producenter, der har fået tildelt en referencemængde vedrørende  \r\n\r\n direkte salg. </P>  \r\n\r\n<P> <B>9.19.5.</B> Ved anden landbrugsmæssig aktivitet på bedriften forstås  \r\n\r\n aktiviteter, der ikke er knyttet til mælkeproduktionen. </P>  \r\n\r\n<P> <B>9.10.6.</B> Aktivitet uden for bedriften kan bestå i driftsleders  \r\n\r\n eller ægtefælles udejob, evt. deltidsjob, samt maskinstationsarbejde m.v. Er  \r\n\r\n den pågældende totale aktivitet uden betydning for bedriften, skal der ikke  \r\n\r\n afkrydses under pkt. 10.6. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) LBK 411 1206 1987 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19881322260"
        },
        {
            "displayName": "Entydig dokumentidentifikation",
            "displayValue": "CM039608"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13222"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "07/03/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "EF-Direktoratet"
        },
        {
            "displayName": "Ressortministeriets journalnummer",
            "displayValue": "S/? 122-00"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}