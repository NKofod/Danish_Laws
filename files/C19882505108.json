{
    "id": 42019,
    "title": "FORSVARSKOMMANDOBESTEMMELSE M.061-4 om bestemmelser for Forsvarets Bedriftssundhedstjeneste. (2. udgave, revideret.). ",
    "documentTypeId": "590",
    "isSagsforlobPeriodValid": false,
    "shortName": "BST nr 25051 af 31/03/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>FORSVARSKOMMANDOBESTEMMELSE M.061-4 om  \r\n\r\n bestemmelser for Forsvarets Bedriftssundhedstjeneste. (2. udgave,  \r\n\r\n revideret.). </H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<PRE>  \r\n\r\n Ref.:   a. FKOBST M.061-1.  \r\n\r\n         b. Arbejdsministeriets bekendtgørelse nr. 889 af 28 DEC  \r\n\r\n            1987.  \r\n\r\n</PRE>  \r\n\r\n<P>Tillæg: Normalvedtægt for Forsvarets Bedriftssundhedscentre. </P>  \r\n\r\n<P>Erstatter: FKOBST M. 061-4. AUG 1984. </P>  \r\n\r\n<P> FORMÅL OG OMFANG </P>  \r\n\r\n<P CLASS=PUNKT> <B>1.</B> Formålet med denne bestemmelse er at fastsætte de  \r\n\r\n administrative og forvaltningsmæssige bestemmelser, der gælder for driften af  \r\n\r\n Forsvarets Bedriftssundhedstjeneste (FBST). </P>  \r\n\r\n<P CLASS=PUNKT> <B>2.</B> Bestemmelsen omfatter alene forhold, der kan  \r\n\r\n henføres til gældende regler for offentlig forvaltning samt forhold af  \r\n\r\n organisatorisk og administrativ art, der ikke fremgår af det nedenfor nævnte  \r\n\r\n grundlag for FBST oprettelse, ledelse og drift. </P>  \r\n\r\n<P CLASS=PUNKT> <B>3.</B> For Orlogsværftets Bedriftssundhedstjeneste (OLV  \r\n\r\n BST) omfatter bestemmelsen kun retningslinierne for personeltilslutning fra  \r\n\r\n andre tjenestesteder, jf. Tillæg, bilag 1. </P>  \r\n\r\n<P> GENERELT </P>  \r\n\r\n<P CLASS=PUNKT> <B>4.</B> Det formelle grundlag for oprettelsen af FBST er  \r\n\r\n ref. b. samt &#187;Normalvedtægt for Forsvarets  \r\n\r\n Bedriftssundhedstjeneste&#171; (tillæg). </P>  \r\n\r\n<P CLASS=PUNKT> <B>5.</B> Forsvarskommandoens (FKO) Arbejdsmiljøkontor (MBA)  \r\n\r\n varetager rutinemæssig rådgivning vedr. den administrative og  \r\n\r\n forvaltningsmæssige del af FBST virksomhed. </P>  \r\n\r\n<P> ORGANISERING </P>  \r\n\r\n<P CLASS=PUNKT> <B>6.</B> FBST omfatter: </P>  \r\n\r\n<P>a. OLV BST , organiseret som en &#187;virksomheds-BST&#171;, med mulighed  \r\n\r\n for at indgå aftale om tilslutning med andre af forsvarets tjenestesteder i  \r\n\r\n det storkøbenhavnske område efter nærmere aftale med FKO. </P>  \r\n\r\n<P>b. 3 bedriftssundhedscentre (FBSC) dækkende hver sit geografiske område  \r\n\r\n således: </P>  \r\n\r\n<P>- FBSC/Nordjylland : Tjenestesteder beliggende i Århus, Viborg og  \r\n\r\n Nordjyllands amter undtagen Flyvestation Karup, der tilsluttes FBSC  \r\n\r\n Sydjylland-Fyn og Ammunitionsarsenalet, der er tilsluttet civilt center. </P>  \r\n\r\n<P>- FBSC/Sydjylland-Fyn : Tjenestesteder beliggende i Ringkøbing, Vejle,  \r\n\r\n Ribe, Sønderjyllands og Fyns amter samt Flyvestation Karup. </P>  \r\n\r\n<P>- FBSC/Sjælland-Bornholm : Tjenestesteder på Sjælland, Bornholm og  \r\n\r\n Færøerne undtagen tjenestesteder, der er tilsluttet OLV BST jf. pkt. 6.a.  \r\n\r\n</P>  \r\n\r\n<P>Hvert center udarbejder egen vedtægt på grundlag af normalvedtægten  \r\n\r\n (tillæg). </P>  \r\n\r\n<P> BESTYRELSEN </P>  \r\n\r\n<P CLASS=PUNKT> <B>7.</B> I tilslutning til normalvedtægtens § 7 fastsættes  \r\n\r\n følgende vedrørende bestyrelsens sammensætning m.v.: </P>  \r\n\r\n<P>- FKO udpeger en chef med arbejdsgiveransvar, der således normalt er  \r\n\r\n formand for bestyrelsen. </P>  \r\n\r\n<P>- øvrige 3 ledelsesrepræsentanter fra andre tjenestesteder end det, der er  \r\n\r\n repræsenteret med den af FKO udpegede chef samt 2 suppleanter udgøres enten  \r\n\r\n af chefen eller en af denne udpeget fra de tjenestesteder, der det pågældende  \r\n\r\n år har flest ansatte tilmeldt centret, idet dog mindst 2 værn skal være  \r\n\r\n repræsenteret blandt disse. </P>  \r\n\r\n<P>Mindst eet af ovennævnte bestyrelsesmedlemmer skal jf. normalvedtægtens §  \r\n\r\n 7, stk. 2. være en betroet funktionær. På grundlag af den årlige opgørelse  \r\n\r\n over antal tilmeldte meddeler centret, fra hvilke tjenestesteder udpegningen  \r\n\r\n skal foretages. </P>  \r\n\r\n<P>- De ansattes 4 repræsentanter samt 2 suppleanter vælges af og blandt  \r\n\r\n sikkerhedsrepræsentanter ved de tilsluttede tjenestesteder. </P>  \r\n\r\n<P>Valget gennemføres på det årlige delegeretmøde. </P>  \r\n\r\n<P>Detailregler for valghandlingens gennemførelse optages i bestyrelsens  \r\n\r\n forretningsorden. </P>  \r\n\r\n<P>- Centerlederen kan være sekretær for bestyrelsen. </P>  \r\n\r\n<P> DELEGERETMØDE </P>  \r\n\r\n<P CLASS=PUNKT> <B>8.</B> En gang årligt - i marts - afholdes for hvert af de  \r\n\r\n 3 centre delegeretmøde, hvor samtlige tjenestesteder, der er tilsluttet de  \r\n\r\n enkelte centre repræsenteres med 2 repræsentanter fra de lokale  \r\n\r\n sikkerhedsorganisationer. </P>  \r\n\r\n<P>Delegeretmødet består herefter af: </P>  \r\n\r\n<P>- bestyrelsen, </P>  \r\n\r\n<P>- 1 repræsentant for ledelsen, fra hvert tjenestested, enten chefen eller  \r\n\r\n en af denne udpeget stedfortræder. </P>  \r\n\r\n<P>- 1 repræsentant fra hvert tjenestested (sikkerhedsrepræsentant)  \r\n\r\n repræsenterende de ansatte og udpeget fra et område, der er omfattet af  \r\n\r\n bedriftssundhedstjenesten. </P>  \r\n\r\n<P>Dagsorden for delegeretmødet skal mindst indeholde følgende: </P>  \r\n\r\n<P>- beretning om og regnskab for det foregående års virksomhed, </P>  \r\n\r\n<P>- plan og budget for indeværende års virksomhed samt foreløbig plan og  \r\n\r\n budgetforslag for næstfølgende år, </P>  \r\n\r\n<P>- behandling af evt. indkomne forslag, </P>  \r\n\r\n<P>- valg til bestyrelsen. </P>  \r\n\r\n<P CLASS=PUNKT> <B>9.</B> I tilslutning til delegeretmødet kan efter  \r\n\r\n bestyrelsens bestemmelse gennemføres erfaringsudveksling og orienteringer om  \r\n\r\n aktuelle emner vedrørende sikkerheds- og sundhedsarbejdet ved de enkelte  \r\n\r\n tjenestesteder og bedriftssundhedscentret. </P>  \r\n\r\n<P> ØKONOMI </P>  \r\n\r\n<P CLASS=PUNKT> <B>10.</B> FBST er budgetforvaltende, og som sådan skal det  \r\n\r\n enkelte center årligt udarbejde budgetforslag efter de af FKO fastsatte  \r\n\r\n retningslinier. </P>  \r\n\r\n<P CLASS=PUNKT> <B>11.</B> Centrenes regnskab føres ved det pågældende  \r\n\r\n centers regnskabspligtige myndighed, og centret modtager løbende oversigt  \r\n\r\n over afholdte udgifter. </P>  \r\n\r\n<P>Bestyrelsen fastsætter, hvem der kan attestere udgiftsbilag for centrets  \r\n\r\n forskellige aktiviteter. </P>  \r\n\r\n<P CLASS=PUNKT> <B>12.</B> Rejseudgifter i forbindelse med deltagelse i  \r\n\r\n bestyrelses- og delegeretmøder konteres til det enkelte center. </P>  \r\n\r\n<P> RAPPORTERING </P>  \r\n\r\n<P CLASS=PUNKT> <B>13.</B> FBSC udarbejder senest 1 APR hvert år rapport om  \r\n\r\n centrets virksomhed for det forudgående kalenderår. </P>  \r\n\r\n<P>Rapporten skal indeholde: </P>  \r\n\r\n<P>- En beskrivelse af centrets forudsætninger for virksomheden (personel,  \r\n\r\n materiel, faciliteter, anvendt bistand udefra, økonomi m.v.) </P>  \r\n\r\n<P>- En generel beskrivelse af de opgaver centrets har løst i årets løb  \r\n\r\n opdelt i kategorier. </P>  \r\n\r\n<P>- En generel vurdering af arbejdsmiljøet på tjenestestederne inden for  \r\n\r\n centrets område (ikke enkeltvis). </P>  \r\n\r\n<P>- Centrets forslag til generelle foranstaltninger, som bør iværksættes for  \r\n\r\n at forbedre arbejdsmiljøet på tjenestestederne inden for centrets område.  \r\n\r\n</P>  \r\n\r\n<P>- Eventuelt. </P>  \r\n\r\n<P CLASS=PUNKT> <B>14.</B> Som bilag til årsrapporten vedlægges en oversigt  \r\n\r\n over centrets driftsudgifter, der foruden de gennem den regnskabsforvaltende  \r\n\r\n myndighed konterede udgifter skal indeholde en oversigt over de ydelser, som  \r\n\r\n centret har modtaget fra andre myndigheder (husleje, telefon, porto,  \r\n\r\n kontorartikler, køretøjsdrift m.v.). </P>  \r\n\r\n<P CLASS=PUNKT> <B>15.</B> Årsrapporten sendes til FKO samt værnenes  \r\n\r\n hovedsikkerhedsudvalg. </P>  \r\n\r\n<P> IKRAFTTRÆDEN </P>  \r\n\r\n<P CLASS=PUNKT> <B>16.</B> Bestemmelsen træder i kraft ved modtagelsen. </P>  \r\n\r\n<P>T.K.Sørensen </P>  \r\n\r\n<P>Generalmajor </P>  \r\n\r\n<P>chef for Materielstaben </P>  \r\n\r\n<P> Fordeling : Standardfordeling + MBA (200) </P>  \r\n\r\n<P> TILLÆG </P>  \r\n\r\n<P> NORMALVEDTÆGT FOR FORSVARETS BEDRIFTSSUNDHEDCENTRE </P>  \r\n\r\n<PRE>  \r\n\r\n Bilag: 1. Vejledning vedrørende personeltilslutning til FBST.  \r\n\r\n        2. Regler for FBST opbevaring m.v. af oplysninger jf.  \r\n\r\n           arbejdsmiljølovgivningen.  \r\n\r\n</PRE>  \r\n\r\n<P> § 1. Forsvarets Bedriftssundhedscenter ............................  \r\n\r\n oprettes ved Forsvarskommandoens foranstaltning som en del af Forsvarets  \r\n\r\n Bedriftssundhedstjeneste. Centrets hjemsted er ........ </P>  \r\n\r\n<P>Centret er oprettet med henblik på at betjene i alt </P>  \r\n\r\n<P>....... ansatte og ved starter dimensioneret til at betjene i alt .......  \r\n\r\n ansatte. </P>  \r\n\r\n<P CLASS=STK> <I>Stk. 2. </I> Centret betjener efter aftale forsvarets  \r\n\r\n virksomheder/tjenestesteder inden for flere brancher beliggende inden for  \r\n\r\n Arbejdstilsynets kreds......... </P>  \r\n\r\n<P> § 2. Centrets formål er at yde bedriftssundhedstjeneste i  \r\n\r\n overensstemmelse med reglerne i arbejdsmiljølovens § 13 og de i henhold  \r\n\r\n hertil fastsatte administrative bestemmelser. </P>  \r\n\r\n<P> § 3. Centrets ydelser aftales med den enkelte virksomhed/tjenestested,  \r\n\r\n jf. Arbejdsministeriets bekendtgørelse nr. 889 af 28 DEC 1987 om  \r\n\r\n bedriftssundhedstjeneste, kapitel 2 og 3. </P>  \r\n\r\n<P> § 4. Centret skal indsende de oplysninger, som Arbejdstilsynet fordrer i  \r\n\r\n medfør af bekendtgørelsens § 23. </P>  \r\n\r\n<P> § 5. Centret ledes af en bestyrelse. </P>  \r\n\r\n<P> Stk. 2. Den daglige ledelse varetages af en centerleder, der efter  \r\n\r\n indstilling fra bestyrelsen ansættes af Forsvarskommandoen. </P>  \r\n\r\n<P> § 6. Bestyrelsen består af 8 medlemmer sammensat med ligelig  \r\n\r\n repræsentation for ledelse og ansatte i de tilknyttede  \r\n\r\n virksomheder/tjenestesteder. </P>  \r\n\r\n<P> Stk. 2. Bestyrelsen udpeges for en periode af 2 år. </P>  \r\n\r\n<P> § 7. Bestyrelsen konstituerer sig efter de regler, der er angivet i  \r\n\r\n Finansministeriets cirkulære af 21 NOV 1979 om samarbejde og samarbejdsudvalg  \r\n\r\n i statens virksomheder og institutioner og som er udsendt af  \r\n\r\n Forsvarsministeriet ved Kundgørelse for Forsvaret B.3-1980 af 21 JAN 1980.  \r\n\r\n</P>  \r\n\r\n<P>Herefter er formanden en chef med arbejdsgiveransvar, og næstformanden en  \r\n\r\n repræsentant for de ansatte. Dette udelukker ikke, at en repræsentant for de  \r\n\r\n ansatte kan være formand for bestyrelsen, såfremt der er enighed herom. </P>  \r\n\r\n<P> Stk. 2. I bestyrelsen skal på ledelsessiden indgå mindst een repræsentant  \r\n\r\n for de betroede funktionærer, idet den pågældende skal være medlem af et  \r\n\r\n sikkerhedsudvalg i en af de i centret deltagende virksomheder/tjenestesteder.  \r\n\r\n Denne repræsentant udpeges af chefen med arbejdsgiveransvar i den  \r\n\r\n virksomhed/tjenestested, hvori han er ansat, efter samråd med de øvrige  \r\n\r\n ledelsesrepræsentanter i bestyrelsen. </P>  \r\n\r\n<P> Stk. 3. Formanden indkalder til og leder møderne. Bestyrelsen er  \r\n\r\n beslutningsdygtig, når mindst halvdelen af ledelsesrepræsentanterne og  \r\n\r\n halvdelen af repræsentanterne for de ansatte er til stede. Bestyrelsen  \r\n\r\n fastsætter selv sin forretningsorden. </P>  \r\n\r\n<P> Stk. 4. Bestyrelsesmøde afholdes, når det findes påkrævet. Dog mindst ..  \r\n\r\n gange årligt. </P>  \r\n\r\n<P> § 8. Bestyrelsen påser, at centrets administrative og økonomiske  \r\n\r\n anliggender varetages under hensyn til centrets formål og de  \r\n\r\n forvaltningsmæssige regler, der til enhver tid gælder for centrets ledelse og  \r\n\r\n drift. For denne ledelse og drift gælder de for myndigheder og enheder i  \r\n\r\n forsvaret i øvrigt fastsatte bestemmelser m.v. Indgåelse og ophævelse af  \r\n\r\n aftaler, der rækker ud over centrets daglige ledelse og drift, kræver  \r\n\r\n bestyrelsens tilslutning. </P>  \r\n\r\n<P> § 9. Bestyrelsen fastsætter personalets sammensætning. </P>  \r\n\r\n<P> Stk. 2. Ansættelse og afskedigelse af personale sker efter de for  \r\n\r\n forsvaret generelt gældende regler og foretages af respektive normhavende  \r\n\r\n myndighed efter indstilling fra den daglige leder af centret efter  \r\n\r\n retningslinier udstukket af bestyrelsen. </P>  \r\n\r\n<P> § 10. Opbevaring og anvendelse af oplysninger, der er undergivet  \r\n\r\n tavshedspligt, jf. bekendtgørelsens § 18, skal ske under overholdelse af de  \r\n\r\n regler, der er fastsat i bilag til denne vedtægt. </P>  \r\n\r\n<P> § 11. Opbevaring og anvendelse af oplysninger, der er klassificerede for  \r\n\r\n at beskytte den militære sikkerhed, skal ske under overholdelse af de regler,  \r\n\r\n der er fastsat i FKODIR P.358-3. Bestyrelsen sikrer i henhold hertil, at den  \r\n\r\n militære sikkerhedstjeneste ved centret er forsvarligt organiseret. </P>  \r\n\r\n<P> § 12. Bedriftssundhedspersonalets sammensætning og størrelse fastsættes  \r\n\r\n under hensyn til karakteren af de tilsluttede virksomheders  \r\n\r\n arbejdsmiljøproblemer og omfanget af tjenestens ydelser til de tilsluttede  \r\n\r\n virksomheder/tjenestesteder. </P>  \r\n\r\n<P> § 13. Tjenestens personale dimensioneres således, at der i forhold til  \r\n\r\n antal omfattede ansatte/tjenstgørende kan ydes bedriftssundhedstjeneste i  \r\n\r\n mindst 1,3 time pr. ansat/tjenstgørende årligt. </P>  \r\n\r\n<P> § 14. Bestyrelsen udarbejder efter nærmere fastsatte retningslinier  \r\n\r\n årligt budgetforslag, der tillige med det årlige regnskab forelægges  \r\n\r\n delegeretmødet til godkendelse. </P>  \r\n\r\n<P> Stk. 2. Til godkendelse af budgetforslag og regnskab kræves, at mindst  \r\n\r\n halvdelen af stemmerne repræsenterende ledelsessiden, og mindst halvdelen af  \r\n\r\n stemmerne repræsenterende de ansatte, er for. </P>  \r\n\r\n<P> Stk. 3. Det årlige regnskab samt budgetforslag for det kommende års  \r\n\r\n virksomhed tilsendes Forsvarskommandoen til endelig godkendelse, hvorefter  \r\n\r\n budgetforslaget indarbejdes i Forsvarskommandoens bidrag til forslag til  \r\n\r\n finanslov i overensstemmelse med de herfor fastsatte administrative  \r\n\r\n bestemmelser. </P>  \r\n\r\n<P> BILAG 1 til TILLÆG </P>  \r\n\r\n<P> VEJLEDNING VEDRØRENDE PERSONELTILSLUTNING TIL FORSVARETS  \r\n\r\n  BEDRIFTSSUNDHEDSTJENESTE </P>  \r\n\r\n<P> FORMÅL </P>  \r\n\r\n<P CLASS=PUNKT> <B>1.</B> Formålet med denne vejledning er at fastsætte det  \r\n\r\n grundlag, hvorefter personel i forsvaret er omfattet af Forsvarets  \r\n\r\n Bedriftssundhedstjeneste. </P>  \r\n\r\n<P> AFGRÆNSNING </P>  \r\n\r\n<P CLASS=PUNKT> <B>2.</B> Da Forsvarets Bedriftssundhedstjeneste omfatter  \r\n\r\n såvel en obligatorisk som en frivillig ordning, skal nedennævnte opdeling  \r\n\r\n lægges til grund for tjenestestedernes tilmelding til  \r\n\r\n bedriftssundhedstjenesten: </P>  \r\n\r\n<P>- Obligatorisk : </P>  \r\n\r\n<P>- Personel tilhørende de brancher, for hvilke der i følge  \r\n\r\n Arbejdsmiljølovens § 13, og deraf fastsatte bestemmelser, skal etableres  \r\n\r\n bedriftssundhedstjeneste. </P>  \r\n\r\n<P>- Frivillig : </P>  \r\n\r\n<P>- Alt øvrigt værkstedspersonel, samt personel tilknyttet værkstedsområder  \r\n\r\n og som fysisk er placeret i værkstedsområdet. </P>  \r\n\r\n<P>- 2. echelon - personel, der overvejende udfører værkstedsarbejde. </P>  \r\n\r\n<P>- 1. echelon - personel, der overvejende udfører værkstedsarbejde. </P>  \r\n\r\n<P CLASS=PUNKT> <B>3.</B> Ved &#187;overvejende udfører&#171; skal forstås,  \r\n\r\n at personellet gennemsnitligt anvender 50% eller mere af deres samlede  \r\n\r\n tjenestetid på arbejde i værksteder. </P>  \r\n\r\n<P> TILMELDING </P>  \r\n\r\n<P CLASS=PUNKT> <B>4.</B> Hvert år i JAN indhenter FBSC ved tjenestestederne  \r\n\r\n oplysning om antal ansatte, der, jf. ovennævnte, skal være omfattet af  \r\n\r\n bedriftssundhedstjenesten. </P>  \r\n\r\n<P> BILAG 2 til TILLÆG </P>  \r\n\r\n<P> REGLER FOR BEDRIFTSSUNDHEDSTJENESTENS OPBEVARING M.V. AF OPLYSNINGER  JF.  \r\n\r\n ARBEJDSMILJØLOVGIVNINGEN </P>  \r\n\r\n<P>1. Opbevaring. </P>  \r\n\r\n<P>a. De personoplysninger og tekniske oplysninger, som kommer  \r\n\r\n bedriftssundhedstjenesten i hænde, opbevares således, at de er utilgængelige  \r\n\r\n for uvedkommende. Personoplysninger og tekniske oplysninger opbevares hver  \r\n\r\n for sig. </P>  \r\n\r\n<P>b. Hvor bedriftssundhedstjeneste er oprettet på en virksomhed - herunder  \r\n\r\n en virksomhed, der yder bedriftssundhedstjeneste til andre virksomheder -  \r\n\r\n skal bedriftssundhedstjenestens oplysninger opbevares adskilt fra  \r\n\r\n virksomhedens øvrige arkiv- og oplysningsmateriale. </P>  \r\n\r\n<P>c. Bedriftssundhedstjenesten må kun opbevare oplysninger, der er  \r\n\r\n nødvendige for bedriftssundhedstjenestens virksomhed. Oplysninger, der viser  \r\n\r\n sig urigtige eller vildledende, skal omgående slettes eller berigtiges. </P>  \r\n\r\n<P>2. Indhentning af oplysninger. </P>  \r\n\r\n<P>Personeloplysninger kan kun indhentes med den ansattes samtykke. </P>  \r\n\r\n<P>3. Videregivelse af oplysninger. </P>  \r\n\r\n<P>a. Personlige oplysninger, herunder sygdomsdiagnoser m.v., der stammer fra  \r\n\r\n helbredsundersøgelser, eller personlige oplysninger, der på anden måde er  \r\n\r\n kommet i bedriftssundhedstjenestens besiddelse, må alene videregives til  \r\n\r\n arbejdsgiveren eller øvrige ansatte i form af anbefalinger om  \r\n\r\n arbejdsplacering eller lignende og kun med den ansattes skriftlige samtykke.  \r\n\r\n Forinden skal den ansatte skriftligt gøres bekendt med, hvilke anbefalinger  \r\n\r\n om arbejdsplacering m.v. der vil blive videregivet, og der skal være givet  \r\n\r\n den ansatte en passende betænkningstid på mindst 24 timer, forinden samtykke  \r\n\r\n gives. </P>  \r\n\r\n<P>b. I forbindelse med en persons stillingsskift eller overgang til en anden  \r\n\r\n bedriftssundhedstjeneste kan udskrift af relevante personoplysninger med den  \r\n\r\n ansattes skriftlige samtykke overføres til den anden  \r\n\r\n bedriftssundhedstjeneste. </P>  \r\n\r\n<P>c. Personoplysninger i øvrigt må kun videregives til personer, der ikke er  \r\n\r\n ansat i bedriftssundhedstjenesten, til institutioner eller myndigheder med  \r\n\r\n den ansattes samtykke. </P>  \r\n\r\n<P>d. Såfremt der sammen med personoplysninger er registreret oplysninger om  \r\n\r\n en virksomheds særlige produktionsforhold, må bedriftssundhedspersonaler kun  \r\n\r\n videregive sådanne oplysninger efter indhentet samtykke fra virksomheden.  \r\n\r\n</P>  \r\n\r\n<P>e. Tekniske oplysninger vedrørende en virksomheds særlige  \r\n\r\n produktionsforhold må kun videregives med virksomhedens samtykke. </P>  \r\n\r\n<P>f. Samtykke som foran angivet, fordres ikke i de tilfælde, hvor der i  \r\n\r\n lovgivningen i øvrigt er fastsat en oplysningspligt. </P>  \r\n\r\n<P>4. Ophør. </P>  \r\n\r\n<P>a. Personoplysninger vedrørende ansatte skal opbevares i  \r\n\r\n bedriftssundhedstjenesten i mindst eet år efter ansættelsens ophør. Derefter  \r\n\r\n indsendes personoplysningerne til Direktoratet for Arbejdstilsynet. </P>  \r\n\r\n<P>b. Ved ophør af bedriftssundhedstjeneste oprettet på en virksomhed, et  \r\n\r\n BST-center eller en branche-BST, indsendes alle tjenestens oplysninger til  \r\n\r\n Direktoratet for Arbejdstilsynet, hvor de opbevares i mindst 10 år efter, at  \r\n\r\n den sidste optegnelse har fundet sted. </P>  \r\n\r\n<P>5. Adgang til oplysningerne. </P>  \r\n\r\n<P>a. Adgang til at gøre sig bekendt med personoplysninger, herunder lægelige  \r\n\r\n oplysninger samt tekniske oplysninger, har kun bedriftssundhedspersonale, der  \r\n\r\n på den pågældende virksomhed alene beskæftiger sig med  \r\n\r\n bedriftssundhedstjeneste. </P>  \r\n\r\n<P>b. Fremsætter en ansat begæring herom, skal bedriftssundhedstjenesten  \r\n\r\n snarest muligt give den ansatte meddelelse om de oplysninger, der er  \r\n\r\n registreret om ham. </P>  \r\n\r\n<P>Dette gælder dog ikke, for så vidt angår lægelige oplysninger, hvis den  \r\n\r\n ansattes interesse i at få kendskab til oplysningerne findes at burde vige  \r\n\r\n for afgørende hensyn til ham selv. Går sådanne hensyn sig gældende for en del  \r\n\r\n af oplysningerne, skal han gøres bekendt med de øvrige oplysninger. </P>  \r\n\r\n<P>6. Tavshedspligt. </P>  \r\n\r\n<P>Ved lov nr. 247 af 8. juni 1979 om ændring af arbejdsmiljøloven blev det i  \r\n\r\n § 79, stk. 1, fastsat, at myndigheder og personer, der udøver opgaver efter §  \r\n\r\n 13 (om bedriftssundhedstjeneste) samt enhver der i øvrigt yder bistand  \r\n\r\n hertil, er underkastet tavshedspligt efter borgerlig straffelovs § 152 og §  \r\n\r\n 264 b. </P>  \r\n\r\n<P>Denne bestemmelse supplerer bekendtgørelsens § 18, hvorefter  \r\n\r\n bedriftssundhedstjenestens personale har pligt til over for alle uvedkommende  \r\n\r\n at hemmeligholde, hvad de gennem deres arbejde bliver vidende om. </P>  \r\n\r\n<P>Den ovennævnte tavshedspligt begrænses dog af en eventuel oplysningspligt,  \r\n\r\n der måtte være fastsat i medfør af anden lovgivning. </P>  \r\n\r\n<P>7. Straffebestemmelser. </P>  \r\n\r\n<P>De myndigheder og personer, der udøver opgaver efter § 13, samt enhver der  \r\n\r\n i øvrigt yder bistand hertil, kan efter borgerlig straffelovs § 152 og § 264  \r\n\r\n b straffes med bøde, hæfte eller fængsel i indtil 6 måneder. </P>  \r\n\r\n<P>Den, der uretmæssigt tilegner sig registrerede oplysninger, straffes efter  \r\n\r\n borgerlig straffelov. </P>  \r\n\r\n<P>Det samme gælder den, der uretmæssigt tilegner sig og videregiver  \r\n\r\n registrerede oplysninger. </P>  \r\n\r\n<P>8. Klageadgang. </P>  \r\n\r\n<P>Tilsidesættelse af reglerne om opbevaring, tavshedspligt m. v. kan  \r\n\r\n indberettes til Arbejdstilsynet, men klager over tilsidesættelse af den  \r\n\r\n særlige tavshedspligt, som læger eller det øvrige medicinpersonale har efter  \r\n\r\n medicinalloven, skal indberettes til embedslægen eller sundhedsstyrelsen.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19882505108"
        },
        {
            "displayName": "Entydig dokumentidentifikation",
            "displayValue": "CM000516"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Bestemmelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25051"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "31/03/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}