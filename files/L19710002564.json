{
    "id": 70598,
    "title": "Bekendtgørelse af overenskomst af 21. januar 1971 med Pakistan om et dansk statslån ",
    "documentTypeId": "220",
    "isSagsforlobPeriodValid": false,
    "shortName": "BKI nr 25 af 26/03/1971",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 21. januar  \r\n\r\n 1971 med Pakistan om et dansk statslån </H1>  \r\n\r\n<P></P>  \r\n\r\n<BR>  \r\n\r\n<P>Den 21. januar 1971 undertegnedes i København mellem Danmark og Pakistan  \r\n\r\n følgende overenskomst med dertil hørende brevveksling om et dansk statslån  \r\n\r\n</P>  \r\n\r\n<P>OVERENSKOMST </P>  \r\n\r\n<P>mellem Danmarks regering og Pakistans regering om et dansk statslån til  \r\n\r\n Pakistan </P>  \r\n\r\n<P>Danmarks regering og Pakistans regering, som ønsker at styrke det  \r\n\r\n traditionelle samarbejde og de venskabelige forbindelser mellem deres lande,  \r\n\r\n er blevet enige om, at der som et bidrag til Pakistans økonomiske udvikling  \r\n\r\n skal ydes et dansk statslån til Pakistan i overensstemmelse med følgende  \r\n\r\n bestemmelser i denne overenskomst og de vedføjede tillæg, der betragtes som  \r\n\r\n en integrerende del af overenskomsten: </P>  \r\n\r\n<P>Artikel I </P>  \r\n\r\n<P>Lånet </P>  \r\n\r\n<P>Danmarks regering (i det følgende benævnt långiveren) vil stille et lån på  \r\n\r\n 40 (fyrre) millioner danske kroner til rådighed for Pakistans regering (i det  \r\n\r\n følgende benævnt låntageren) til de i artikel VI i denne overenskomst  \r\n\r\n omhandlede formål. </P>  \r\n\r\n<P>Artikel II </P>  \r\n\r\n<P>Lånekontoen </P>  \r\n\r\n<P CLASS=STK> <I>Stk. 1. </I> En konto betegnet &#187;lånekonto for Pakistans  \r\n\r\n regering&#171; (i det følgende benævnt &#187;lånekontoen&#171;) vil efter  \r\n\r\n låntagerens anmodning blive åbnet i Danmarks Nationalbank (som handler på  \r\n\r\n långiverens vegne) til fordel for The National Bank of Pakistan (som handler  \r\n\r\n på låntagerens vegne). Långiveren vil sikre, at der altid er tilstrækkelige  \r\n\r\n midler til rådighed på lånekontoen til at sætte låntageren i stand til at  \r\n\r\n præstere rettidig betaling for kapitaludstyr og tjenesteydelser, som leveres  \r\n\r\n inden for lånebeløbets rammer. </P>  \r\n\r\n<P CLASS=STK> <I>Stk. 2. </I> Låntageren (eller The National Bank of  \r\n\r\n Pakistan) skal på de i denne overenskomst fastsatte vilkår være berettiget  \r\n\r\n til på lånekontoen at trække de beløb, der er nødvendige til betaling for  \r\n\r\n kapitaludstyr eller tjenesteydelser, som tilvejebringes under lånet. </P>  \r\n\r\n<P>Artikel III </P>  \r\n\r\n<P>Rentefod </P>  \r\n\r\n<P>Lånet er rentefrit. </P>  \r\n\r\n<P>Artikel IV </P>  \r\n\r\n<P>Tilbagebetalinger </P>  \r\n\r\n<P CLASS=STK> <I>Stk. 1. </I> Låntageren skal tilbagebetale lånet i  \r\n\r\n femogtredive halvårlige afdrag, hvert på 1.100.000 danske kroner, første gang  \r\n\r\n den 1. april 1978 og sidste gang den 1. april 1995, samt et sidste afdrag på  \r\n\r\n 1.500.000 danske kroner den 1. oktober 1995. </P>  \r\n\r\n<P CLASS=STK> <I>Stk. 2. </I> Hvis lånet ikke udnyttes fuldtud i  \r\n\r\n overensstemmelse med bestemmelserne i artikel VI, stk. 8, skal der træffes en  \r\n\r\n ny indbyrdes aftale om tilbagebetalingen. </P>  \r\n\r\n<P>Artikel V </P>  \r\n\r\n<P>Betalingssted </P>  \r\n\r\n<P>Lånet skal af låntageren tilbagebetales til Danmarks Nationalbank i  \r\n\r\n konvertible danske kroner til kredit for finansministeriets løbende konto i  \r\n\r\n Danmarks Nationalbank. </P>  \r\n\r\n<P>Artikel VI </P>  \r\n\r\n<P>Lånets anvendelse </P>  \r\n\r\n<P CLASS=STK> <I>Stk. 1. </I> Låntageren vil anvende lånet til finansiering  \r\n\r\n af import fra Danmark (herunder omkostninger ved transport fra Danmark til  \r\n\r\n Pakistan) af dansk kapitaludstyr, som skal benyttes til identificerbare  \r\n\r\n projekter, og som er nødvendigt for gennemførelsen af Pakistans økonomiske  \r\n\r\n udvikling. En indikativ liste over sådanne varer indeholdes i Tillæg II. </P>  \r\n\r\n<P CLASS=STK> <I>Stk. 2. </I> Lånet kan endvidere anvendes til betaling for  \r\n\r\n danske tjenesteydelser, som er nødvendige for gennemførelsen af  \r\n\r\n udviklingsprojekter i Pakistan, herunder især til forundersøgelser i  \r\n\r\n forbindelse med investeringer, forberedelse af projekter, til rådgivere under  \r\n\r\n projekternes gennemførelse, montering eller opførelse af anlæg eller  \r\n\r\n bygninger samt teknisk og administrativ bistand under igangsætningsperioden  \r\n\r\n for de virksomheder, som oprettes ved hjælp af lånet. </P>  \r\n\r\n<P CLASS=STK> <I>Stk. 3. </I> Alle kontrakter, der finansieres over lånet,  \r\n\r\n skal godkendes af låntageren og långiveren. </P>  \r\n\r\n<P CLASS=STK> <I>Stk. 4. </I> Långiverens godkendelse af, at en kontrakt  \r\n\r\n finansieres over lånet, medfører intet ansvar for de pågældende kontrakters  \r\n\r\n behørige opfyldelse. </P>  \r\n\r\n<P>Långiveren er ligeledes uden ansvar hvad angår den effektive udnyttelse af  \r\n\r\n leverancer og tjenesteydelser, som finansieres over lånet, og hvad angår den  \r\n\r\n forsvarlige drift af de projekter m. v., hvori sådanne leverancer og  \r\n\r\n tjenesteydelser indgår. </P>  \r\n\r\n<P CLASS=STK> <I>Stk. 5. </I> Der må ikke i en kontrakt under lånet indgå  \r\n\r\n bestemmelser om særlige kreditydelser fra den danske kontraktspartner. </P>  \r\n\r\n<P CLASS=STK> <I>Stk. 6. </I> Låneprovenuet kan kun anvendes til betaling for  \r\n\r\n kapitaludstyr og tjenesteydelser, som er kontraheret efter overenskomstens  \r\n\r\n ikrafttræden, medmindre andet aftales mellem låntageren og långiveren. </P>  \r\n\r\n<P CLASS=STK> <I>Stk. 7. </I> Låneprovenuet kan ikke anvendes til betaling  \r\n\r\n til låntager landet af nogen form for indførselstold, skatter og statslige  \r\n\r\n eller andre offentlige afgifter, såsom indførselsafgifter, udligningsafgifter  \r\n\r\n for indenlandske omsætningsafgifter, afgifter eller deponeringer i  \r\n\r\n forbindelse med udstedelse af betalings- eller indførselstilladelser. </P>  \r\n\r\n<P CLASS=STK> <I>Stk. 8. </I> Låntageren kan trække på lånekontoen til  \r\n\r\n opfyldelse af kontrakter, der er godkendt af parterne, i indtil tre år fra  \r\n\r\n datoen for overenskomstens ikrafttræden eller fra en sådan anden dato, som  \r\n\r\n måtte blive fastsat efter indbyrdes aftale mellem låntageren og långiveren.  \r\n\r\n</P>  \r\n\r\n<P>Artikel VII </P>  \r\n\r\n<P>Ikke-diskrimination </P>  \r\n\r\n<P CLASS=STK> <I>Stk. 1. </I> Med hensyn til tilbagebetalingen af lånet  \r\n\r\n forpligter låntageren sig til ikke at give långiveren en mindre gunstig  \r\n\r\n behandling end den, der gives andre udenlandske kreditorer. </P>  \r\n\r\n<P CLASS=STK> <I>Stk. 2. </I> Alle afskibninger af kapitaludstyr, der  \r\n\r\n omfattes af denne overenskomst, skal ske i overensstemmelse med princippet om  \r\n\r\n skibes frie deltagelse i den internationale handel i fri og lige konkurrence.  \r\n\r\n</P>  \r\n\r\n<P>Artikel VIII </P>  \r\n\r\n<P>Diverse bestemmelser </P>  \r\n\r\n<P CLASS=STK> <I>Stk. 1. </I> Før det første træk på den i artikel II omtalte  \r\n\r\n konto skal låntageren godtgøre over for långiveren, at alle  \r\n\r\n forfatningsmæssige og andre vilkår fastsat i lovgivningen i låntagerens  \r\n\r\n hjemland er blevet opfyldt, således at denne overenskomst vil udgøre en  \r\n\r\n forpligtelse, som er bindende for låntageren. </P>  \r\n\r\n<P CLASS=STK> <I>Stk. 2. </I> Låntageren skal meddele långiveren hvilke  \r\n\r\n personer der er bemyndiget til at handle på låntagerens vegne, samt afgive  \r\n\r\n bekræftede prøver på alle sådanne personers underskrifter. </P>  \r\n\r\n<P CLASS=STK> <I>Stk. 3. </I> Meddelelser, anmodninger eller aftaler i medfør  \r\n\r\n af denne overenskomst skal være skriftlige. </P>  \r\n\r\n<P>Artikel IX </P>  \r\n\r\n<P>Særlige bestemmelser </P>  \r\n\r\n<P>Lånet skal tilbagebetales uden fradrag af og fritaget for alle skatter og  \r\n\r\n afgifter samt alle i medfør af låntagerens lovgivning pålagte restriktioner.  \r\n\r\n Denne overenskomst skal være fritaget for alle afgifter i medfør af  \r\n\r\n låntagerens nugældende eller fremtidige lovgivning i forbindelse med  \r\n\r\n overenskomstens udfærdigelse, indgåelse, registrering, ikrafttræden eller i  \r\n\r\n øvrigt. </P>  \r\n\r\n<P>Artikel X </P>  \r\n\r\n<P>Overenskomstens varighed </P>  \r\n\r\n<P CLASS=STK> <I>Stk. 1. </I> Denne overenskomst træder i kraft på datoen for  \r\n\r\n undertegnelsen. </P>  \r\n\r\n<P CLASS=STK> <I>Stk. 2. </I> Når lånet er blevet tilbagebetalt, træder  \r\n\r\n overenskomsten straks ud af kraft </P>  \r\n\r\n<P>Artikel XI </P>  \r\n\r\n<P>Angivelse af adresser </P>  \r\n\r\n<P>Følgende adresser anføres for så vidt angår denne overenskomst: </P>  \r\n\r\n<P>For låntageren: </P>  \r\n\r\n<P>Economic Coordination and </P>  \r\n\r\n<P>External Assistance Division, </P>  \r\n\r\n<P>President's Secretariat, </P>  \r\n\r\n<P>Islamabad. </P>  \r\n\r\n<P>Telegramadresse: </P>  \r\n\r\n<P>ECONOMIC ISLAMABAD </P>  \r\n\r\n<P>For långiveren med henblik på udbetalinger: </P>  \r\n\r\n<P>Udenrigsministeriet, </P>  \r\n\r\n<P>Sekretariatet for internationalt </P>  \r\n\r\n<P>udviklingssamarbejde, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>ETRANGERES COPENHAGEN </P>  \r\n\r\n<P>For långiveren med henblik på betaling af afdrag på lånet: </P>  \r\n\r\n<P>Finansministeriet, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>FINANS COPENHAGEN </P>  \r\n\r\n<P>Til bekræftelse heraf har parterne gennem deres dertil behørigt  \r\n\r\n befuldmægtigede repræsentanter ladet denne overenskomst undertegne i to  \r\n\r\n eksemplarer på engelsk i København den 21. januar 1971. </P>  \r\n\r\n<P>For Danmarks regering </P>  \r\n\r\n<P> <B>K. Helveg Petersen</B>  </P>  \r\n\r\n<P>For Pakistans regering </P>  \r\n\r\n<P> <B>Ikbal Athar</B>  </P>  \r\n\r\n<P>TILLÆG I </P>  \r\n\r\n<P>Følgende bestemmelser finder anvendelse på de rettigheder og  \r\n\r\n forpligtelser, der følger af overenskomsten mellem Danmarks regering og  \r\n\r\n Pakistans regering vedrørende et dansk statslån til Pakistan (i det følgende  \r\n\r\n benævnt overenskomsten). De betragtes som en integrerende del af denne med  \r\n\r\n samme gyldighed og virkning, som hvis de fuldt ud var anført deri. </P>  \r\n\r\n<P>Artikel I </P>  \r\n\r\n<P>Annullering og suspension </P>  \r\n\r\n<P CLASS=STK> <I>Stk. 2. </I> Låntageren kan ved meddelelse til långiveren  \r\n\r\n annullere ethvert lånebeløb, som låntageren ikke måtte have trukket. </P>  \r\n\r\n<P CLASS=STK> <I>Stk. 2. </I> Såfremt låntageren gør sig skyldig i  \r\n\r\n misligholdelse med hensyn til opfyldelsen af nogen forpligtelse eller aftale  \r\n\r\n i medfør af overenskomsten, er långiveren berettiget til helt eller delvis at  \r\n\r\n suspendere låntagerens ret til at trække på lånekontoen. </P>  \r\n\r\n<P>Hvis den misligholdelse, der har berettiget långiveren til suspension af  \r\n\r\n låntagerens trækningsret, fortsat består udover et tidsrum af tres dage efter  \r\n\r\n långiverens meddelelse til låntageren om suspensionen, kan långiveren når som  \r\n\r\n helst forlange den trukne del af lånet tilbagebetalt straks, uanset  \r\n\r\n eventuelle modsatte bestemmelser i overenskomsten, medmindre grundlaget for  \r\n\r\n suspensionens iværksættelse er bortfaldet. </P>  \r\n\r\n<P CLASS=STK> <I>Stk. 3. </I> Alle overenskomstens bestemmelser skal fortsat  \r\n\r\n have fuld gyldighed og virkning uanset enhver annullering eller suspension,  \r\n\r\n bortset fra hvad der udtrykkeligt er bestemt i denne artikel. </P>  \r\n\r\n<P>Artikel II </P>  \r\n\r\n<P>Afgørelse af tvistigheder </P>  \r\n\r\n<P CLASS=STK> <I>Stk. 1. </I> Enhver tvistighed, som måtte opstå mellem de  \r\n\r\n kontraherende parter angående fortolkningen eller gennemførelsen af  \r\n\r\n nærværende overenskomst, og som ikke er bilagt ad diplomatisk vej inden seks  \r\n\r\n måneder, skal efter anmodning fra en af parterne forelægges for en  \r\n\r\n voldgiftsdomstol bestående af tre medlemmer. Domstolens formand skal være  \r\n\r\n statsborger i et tredjeland og skal udpeges efter gensidig aftale mellem de  \r\n\r\n kontraherende parter. Såfremt parterne ikke kan nå til enighed om udpegelsen  \r\n\r\n af domstolens formand, kan hver part anmode præsidenten for Den  \r\n\r\n mellemfolkelige Domstol om at foretage udpegelsen. Hver part udpeger sin egen  \r\n\r\n voldgiftsdommer; såfremt en part undlader at udpege en voldgiftsdommer, kan  \r\n\r\n denne udpeges af domstolens formand. </P>  \r\n\r\n<P CLASS=STK> <I>Stk. 2. </I> Hver kontraherende part vil efterkomme og  \r\n\r\n gennemføre de af domstolen afsagte kendelser. </P>  \r\n\r\n<P>TILLÆG II </P>  \r\n\r\n<P>Pakistans regering vil anvende låneprovenuet til finansiering af import  \r\n\r\n fra Danmark af dansk kapitaludstyr og danske tjeneste- ydelser anført i  \r\n\r\n følgende vejledende liste </P>  \r\n\r\n<P CLASS=PUNKT> <B>1.</B> Elektrisk udstyr. </P>  \r\n\r\n<P CLASS=PUNKT> <B>2.</B> Mejerimaskiner og -udstyr. </P>  \r\n\r\n<P CLASS=PUNKT> <B>3.</B> Anlæg til fremstilling af is og køleudstyr </P>  \r\n\r\n<P CLASS=PUNKT> <B>4.</B> Slagteriudstyr. </P>  \r\n\r\n<P CLASS=PUNKT> <B>5.</B> Udstyr til frugtkonservering. </P>  \r\n\r\n<P CLASS=PUNKT> <B>6.</B> Butiksudstyr. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 21. januar 1971 </I> </P>  \r\n\r\n<P CLASS=UNDERSKREVET-AF ALIGN=CENTER>Deres Excellence, </P>  \r\n\r\n<P>Under henvisning til overenskomsten af dags dato mellem Danmarks regering  \r\n\r\n og Pakistans regering har jeg den ære at foreslå, at følgende bestemmelser  \r\n\r\n skal anvendes ved gennemførelsen af overenskomstens artikel VI. </P>  \r\n\r\n<P>Udbetaling fra lånekontoen skal ske på følgende måde: </P>  \r\n\r\n<UL CLASS=PLAIN-LIST>  \r\n\r\n<LI>1) Den danske eksportør eller rådgiver og den pakistanske importør eller  \r\n\r\n eventuelle investerende part afslutter en kontrakt, der skal endeligt  \r\n\r\n godkendes af de pakistanske og de danske myndigheder. Ingen kontrakt under  \r\n\r\n 200.000 danske kroner undtagen til anvendelse af et endeligt restbeløb under  \r\n\r\n det nævnte beløbs størrelse kan finansieres i medfør af overenskomsten. </LI>  \r\n\r\n<LI>2) Pakistans regering vil forelægge det danske udenrigsministerium  \r\n\r\n genparter af de kontrakter, der skal indgås i medfør af denne overenskomst.  \r\n\r\n Udenrigsministeriet vil bl. a. påse, at </LI>  \r\n\r\n<LI>a) de kontraherede varer eller tjenesteydelser falder inden for  \r\n\r\n overenskomstens rammer, </LI>  \r\n\r\n<LI>b) det pågældende kapitaludstyr er fremstillet i Danmark eller at de  \r\n\r\n tjenesteydelser, der skal præsteres, vil blive udført af personer, som udøver  \r\n\r\n forretningsvirksomhed i Danmark, </LI>  \r\n\r\n</UL>  \r\n\r\n<P>og underrette Pakistans regering om sine afgørelser. </P>  \r\n\r\n<UL CLASS=PLAIN-LIST>  \r\n\r\n<LI>3) Når kontrakterne er godkendt, kan Pakistans regering trække på  \r\n\r\n lånekontoen i Danmarks Nationalbank til betaling af det i kontrakten  \r\n\r\n omhandlede vareparti. Udbetalinger fra denne konto til danske eksportører  \r\n\r\n eller rådgivere er betinget af, at de nødvendige dokumenter fremlægges, efter  \r\n\r\n at Danmarks Nationalbank har konstateret, at betingelserne for at foretage  \r\n\r\n sådanne betalinger i øvrigt er opfyldt. </LI>  \r\n\r\n</UL>  \r\n\r\n<P>Hvis foranstående bestemmelser kan godkendes af Pakistans regering, har  \r\n\r\n jeg den ære at foreslå, at dette brev samt Deres svar herpå skal udgøre en  \r\n\r\n aftale mellem vore to regeringer om denne sag. </P>  \r\n\r\n<P>Modtag, Deres Excellence, forsikringen om min mest udmærkede højagtelse.  \r\n\r\n</P>  \r\n\r\n<P>For Danmarks regering </P>  \r\n\r\n<P> <B>K. Helveg Petersen</B>  </P>  \r\n\r\n<P>Hans Excellence </P>  \r\n\r\n<P>hr. Ikbal Athar, </P>  \r\n\r\n<P>Pakistans ambassadør, </P>  \r\n\r\n<P>København. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 21. januar 1971. </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Deres Excellence, </P>  \r\n\r\n<P>Jeg har den ære at anerkende modtagelsen af Deres sålydende brev af dags  \r\n\r\n dato: </P>  \r\n\r\n<P>(her følger teksten til foranstående brev) </P>  \r\n\r\n<P>Jeg har den ære at meddele Dem, at min regering er enig i foranstående.  \r\n\r\n</P>  \r\n\r\n<P>Modtag, Deres Excellence, forsikringen om min mest udmærkede højagtelse.  \r\n\r\n</P>  \r\n\r\n<P>For Pakistans regering </P>  \r\n\r\n<P> <B>Ikbal Athar</B>  </P>  \r\n\r\n<P>Hans Excellence hr. K. Helveg Petersen, minister for teknisk samarbejde  \r\n\r\n med </P>  \r\n\r\n<P>udviklingslandene, </P>  \r\n\r\n<P>København. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 26. marts 1971.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>K. Helveg Petersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/06/1971"
        },
        {
            "displayName": "Accession",
            "displayValue": "L19710002564"
        },
        {
            "displayName": "Entydig dokumentidentifikation",
            "displayValue": "CM029788"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "04/01/2007"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "25"
        },
        {
            "displayName": "År for udstedelse",
            "displayValue": "1971"
        },
        {
            "displayName": "Dato for underskrift",
            "displayValue": "26/03/1971"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 104.0.8.Pak.1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}