{
    "id": 207493,
    "title": "Vejledning om ansøgning om støtte fra ansøgningspuljen til landsdækkende frivillige sociale organisationer FL § 07.18.19.40.",
    "documentTypeId": "180",
    "isSagsforlobPeriodValid": true,
    "shortName": "VEJ nr 9169 af 04/03/2019",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om ansøgning om støtte fra ansøgningspuljen til landsdækkende frivillige sociale organisationer FL § 07.18.19.40.</p>\r\n<p style=\"text-align: center;\">\r\n   <span class=\"Bold\">Ansøgningsfrist den 10. april 2019 kl.</span> <span class=\"Bold\">12.00</span></p>\r\n<p style=\"text-align: center;\">\r\n</p>\r\n<p style=\"text-align: center;\">\r\n</p>\r\n<p style=\"text-align: center;\">\r\n   <span class=\"Bold\">Efter dette tidspunkt kan ansøgninger</span>\r\n</p>\r\n<p style=\"text-align: center;\">\r\n   <span class=\"Bold\">ikke længere indsendes</span>\r\n</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Bold\">INDHOLDSFORTEGNELSE</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Indledning</span></p>\r\n<p>\r\n   <span class=\"Bold\">2.</span> <span class=\"Bold\">Ansøgningspuljens formål</span></p>\r\n<p>\r\n   <span class=\"Bold\">3.</span> <span class=\"Bold\">Ansøgningspuljens målgruppe</span></p>\r\n<p>\r\n   <span class=\"Bold\">4.</span> <span class=\"Bold\">Ansøgerkreds</span></p>\r\n<p>\r\n   <span class=\"Bold\">5.</span> <span class=\"Bold\">Forventede resultater</span></p>\r\n<p>\r\n   <span class=\"Bold\">6.</span> <span class=\"Bold\">Tilskudsperiode</span></p>\r\n<p>\r\n   <span class=\"Bold\">7.</span> <span class=\"Bold\">Tildelingskriterier for tilskud fra ansøgningspuljen</span></p>\r\n<p>7.1 Bilag til ansøgningen</p>\r\n<p>\r\n   <span class=\"Bold\">8.</span> <span class=\"Bold\">Principper for fordeling af midler i ansøgningspuljen</span></p>\r\n<p>8.1 Oplysninger til brug for beregning af tilskud</p>\r\n<p>\r\n   <span class=\"Bold\">9.</span> <span class=\"Bold\">Tilskudsberettigede udgifter</span></p>\r\n<p>\r\n   <span class=\"Bold\">10.</span> <span class=\"Bold\">Ikke tilskudsberettigede udgifter</span></p>\r\n<p>\r\n   <span class=\"Bold\">11.</span> <span class=\"Bold\">Ansøgningsprocedure</span></p>\r\n<p>11.1 Tekniske problemer i forbindelse med indsendelse af ansøgning</p>\r\n<p>11.2 NemID</p>\r\n<p>\r\n   <span class=\"Bold\">12.</span> <span class=\"Bold\">Hvis organisationen får tilskud</span></p>\r\n<p>\r\n   <span class=\"Bold\">13.</span> <span class=\"Bold\">Statens fleksjobordning</span></p>\r\n<p>\r\n   <span class=\"Bold\">14.</span> <span class=\"Bold\">Statsstøtte</span></p>\r\n<p>\r\n</p>\r\n<p style=\"text-align: justify;\">\r\n   <span class=\"Bold\">1.</span> <span class=\"Bold\">Indledning</span></p>\r\n<p style=\"text-align: justify;\">Landsdækkende frivillige organisationer, hvis hovedformål er at yde en social indsats, eller hvor den sociale indsats udgør en væsentlig del af organisationens aktiviteter, kan søge om støtte til drift fra denne ansøgningspulje.</p>\r\n<p style=\"text-align: justify;\">\r\n</p>\r\n<p style=\"text-align: justify;\">I 2019 udmøntes der tilskud fra ansøgningspuljen svarende til 57,5 mio. kr., som fremgår på finanslovens § 07.18.19.40.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Udmøntningen af midler sker i henhold til udlodningsloven (lov nr. 45 af 7. december 2017 om udlodning af overskud og udbytte fra lotteri) samt finansloven 2019.</p>\r\n<p style=\"text-align: justify;\">\r\n</p>\r\n<p>\r\n   <span class=\"Bold\">2.</span> <span class=\"Bold\">Ansøgningspuljens formål</span></p>\r\n<p style=\"text-align: justify;\">Formålet med ansøgningspuljen er at fremme den frivillige sociale indsats ved at styrke landsdækkende frivillige organisationer, der har et socialt formål. Målet er generelt at styrke organisationerne og deres indsats, både i form af konkret støtte til de målgrupper, som organisationen retter sig mod, og i form af generel interessevaretagelse.</p>\r\n<p style=\"text-align: justify;\">\r\n</p>\r\n<p>\r\n   <span class=\"Bold\">3.</span> <span class=\"Bold\">Ansøgningspuljens målgruppe</span></p>\r\n<p style=\"text-align: justify;\">Målgruppen er borgere som har lovligt ophold i Danmark og som har behov for en social indsats. Det kan eksempelvis være personer med handicap, sociale problemer, psykisk sårbarhed eller lidelser såvel som udsatte børn og unge.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Bold\">4.</span> <span class=\"Bold\">Ansøgerkreds</span></p>\r\n<p style=\"text-align: justify;\">Ansøgerkredsen er landsdækkende frivillige sociale organisationer.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Bold\">5.</span> <span class=\"Bold\">Forventede resultater</span></p>\r\n<p style=\"text-align: justify;\">Det forventes, at de støttede organisationer yder en indsats i form af konkret støtte til målgruppen og i form af generel interessevaretagelse af målgruppens samlede fællesinteresser.</p>\r\n<p>\r\n</p>\r\n<p style=\"text-align: justify;\">\r\n   <span class=\"Bold\">6.</span> <span class=\"Bold\">Tilskudsperiode</span></p>\r\n<p style=\"text-align: justify;\">Midlerne skal anvendes i perioden 1. januar 2019 til 31. december 2019.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Bold\">7.</span> <span class=\"Bold\">Tildelingskriterier for tilskud fra ansøgningspuljen</span></p>\r\n<p>Ansøgninger om tilskud fra ansøgningspuljen vurderes på baggrund af nedenstående tildelingskriterier. De enkelte kriterier uddybes efter den skematiske oversigt.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Oversigten illustrerer, hvordan den samlede ansøgning bliver vurderet.</p>\r\n<p style=\"text-align: justify;\">\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"652\" style=\"border-collapse: collapse;\">\r\n                  <colgroup>\r\n                     <col width=\"169px\">\r\n                     </col>\r\n                     <col width=\"320px\">\r\n                     </col>\r\n                  </colgroup>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: justify\" valign=\"top\">\r\n                        <div class=\"TabelTekst2\">\r\n                           <span class=\"Bold\">Vurdering</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: justify\" valign=\"top\">\r\n                        <div class=\"TabelTekst2\">\r\n                           <span class=\"Bold\">Tildelingskriterier</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">Ansøgerkreds</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: justify\" valign=\"top\">\r\n                        <div class=\"TabelTekst2\">Ansøger er en frivillig social organisation.</div>\r\n                        <div class=\"TabelTekst2\">Organisationen skal være formaliseret.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">Formål og målgruppe</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: justify\" valign=\"top\">\r\n                        <div class=\"TabelTekst2\">Organisationens formål skal ligge inden for ansøgningspuljens formål.</div>\r\n                        <div class=\"TabelTekst2\">Organisationens arbejde skal være målrettet borgere inden for det sociale område.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">Social</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">Organisationens sociale indsats skal være organisationens hovedformål eller udgøre en væsentlig del af organisationens aktiviteter.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">Frivillighed</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">Den frivillige aktivitet eller frivillige handling skal udgøre en del af organisationens samlede indsats.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">Landsdækkende</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: justify\" valign=\"top\">\r\n                        <div class=\"TabelTekst2\">Organisationen skal være landsdækkende.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">Tilskud fra andre driftspuljer under udlodningsloven</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">Hvis ansøger har modtaget tilskud til drift fra andre udlodningspuljer, der fordeles efter udlodningsloven, kan der ikke ydes tilskud fra denne ansøgningspulje.</div>\r\n                     </td>\r\n                  </tr>\r\n                  <tr style=\"height:4px;\">\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">Budget</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">Der indsendes et samlet, bestyrelsesgodkendt budget for indeværende år.</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p style=\"text-align: justify;\">\r\n</p>\r\n<p>\r\n   <span class=\"Underline\">Ad 1: Ansøgerkreds</span>\r\n</p>\r\n<p class=\"BilagtekstListe\">Det vil ud fra ansøgers beskrivelse blive vurderet, om organisationen opfylder betingelserne for ansøgningspuljen, som er følgende:</p>\r\n<p class=\"Liste1\">\r\n   <span class=\"Liste1Nr\">–</span> Organisationen er en frivillig social organisation,</p>\r\n<p class=\"Liste1\">\r\n   <span class=\"Liste1Nr\">–</span> Organisationen er formaliseret, dvs. har vedtægter eller fundats,</p>\r\n<p class=\"Liste1\">\r\n   <span class=\"Liste1Nr\">–</span> Organisationen er en juridisk person, dvs. har CVR-nr.,</p>\r\n<p class=\"Liste1\">\r\n   <span class=\"Liste1Nr\">–</span> Organisationen er hjemmehørende i Danmark,</p>\r\n<p class=\"Liste1\">\r\n   <span class=\"Liste1Nr\">–</span> Organisationen har eksisteret i minimum 2 år,</p>\r\n<p class=\"Liste1\">\r\n   <span class=\"Liste1Nr\">–</span> Organisationen har en omsætning på mindst 25.000 kr. i regnskabet for 2017.</p>\r\n<p>\r\n</p>\r\n<p class=\"BilagtekstListe\">Med frivillig social organisation menes, jf. vejledningen til Serviceloven, at organisationen:</p>\r\n<p class=\"Liste1\">\r\n   <span class=\"Liste1Nr\">–</span> Er frivilligt grundlagt, dvs. den må ikke være fastlagt i lovgivningen, og organisationen skal kunne beslutte at nedlægge sig selv,</p>\r\n<p class=\"Liste1\">\r\n   <span class=\"Liste1Nr\">–</span> Dens primære formål er ikke at skabe overskud (organisationen skal være non-profit), og et evt. overskud må ikke udloddes til ”ejerne”, men skal investeres i opfyldelse af organisationens mål,</p>\r\n<p class=\"Liste1\">\r\n   <span class=\"Liste1Nr\">–</span> Den frivillige indsats er en betydningsfuld del af organisationens grundlag,</p>\r\n<p class=\"Liste1\">\r\n   <span class=\"Liste1Nr\">–</span> Der er frivilligt medlemskab,</p>\r\n<p class=\"Liste1\">\r\n   <span class=\"Liste1Nr\">–</span> Organisationen virker inden for det sociale område (for mere herom se under ad: 4).</p>\r\n<p>\r\n</p>\r\n<p>\r\n   <span class=\"Underline\">Ad 2: Formål og målgruppe</span>\r\n</p>\r\n<p>På baggrund af ansøgers beskrivelse af formålet vil det blive vurderet, hvorvidt organisationens formål ligger inden for ansøgningspuljens formål, som er at fremme den sociale indsats ved at styrke landsdækkende frivillige organisationer, der har et socialt formål. Målet er generelt at styrke organisationerne og deres indsats både i form af konkret støtte til de målgrupper, som organisationerne retter sig mod, og i form af generel interessevaretagelse.</p>\r\n<p>\r\n</p>\r\n<p>Med generel interessevaretagelse menes, at organisationen skal varetage sine medlemmers/målgruppes fælles interesser. Dette kan f.eks. ske via medlemsservice, foreningsservice, politisk interessevaretagelse, sekretariatsfunktioner, kommunikation og repræsentation i forskellige sammenhænge, eller ansøger kan på anden vis demonstrere, at de varetager deres medlemmers/målgruppes fælles interesser.</p>\r\n<p>\r\n</p>\r\n<p>På baggrund af ansøgers beskrivelse af målgruppen vil det desuden blive vurderet, hvorvidt ansøgers målgruppe ligger inden for ansøgningspuljens målgruppe, som er borgere inden for socialområdet med lovligt ophold i Danmark. Det kan eksempelvis være personer med handicap, sociale problemer, psykisk sårbarhed eller lidelser såvel som udsatte børn og unge.</p>\r\n<p style=\"text-align: justify;\">\r\n</p>\r\n<p>\r\n   <span class=\"Underline\">Ad 3: Landsdækkende</span>\r\n</p>\r\n<p>Det vil på baggrund af ansøgers beskrivelse samt dokumentation (se nedenfor) blive vurderet, om organisationen er landsdækkende eller har et landsdækkende sigte ved at have haft aktiviteter i mindst tre regioner inden for de seneste to år eller haft deltagelse af borgere i sine aktiviteter fra mindst tre regioner inden for de seneste to år.</p>\r\n<p>Der skal være tale om reelle, selvstændige og ikke-kommercielle aktiviteter i alle tre regioner eller et væsentligt antal borgere fra alle tre regioner i aktiviteterne. For landsorganisationer og hovedorganisationer kan aktiviteterne gennemføres på lokalforeningsniveau.</p>\r\n<p>\r\n</p>\r\n<p class=\"BilagtekstListe\">Ansøger skal dermed indsende dokumentation for et af følgende forhold:</p>\r\n<p class=\"Liste1\">\r\n   <span class=\"Liste1Nr\">–</span> Dokumentation for gennemførelse af ikke-kommercielle aktiviteter i tre regioner inden for de to seneste år.</p>\r\n<p class=\"Liste1\">\r\n   <span class=\"Liste1Nr\">–</span> Dokumentation for deltagelse af medlemmer fra tre regioner i ikke-kommercielle aktiviteter inden for de to seneste år.</p>\r\n<p>\r\n</p>\r\n<p>\r\n   <span class=\"Underline\">Ad.</span> <span class=\"Underline\">4: Social</span></p>\r\n<p>Det vil ud fra ansøgers beskrivelse blive vurderet, om den sociale indsats er organisationens hovedformål eller udgør en væsentlig del af organisationens aktiviteter. Den sociale indsats eller aktivitet skal være inden for socialområdet og for eksempel rette sig mod personer med handicap, sociale problemer, psykisk sårbarhed eller lidelser såvel som udsatte børn og unge. Organisationer, der driver aktiviteter, der alene har en generel forebyggende karakter som almindelige kulturelle aktiviteter, idrætsaktiviteter og lignende, falder uden for denne afgrænsning.</p>\r\n<p>\r\n</p>\r\n<p>\r\n   <span class=\"Underline\">Ad.</span> <span class=\"Underline\">5: Frivillig</span></p>\r\n<p>Det vil ud fra ansøgers beskrivelse blive vurderet, om den frivillige aktivitet eller frivillige handling udgør en del af organisationens samlede indsats. I vurderingen anlægges en bred forståelse af frivillighedsbegrebet.</p>\r\n<p>\r\n</p>\r\n<p class=\"BilagtekstListe\">Jf. vejledningen til Serviceloven anses en indsats i udgangspunktet som frivillig når indsatsen;</p>\r\n<p class=\"Liste1\">\r\n   <span class=\"Liste1Nr\">–</span> udføres uden tvang,</p>\r\n<p class=\"Liste1\">\r\n   <span class=\"Liste1Nr\">–</span> ikke er lønnet,</p>\r\n<p class=\"Liste1\">\r\n   <span class=\"Liste1Nr\">–</span> udføres over for andre end familie og slægt,</p>\r\n<p class=\"Liste1\">\r\n   <span class=\"Liste1Nr\">–</span> er til gavn for andre end én selv og familien,</p>\r\n<p class=\"Liste1\">\r\n   <span class=\"Liste1Nr\">–</span> er af formel karakter (til forskel fra almindelig hjælpsomhed).</p>\r\n<p>\r\n</p>\r\n<p>I denne forbindelse benyttes ”den frivillige sociale indsats” som en samlet betegnelse for frivillig organisation og for de aktiviteter, som frivillige organisationer driver, hvad enten det sker med frivillige eller med lønnet arbejdskraft, og som foregår inden for det sociale område.</p>\r\n<p>\r\n</p>\r\n<p>\r\n   <span class=\"Underline\">Ad 6: Tilskud fra andre driftspuljer under udlodningsloven</span>\r\n</p>\r\n<p>Jf. § 6, stk. 3, i bekendtgørelsen kan der ikke ydes tilskud fra denne ansøgningspulje, hvis organisationen har modtaget tilskud til drift fra udlodningspuljen til landsdækkende handicaporganisationer og -foreninger (ULHAN) i indeværende år.</p>\r\n<p>\r\n</p>\r\n<p>Derudover gælder det generelle princip om, at der ikke kan opnås støtte fra denne ansøgningspulje, hvis der samtidig er opnået støtte fra en anden ansøgningspulje til drift under udlodningsloven.</p>\r\n<p>\r\n</p>\r\n<p>\r\n   <span class=\"Underline\">Ad 7: Budget</span>\r\n</p>\r\n<p>Ansøger skal indsende et samlet, bestyrelsesgodkendt budget for tilskudsåret. Budgettet skal udarbejdes på en sådan måde, at det udgør en fyldestgørende og sandfærdig beskrivelse af de forventede udgifter i forhold til organisationen.</p>\r\n<p>\r\n</p>\r\n<p>\r\n   <span class=\"Bold\">7.1 Bilag til ansøgningen</span>\r\n</p>\r\n<p class=\"BilagtekstListe\">Ansøger skal indsende syv bilag med ansøgningen:</p>\r\n<p class=\"Liste1\">\r\n   <span class=\"Liste1Nr\">–</span> Vedtægter eller fundats</p>\r\n<p class=\"Liste1\">\r\n   <span class=\"Liste1Nr\">–</span> Årsberetning</p>\r\n<p class=\"Liste1\">\r\n   <span class=\"Liste1Nr\">–</span> Revideret regnskab for 2017</p>\r\n<p class=\"Liste1\">\r\n   <span class=\"Liste1Nr\">–</span> Revideret regnskab for 2016</p>\r\n<p class=\"Liste1\">\r\n   <span class=\"Liste1Nr\">–</span> Hjælpeskema til beregningsskema</p>\r\n<p class=\"Liste1\">\r\n   <span class=\"Liste1Nr\">–</span> Budget for 2019</p>\r\n<p class=\"Liste1\">\r\n   <span class=\"Liste1Nr\">–</span> Landsdækkende dokumentation</p>\r\n<p>\r\n</p>\r\n<p>Såfremt alle bilag ikke er medsendt <span class=\"Bold Underline\">vil ansøgningen ikke komme i betragtning til støtte.</span></p>\r\n<p>\r\n</p>\r\n<p>\r\n   <span class=\"Bold\">Der gøres opmærksom på, at evt.</span> <span class=\"Bold\">personoplysninger i bilagene skal anonymiseres inden fremsendelse.</span> <span class=\"Bold\">Dette gælder både almindelige personoplysninger og følsomme oplysninger.</span> <span class=\"Bold\">Fremsendelse af personoplysninger kan få konsekvenser for ansøger, idet Socialstyrelsen i sådanne tilfælde er forpligtet til at oplyse de pågældende personer om, at deres oplysninger er modtaget i Socialstyrelsen.</span> <span class=\"Bold\">Dette kan Socialstyrelsen udbede ansøgers hjælp til.</span></p>\r\n<p>\r\n</p>\r\n<p>\r\n   <span class=\"Bold\">Vedtægter eller fundats</span>\r\n</p>\r\n<p>Som dokumentation for, at organisationen er formaliseret som en juridisk person, skal organisationens vedtægter eller fundats vedhæftes ansøgningen. For foreninger skal det fremgå, at de afholder en årlig generalforsamling, repræsentantskabsmøde eller lignende.</p>\r\n<p>For fonde, selvejende institutioner og andre institutioner skal det fremgå, at fonden / den selvejende institution / andre institutioner ledes af et styrelsesorgan, hvor mindst ét medlem er uafhængigt og uvildigt i for hold til stifterne.</p>\r\n<p>\r\n</p>\r\n<p>\r\n   <span class=\"Bold\">Årsberetning og 2 regnskaber</span>\r\n</p>\r\n<p>Ansøger skal ligeledes medsende reviderede regnskaber for 2017 og 2016 samt årsberetning for 2017. Hvis der ikke er udarbejdet årsberetning, vedhæftes en kortfattet redegørelse for organisationens virksomhed underskrevet af bestyrelsen eller de, som tegner bestyrelsen. Det skal af årsberetningen eller redegørelsen fremgå, at organisationen opfylder de generelle kriterier. Er dette ikke tilfældet, må uddybende kommentarer eftersendes via Tilskudsportalen.</p>\r\n<p>\r\n</p>\r\n<p>\r\n   <span class=\"Bold\">Hjælpebilag til beregningsmodulet</span>\r\n</p>\r\n<p>Ansøger skal medsende et udfyldt ”hjælpebilag til beregningsmodulet”, hvor det angives hvor i årsregnskabet de tal der er indtastet i beregningsmodulet findes. Såfremt tallene ikke kan genfindes 1:1 i årsregnskabet skal hjælpebilaget underskrives af revisor.</p>\r\n<p>\r\n</p>\r\n<p>\r\n   <span class=\"Bold\">Budget</span>\r\n</p>\r\n<p>Ansøger skal indsende et samlet, bestyrelsesgodkendt budget for tilskudsåret. Budgettet skal udarbejdes på en sådan måde, at det udgør en fyldestgørende og sandfærdig beskrivelse af de forventede udgifter i forhold til organisationen.</p>\r\n<p>\r\n</p>\r\n<p>\r\n   <span class=\"Bold\">Landsdækkende dokumentation</span>\r\n</p>\r\n<p>Ansøger skal slutteligt indsende dokumentation for, at organisationen er landsdækkende i henhold til operationaliseringen i afsnit 7 ad: 3. Dokumentation skal knytte sig til organisationens sociale indsats eller målgruppen (dvs. ikke støttemedlemmer o.l.) og understøtte det ansøger ellers skriver i ansøgningen. Herudover skal dokumentationen være kort, præcis og overskuelig og det skal klart fremgå hvad dokumentationen viser – evt. ved følgeskrivelse. Dokumentationen skal være af et sådan omfang at det er muligt, at vurdere om det reelt opfylder kriteriet om et betydeligt antal aktiviteter i tre forskellige regioner eller et væsentlig antal deltagere fra tre forskellige regioner.</p>\r\n<p>\r\n</p>\r\n<p>Nedenfor fremgår eksempler på fyldestgørende dokumentation og ikke-fyldestgørende dokumentation. Listen er ikke udtømmende.</p>\r\n<p>\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"642\" style=\"border-collapse: collapse;\">\r\n                  <colgroup>\r\n                     <col width=\"241px\">\r\n                     </col>\r\n                     <col width=\"241px\">\r\n                     </col>\r\n                  </colgroup>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">\r\n                           <span class=\"Bold\">Fyldestgørende dokumentation</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">\r\n                           <span class=\"Bold\">Ikke-fyldestgørende dokumentation</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">Fuldstændig aktivitetsoversigt for alle afholdte aktiviteter de seneste to år med datoangivelse, stedangivelse, beskrivelse af indhold samt antal deltagere</div>\r\n                        <div class=\"TabelTekst2\">Adresselister over lokalafdelinger</div>\r\n                        <div class=\"TabelTekst2\">Anonymiseret medlemsliste (målgruppen) opgjort på f.eks. bopælskommune</div>\r\n                        <div class=\"TabelTekst2\">Stikprøve på opkald til telefonrådgivning indeholdende stikprøveperioden, dato for opkald, initialer, fornavn e.l. på personen, bopælskommune e.l. samt et tilstrækkeligt antal opkald</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">Udpluk af afholdte aktiviteter</div>\r\n                        <div class=\"TabelTekst2\">Forberedende mødeaktiviteter, enkeltstående mødeaktiviteter, udflugter</div>\r\n                        <div class=\"TabelTekst2\">Liste over støttemedlemmer</div>\r\n                        <div class=\"TabelTekst2\">Godkendelse efter Ligningslovens § 8a</div>\r\n                        <div class=\"TabelTekst2\">Formålsbestemmelse i vedtægter</div>\r\n                        <div class=\"TabelTekst2\">\r\n                        </div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p>\r\n</p>\r\n<p>\r\n   <span class=\"Bold\">8.</span> <span class=\"Bold\">Principper for fordeling af midler i ansøgningspuljen</span></p>\r\n<p class=\"BilagtekstListe\">Midlerne bliver fordelt mellem de organisationer, som opfylder ovenstående kriterier for støtte, ud fra to principper. Principper for fordelingen af midlerne mellem organisationerne er:</p>\r\n<p class=\"Liste1\">\r\n   <span class=\"Liste1Nr\">–</span> 33 pct. af midlerne fordeles efter organisationernes samlede indtægter,</p>\r\n<p class=\"Liste1\">\r\n   <span class=\"Liste1Nr\">–</span> 67 pct. af midlerne fordeles efter organisationernes private donationer og privatindsamlede midler.</p>\r\n<p>\r\n</p>\r\n<p>Principperne betyder, at det samlede tilskud, som en organisation modtager, beregnes efter to adskilte beregninger. Dels foretages der en beregning efter organisationens samlede indtægter, hvor der bl.a. tages hensyn til organisationens størrelse. Dels foretages der en beregning efter organisationens private donationer og privatindsamlede midler. De to beregninger lægges herefter sammen og udgør tilskuddet til den enkelte organisation. Tilskuddet kan maksimalt udgøre 7,5 mio. kr.</p>\r\n<p>\r\n</p>\r\n<p>På baggrund af de beskrevne principper for fordelingen er der udarbejdet et matematisk beregningsmodul, som anvendes til beregningen af tilskuddenes størrelse.</p>\r\n<p>\r\n</p>\r\n<p>\r\n   <span class=\"Bold\">8.1 Oplysninger til brug for beregning af tilskud</span>\r\n</p>\r\n<p>Til brug for beregning af tilskuddet skal der indtastes oplysninger om de samlede indtægter og størrelsen af private donationer og privatindsamlede midler. Oplysningerne indtastes i det elektroniske ansøgningsskema. Hvis organisationen tillige arbejder ud fra kommercielle interesser afgives kun oplysninger for den del af organisationens virksomhed, der vedrører den ikke-kommercielle del. Kommercielle interesser kan f.eks. være salg af konsulentydelser.</p>\r\n<p>\r\n</p>\r\n<p class=\"BilagtekstListe\">Ved opgørelsen af størrelsen på de privatindsamlede midler må følgende <span class=\"Underline\">ikke</span> medregnes:</p>\r\n<p class=\"Liste1\">\r\n   <span class=\"Liste1Nr\">–</span> Værdien af naturalier,</p>\r\n<p class=\"Liste1\">\r\n   <span class=\"Liste1Nr\">–</span> Midler modtaget fra stat, region, kommune eller offentlige institutioner i øvrigt, herunder bevillinger i henhold til lovgivning,</p>\r\n<p class=\"Liste1\">\r\n   <span class=\"Liste1Nr\">–</span> Tilskud fra Danske Spil A/S, totalisator- og brevduespil,</p>\r\n<p class=\"Liste1\">\r\n   <span class=\"Liste1Nr\">–</span> Offentlige fonde,</p>\r\n<p class=\"Liste1\">\r\n   <span class=\"Liste1Nr\">–</span> Tilskud modtaget fra EU og tilsvarende internationale organisationer,</p>\r\n<p class=\"Liste1\">\r\n   <span class=\"Liste1Nr\">–</span> Overskudsandele fra spil afholdt i Danmarks Radio og TV2 m.v.</p>\r\n<p>\r\n</p>\r\n<p>\r\n   <span class=\"Bold\">Følgende oplysninger skal indgå i beregningen:</span>\r\n</p>\r\n<p>\r\n</p>\r\n<p class=\"BilagtekstListe\">\r\n   <span class=\"Bold\">Regnskabsår:</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> Oplysninger gives for regnskabsåret 2017. Hvis organisationen har forskudt regnskabsår eller et af årene dækker en periode forskellig fra 12 måneder, skal dette udtrykkeligt anføres i dokumentationen fra revisor.</p>\r\n<p class=\"BilagtekstListe\">\r\n   <span class=\"Bold\">Samlede indtægter:</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> Defineret som summen af samtlige indtægter, der fremgår af årsregnskabet. Værdien af naturalier må ikke medregnes.</p>\r\n<p class=\"BilagtekstListe\">\r\n   <span class=\"Bold\">Privatindsamlede midler:</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> <span class=\"Underline\">Overskud ved myndighedsgodkendte indsamlinger:</span> Fx lotterier, tombolaer, kollekter og lignende. Underskud sættes til nul.</p>\r\n<p class=\"Liste1\">\r\n   <span class=\"Liste1Nr\">–</span> <span class=\"Underline\">Medlemskontingenter:</span> Abonnementsindtægter og bidrag fra såvel private enkeltpersoner som private fonde, legater, stiftelser og lignende.</p>\r\n<p class=\"Liste1\">\r\n   <span class=\"Liste1Nr\">–</span> <span class=\"Underline\">Indtægt ved arv:</span> Arv fra boer opgjort som den i årsregnskabet indtægtsførte arv med fradrag af skifteafgift, skifteomkostninger og arveafgift.</p>\r\n<p class=\"Liste1\">\r\n   <span class=\"Liste1Nr\">–</span> <span class=\"Underline\">Overskud ved arrangementer samt ved salg af handelsartikler</span>: Fx julekort, julehæfter, postkort, bøger, blade, posters, plakater, aktivitetsmateriale, annoncer og lignende. Bemærk, at der anføres overskud og ikke omsætning.</p>\r\n<p class=\"Liste1\">\r\n   <span class=\"Liste1Nr\">–</span> <span class=\"Underline\">Bidrag, tilskud og donationer modtaget fra andre organisationer:</span> Bidrag mv., som organisationen har modtaget fra andre private, danske organisationer, herunder gaver.</p>\r\n<p class=\"Liste1\">\r\n   <span class=\"Liste1Nr\">–</span> <span class=\"Underline\">Bidrag, tilskud og donationer, ydet til andre organisationer:</span> Bidrag mv., som den ansøgende organisation har ydet til andre private, danske organisationer. Bidrag ydet til andre organisationer anføres med et positivt beløb, som fratrækkes, når Socialstyrelsen udregner den samlede egenfinansiering.</p>\r\n<p>\r\n</p>\r\n<p>De angivne beløb i beregningsmodulet skal ligeledes indskrives i ”hjælpebilag i til beregningsmodulet”, hvor det også angives hvor i årsregnskabet beløbet findes. Hvis sammentællingen af elementerne til den enkelte post ikke kan ses direkte i årsregnskabet, medsendes en specifikation, der uddyber dette underskrevet af revisor.</p>\r\n<p>\r\n</p>\r\n<p>\r\n   <span class=\"Bold\">9.</span> <span class=\"Bold\">Tilskudsberettigede udgifter</span></p>\r\n<p style=\"text-align: justify;\">Der kan ydes tilskud til følgende udgifter:</p>\r\n<p class=\"BilagtekstListe\" style=\"text-align: justify;\">\r\n</p>\r\n<p class=\"Liste1\">\r\n   <span class=\"Liste1Nr\">1.</span> <span class=\"Bold\">Lønudgifter</span> til aflønning af medarbejdere i projektet. Lønniveauet må ikke være højere end det, der er aftalt i de statslige overenskomster for tilsvarende arbejde.</p>\r\n<p class=\"Liste1\">\r\n   <span class=\"Liste1Nr\">2.</span> Udgifter til<span class=\"Bold\"> honorarer til konsulenter.</span></p>\r\n<p class=\"Liste1\">\r\n   <span class=\"Liste1Nr\">3.</span> Udgifter til <span class=\"Bold\">revisor</span>.</p>\r\n<p class=\"Liste1\">\r\n   <span class=\"Liste1Nr\">4.</span> Lovpligtige <span class=\"Bold\">forsikringer</span>, herunder arbejdsskadeforsikringer.</p>\r\n<p class=\"Liste1\">\r\n   <span class=\"Liste1Nr\">5.</span> Udgifter til <span class=\"Bold\">transport</span> i egen bil. Transportudgiften skal beregnes på baggrund af statens lave takst pr. km., jf. Moderniseringsstyrelsens Cirkulære om satsregulering for tjenesterejser. Udgifterne skal budgetteres med antal kilometer og takst pr. km.</p>\r\n<p class=\"Liste1\">\r\n   <span class=\"Liste1Nr\">6.</span> Udgifter til offentlig <span class=\"Bold\">transport</span>.</p>\r\n<p class=\"Liste1\">\r\n   <span class=\"Liste1Nr\">7.</span> Udgifter til <span class=\"Bold\">aktiviteter</span>.</p>\r\n<p class=\"Liste1\">\r\n   <span class=\"Liste1Nr\">8.</span> Udgifter til <span class=\"Bold\">formidling</span>.</p>\r\n<p class=\"Liste1\">\r\n   <span class=\"Liste1Nr\">9.</span> Udgifter til <span class=\"Bold\">lokaler</span>.</p>\r\n<p class=\"Liste1\">\r\n   <span class=\"Liste1Nr\">10.</span> Udgifter til <span class=\"Bold\">kontorhold</span> (f.eks. mindre kontorartikler, porto mv.)</p>\r\n<p class=\"Liste1\">\r\n   <span class=\"Liste1Nr\">11.</span> Udgifter til mindre <span class=\"Bold\">materielanskaffelser</span>.</p>\r\n<p>\r\n</p>\r\n<p>\r\n   <span class=\"Bold\">10.</span> <span class=\"Bold\">Ikke tilskudsberettigede udgifter</span></p>\r\n<p style=\"text-align: justify;\">Af nedenstående oversigt fremgår, hvilke udgifter der ikke kan dækkes gennem tilskud fra ansøgningspuljen:</p>\r\n<p class=\"BilagtekstListe\" style=\"text-align: justify;\">\r\n</p>\r\n<p class=\"Liste1\">\r\n   <span class=\"Liste1Nr\">1.</span> Køb af <span class=\"Bold\">fast ejendom</span>.</p>\r\n<p class=\"Liste1\">\r\n   <span class=\"Liste1Nr\">2.</span> <span class=\"Bold\">Anlægsudgifter </span>(f.eks. ombygning og renovering).</p>\r\n<p class=\"Liste1\">\r\n   <span class=\"Liste1Nr\">3.</span> Dækning af <span class=\"Bold\">underskud</span> eller anden gæld.</p>\r\n<p class=\"Liste1\">\r\n   <span class=\"Liste1Nr\">4.</span> Støtte til <span class=\"Bold\">enkeltpersoners underhold</span>.</p>\r\n<p class=\"Liste1\">\r\n   <span class=\"Liste1Nr\">5.</span> Aktiviteter, der <span class=\"Bold\">fuldt ud er finansieret</span> fra anden side.</p>\r\n<p class=\"Liste1\">\r\n   <span class=\"Liste1Nr\">6.</span> Aktiviteter eller tilsvarende til personer <span class=\"Bold\">uden lovligt ophold</span>.</p>\r\n<p class=\"Liste1\">\r\n   <span class=\"Liste1Nr\">7.</span> Projekter forankret i <span class=\"Bold\">udlandet</span>.</p>\r\n<p class=\"Liste1\">\r\n   <span class=\"Liste1Nr\">8.</span> <span class=\"Bold\">Kommerciel</span> virksomhed.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Bold\">11.</span> <span class=\"Bold\">Ansøgningsprocedure</span></p>\r\n<p style=\"text-align: justify;\">Ansøgningsfristen er den 10. april 2019 kl. 12.00. Efter dette tidspunkt kan ansøgninger ikke længere fremsendes.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Det forventes, at ansøgerne får svar på ansøgningen primo juni 2019.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Spørgsmål om ansøgningspuljen kan stilles til Center for økonomi og tilskudsforvaltning i Socialstyrelsen via mail på tilskudsforvaltning@socialstyrelsen.dk eller på tlf. 72 42 41 33, mandag–fredag mellem kl. 10.00–14.00.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Ansøgningsskemaet skal udfyldes elektronisk via Tilskudsportalen. For yderligere information om brug af Tilskudsportalen se under vejledninger på Tilskudsportalens forside. Når Socialstyrelsen har modtaget ansøgningen vil dette fremgå af status under Min tilskudssag. Tekniske spørgsmål i forhold til anvendelse af Tilskudsportalen kan sendes til</p>\r\n<p style=\"text-align: justify;\">portal@socialstyrelsen.dk</p>\r\n<p>\r\n</p>\r\n<p>\r\n   <span class=\"Bold\">11.1 Tekniske problemer i forbindelse med indsendelse af ansøgning</span>\r\n</p>\r\n<p>Hvis ansøger oplever IT-tekniske problemer i forbindelse med indsendelse af ansøgning til ansøgningspuljen, skal Socialstyrelsen kontaktes via telefon eller via mail (portal@socialstyrelsen.dk) inden ansøgningsfristens udløb samt kunne fremvise dokumentation for det IT-tekniske problem for, at ansøgningen kan komme i betragtning.</p>\r\n<p>\r\n</p>\r\n<p>I særlige tilfælde, hvor Tilskudsforvaltning kontaktes efter fristens udløb med it-tekniske problemer, skal ansøger indsende dokumentation for, at ansøgningen er forsøgt indsendt rettidigt inden ansøgningsfristens udløb samt dokumentation for, at ansøger har haft it-tekniske problemer (som minimum i form af et screen dump af fejlmeddelelsen med synlig dato og klokkeslæt). Henvendelser, som modtages senere end 48 timer efter ansøgningsfristen, vil ikke komme i betragtning.</p>\r\n<p>\r\n</p>\r\n<p>\r\n   <span class=\"Bold\">11.2 NemID</span>\r\n</p>\r\n<p>Ansøgere med CVR-nummer skal ved oprettelse og indsendelse af ansøgninger anvende en NemId medarbejdersignatur tilknyttet det relevante CVR-nummer. Den tilskudsansvarlige såvel som den medarbejder, der opretter ansøgningen, skal have en NemId medarbejdersignatur. Kun personer, som er fritaget fra tilslutning til digital post, behøver ikke at søge gennem Tilskudsportalen.</p>\r\n<p>\r\n</p>\r\n<p style=\"text-align: justify;\">\r\n   <span class=\"Bold\">12.</span> <span class=\"Bold\">Hvis organisationen får tilskud</span></p>\r\n<p>Hvis organisationen får tilskud, gælder der en række forpligtelser, som fremgår i bekendtgørelse om ansøgningspuljen til landsdækkende frivillige sociale organisationer, af afgørelsen (”tilskudsbrevet”), og af vejledningen om betingelser for tilskud. Der er f.eks. tale om pligt til at indsende relevante dokumenter, rapporter, udbetalingsanmodning og regnskab.</p>\r\n<p>\r\n</p>\r\n<p>Hvis I ikke overholder forpligtelserne, kan Socialstyrelsen f.eks. beslutte tilbageholdelse, bortfald eller tilbagebetaling af tilskud.</p>\r\n<p>\r\n</p>\r\n<p>\r\n   <span class=\"Bold\">13.</span> <span class=\"Bold\">Statens fleksjobordning</span></p>\r\n<p>Organisationer, der modtager driftstilskud efter denne ordning, er omfattet af den statslige refusionsordning vedr. fleksjob, jf. tekstanmærkning nr. 105 ad 07.14.01 og 07.14.38 til § 7 på finansloven for finansåret 2019 og jf. § 1 i bekendtgørelse om den statslige fleksjobordning for tilskudsmodtagere.</p>\r\n<p>\r\n</p>\r\n<p>\r\n   <span class=\"Bold\">14.</span> <span class=\"Bold\">Statsstøtte</span></p>\r\n<p>EU-retten indeholder et generelt forbud mod statsstøtte, jf. artikel 107, stk. 1, i Traktat om Den Europæiske Unions Funktionsmåde. Det betyder, at tilskud fra en ansøgningspulje kan være uforenelig med EU-retten, hvis støtten gives til et projekt, der indeholder en økonomisk aktivitet, fx i form af et produkt eller en ydelse, hvor støtten fordrejer eller truer med at fordreje konkurrencen på et marked, og hvor støtten potentielt kan påvirke samhandlen i det indre marked.</p>\r\n<p>\r\n</p>\r\n<p>Socialstyrelsen foretager alene en overordnet vurdering af, om projekter, der lever op til ansøgningspuljens tildelingskriterier og indstilles til støtte, er i overensstemmelse med de EU-retlige statsstøtteregler. Vurderingen foretages på baggrund af de oplysninger, der fremgår af den indsendte ansøgning. Den enkelte tilskudsmodtager skal således være opmærksom på, at tilskuddet anvendes i overensstemmelse med de EU-retlige statsstøtteregler.</p>\r\n<p>\r\n</p>\r\n<p>For yderligere information om de EU-retlige statsstøtteregler henvises til Erhvervsministeriets hjemmeside:</p>\r\n<p>http://em.dk/arbejdsomraader/erhvervsregulering-og-internationale-forhold.</p>\r\n<p>\r\n</p>\r\n<p>EU-retten indeholder et generelt forbud mod statsstøtte, jf. artikel 107, stk. 1, i Traktat om Den Europæiske Unions Funktionsmåde. Det betyder, at driftsstøtte fra en ansøgningspulje kan være uforenelig med EU-retten, hvis driften indeholder en økonomisk aktivitet, fx i form af et produkt eller en ydelse, hvor støtten fordrejer eller truer med at fordreje konkurrencen på et marked, og hvor støtten potentielt kan påvirke samhandlen i det indre marked.</p>\r\n<p>\r\n</p>\r\n<p>Socialstyrelsen foretager alene en overordnet vurdering af, om driftsstøtten er i overensstemmelse med de EU-retlige statsstøtteregler. Vurderingen foretages på baggrund af de oplysninger, der fremgår af den indsendte ansøgning. Den enkelte tilskudsmodtager skal således være opmærksom på, at tilskuddet anvendes i overensstemmelse med de EU-retlige statsstøtteregler.</p>\r\n<p>\r\n</p>\r\n<p>For yderligere information om de EU-retlige statsstøtteregler henvises til Erhvervsministeriets hjemmeside:</p>\r\n<p>\r\n   <span class=\"Underline\">http://em.dk/arbejdsomraader/erhvervsregulering-og-internationale-forhold.</span>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Socialstyrelsen, den 4. marts 2019</p><p class=\"Sign1\" align=\"center\">Birgitte Anker</p><p class=\"Sign2\" align=\"right\">/ Mette Holm Sørensen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/03/2019"
        },
        {
            "displayName": "Accession",
            "displayValue": "C20190916960"
        },
        {
            "displayName": "Entydig dokumentidentifikation",
            "displayValue": "CT000552"
        },
        {
            "displayName": "Dato for førstegangsindlæggelse",
            "displayValue": "05/03/2019"
        },
        {
            "displayName": "Dato for indlæggelse",
            "displayValue": "05/03/2019"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9169"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "04/03/2019"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Socialstyrelsen"
        },
        {
            "displayName": "Ressortministeriets journalnummer",
            "displayValue": "Børne- og Socialmin., Socialstyrelsen, j.nr. 2019-288"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}