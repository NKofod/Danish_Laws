{
    "id": 56262,
    "title": "Cirkulære om investeringspuljen ",
    "documentTypeId": "140",
    "isSagsforlobPeriodValid": false,
    "shortName": "CIR nr 18 af 08/02/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om investeringspuljen </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> På finansloven er afsat en investeringspulje med  \r\n\r\n henblik på at lånefinansiere investeringer til fremme af den effektive  \r\n\r\n ressourceanvendelse i statens institutioner og virksomheder. Af puljen kan  \r\n\r\n endvidere udlånes beløb til statslige institutioners deltagelse i  \r\n\r\n samarbejdsprojekter med private virksomheder om kommercielle forsknings- og  \r\n\r\n udviklingsprojekter. </P>  \r\n\r\n<P CLASS=PUNKT> <B>2.</B> lnvesteringspuljens midler vil fortrinsvis blive  \r\n\r\n anvendt til projekter, der indebærer anvendelse af ny teknologi  \r\n\r\n (teknologiprojekter), eller forsknings- og udviklingsprojekter på kommercielt  \r\n\r\n grundlag (samarbejdsprojekter). Træk på puljen kan anvendes til indkøb af  \r\n\r\n udstyr, gennemførelse af anlægsarbejder, konsulentbistand, uddannelse af  \r\n\r\n medarbejdere mv. for så vidt angår samarbejdsprojekter vil puljetræk kunne  \r\n\r\n anvendes til de udgiftsarter, der kan afholdes af en indtægtsdækket  \r\n\r\n virksomhed. </P>  \r\n\r\n<P>Investeringspuljen kan anvendes af statens virksomheder og institutioner  \r\n\r\n samt selvejende institutioner, der modtager driftstilskud fra staten på  \r\n\r\n mindst halvdelen af driftsudgifterne. </P>  \r\n\r\n<P CLASS=PUNKT> <B>3.</B> Teknologiprojekter, som ønskes finansieret helt  \r\n\r\n eller delvist gennem træk på investeringspuljen, skal have karakter af  \r\n\r\n investeringer og skal udvise en real, intern forrentning på mindst 7 pct.  \r\n\r\n p.a., jævnfør dog punkt 4. </P>  \r\n\r\n<P>I bedømmelsen af den interne projektforrentning vil kunne indgå forventede  \r\n\r\n produkt- og servicekvalitetsforbedringer, uanset om disse ikke direkte kan  \r\n\r\n beløbsættes, samt direkte målelige, forventede driftsudgiftsbesparelser. </P>  \r\n\r\n<P CLASS=PUNKT> <B>4.</B> Projekter, der har til formål at gennemføre en  \r\n\r\n foranalyse af mulighederne for en teknologisk modernisering inden for et  \r\n\r\n område (en &#187;systematisk gennemgang&#171;), kan ligeledes finansieres ved  \r\n\r\n træk på investeringspuljen og er ikke omfattet af kravet om en intern  \r\n\r\n projektforrentning på 7 pct. p.a. </P>  \r\n\r\n<P CLASS=PUNKT> <B>5.</B> Samarbejdsprojekter, som ønskes finansieret helt  \r\n\r\n eller delvist gennem træk på investeringspuljen, skal foregå i regie af  \r\n\r\n indtægtsdækket virksomhed. Den samlede offentlige projektudgift skal  \r\n\r\n overstige 2 mill. kr. </P>  \r\n\r\n<P CLASS=PUNKT> <B>6.</B> Træk på investeringspuljen sker på vilkår, der i  \r\n\r\n princippet svarer til lån, jævnfør dog stk. 5. nedenfor vedrørende  \r\n\r\n foranalyser. Lånevilkårene afhænger af institutionens bevillingsmæssige  \r\n\r\n stilling, som følger: </P>  \r\n\r\n<P CLASS=STK> <I>Stk. 2. </I> Lån til statsvirksomheder tilbagebetales  \r\n\r\n forrentet med 7 pct. p.a. realt. </P>  \r\n\r\n<P>Lånet ydes gennem en regulering af virksomhedens nettotal. Lånetræk kan,  \r\n\r\n hvis projektets installations- eller anlægsperiode tilsiger det, strække sig  \r\n\r\n over flere år. </P>  \r\n\r\n<P>Lånetrækket tilbagebetales som hovedregel efter annuitetsprincippet over  \r\n\r\n maksimalt 5 finansår begyndende året efter trækket eller - hvis trækket  \r\n\r\n fordeler sig over flere finansår - det sidste foretagne deltræk. Der betales  \r\n\r\n således årligt en ydelse svarende til den årlige ydelse i en 5-årig annuitet  \r\n\r\n med renten 7 pct. p.a. Ydelsen indbudgetteres i virksomhedens nettotal, idet  \r\n\r\n rentedelen optages på konto for forrentning på driftsbudgettet. Ydelsen  \r\n\r\n opregnes fra år til år. </P>  \r\n\r\n<P>Den nærmere udformning af udbetalings- og afdragsprofilen,  \r\n\r\n afdragsperiodens længde og retningslinier for opregningen aftales med  \r\n\r\n Finansministeriet i forbindelse med projektbehandlingen. Ekstraordinære  \r\n\r\n afdrag kan aftales efterfølgende, f.eks. i det tilfælde hvor uforbrugte  \r\n\r\n driftsbevillinger ønskes anvendt til formålet. </P>  \r\n\r\n<P>De nævnte regler erstatter regler om forrentning af anlægsaktiver, for så  \r\n\r\n vidt angår aktiver eller dele af aktiver finansieret med midler fra  \r\n\r\n investeringspuljen. </P>  \r\n\r\n<P CLASS=STK> <I>Stk. 3. </I> Lån til indtægtsdækket virksomhed  \r\n\r\n tilbagebetales forrentet med 7 pct. p.a. realt. </P>  \r\n\r\n<P>Lånet indbudgetteres i ministerområdets totalramme og udmøntes som en  \r\n\r\n forhøjelse af den indtægtsdækkede virksomheds udgiftsbudget. Lånetræk kan,  \r\n\r\n hvis projektets installations- eller anlægsperiode tilsiger det, strække sig  \r\n\r\n over flere år. </P>  \r\n\r\n<P>Lånetrækket tilbagebetales som hovedregel over maksimalt 5 finansår  \r\n\r\n begyndende året efter trækket eller - hvis trækket fordeler sig over flere  \r\n\r\n finansår - det sidst foretagne deltræk. </P>  \r\n\r\n<P>For så vidt angår lånetræk til brug for udviklingsomkostninger som led i  \r\n\r\n samarbejdsprojekter skal dette tilbagebetales inden for projektperioden med  \r\n\r\n indtægter modtaget for ydelser, som den indtægtsdækkede virksomhed skal  \r\n\r\n levere som led i projektet. </P>  \r\n\r\n<P>Tilbagebetalingen sker som hovedregel gennem en regulering af  \r\n\r\n ministerområdets totalrammebelagte udgifter med et beløb svarende til den  \r\n\r\n årlige ydelse i en 5-årig annuitet med renten 7 pct. p.a. Ydelsen udmøntes  \r\n\r\n som en reduktion af den indtægtsdækkede virksomheds udgiftsbudget eller/og en  \r\n\r\n forhøjelse af indtægtsbudgettet. Ydelsen opregnes fra år til år. </P>  \r\n\r\n<P>Vilkår aftales nærmere med Finansministeriet. </P>  \r\n\r\n<P CLASS=STK> <I>Stk. 4. </I> Lånetræk til brug for andre formål  \r\n\r\n tilbagebetales uden renter. </P>  \r\n\r\n<P>Lånet ydes som en forhøjelse af budgetteringsrammen og en tilsvarende  \r\n\r\n forhøjelse af ministerområdets totalrammebelagte udgifter. Lånetræk kan, hvis  \r\n\r\n projektets installations- eller anlægsperiode tilsiger det, strække sig over  \r\n\r\n flere år. </P>  \r\n\r\n<P>Lånet tilbagebetales som hovedregel over 5 finansår begyndende året efter  \r\n\r\n trækket eller - hvis trækket fordeler sig over flere finansår - det sidst  \r\n\r\n foretagne deltræk. Tilbagebetalingen sker som hovedregel gennem en reduktion  \r\n\r\n af budgetteringsrammen og ministerområdets totalrammebelagte udgifter med et  \r\n\r\n beløb svarende til en femtedel af hovedstolen. Ydelsen opregnes fra år til  \r\n\r\n år. </P>  \r\n\r\n<P>Vilkår aftales nærmere med finansministeriet. </P>  \r\n\r\n<P CLASS=STK> <I>Stk. 5. </I> Foranalyser eller &#187;systematiske  \r\n\r\n gennemgange&#171; finansieres som udgangspunkt ved tilskud fra  \r\n\r\n investeringspuljen. Tilskuddet skal ikke tilbagebetales. Kun hvis foranalysen  \r\n\r\n resulterer i et egentligt projekt, tilbagebetales tilskuddet efter samme  \r\n\r\n retningslinier som projektlånetrækket. </P>  \r\n\r\n<P CLASS=PUNKT> <B>7.</B> Ansøgninger med forslag til projekter, som ønskes  \r\n\r\n finansieret med midler fra investeringspuljen, skal indeholde en  \r\n\r\n projektbeskrivelse, herunder en vurdering af projektets interne forrentning.  \r\n\r\n Dette krav kan dog fraviges for så vidt angår samarbejdsprojekter.  \r\n\r\n Ansøgningerne skal endvidere indeholde en realistisk og forpligtende plan for  \r\n\r\n gennemførelsen af projektet, således at de forventede økonomiske  \r\n\r\n konsekvenser, herunder en afbetalingsplan for investeringspuljetrækket, kan  \r\n\r\n indarbejdes i budgetoverslag. Afhensyn til projektbeskrivelsens udformning  \r\n\r\n bør projektet allerede i en indledende fase drøftes med Finansministeriet.  \r\n\r\n</P>  \r\n\r\n<P>I forbindelse med projektbehandlingen aftales med Finansministeriet  \r\n\r\n hvilken procedure, der skal følges for at sikre en vurdering af projektets  \r\n\r\n resultater. </P>  \r\n\r\n<P CLASS=PUNKT> <B>8.</B> Ansøgning om finansiering af projekter vedrørende  \r\n\r\n anvendelse af edb og anskaffelse af edb-udstyr, herunder udstyr til  \r\n\r\n elektronisk tekstbehandling, til administrative, statistiske og  \r\n\r\n planlægningsmæssige opgaver (teknologiprojekter), og foranalyser til sådanne  \r\n\r\n projekter stiles til Finansministeriet, Administrations- og  \r\n\r\n Personaledepartementet. Ansøgninger om finansiering af øvrige projekter og  \r\n\r\n foranalyser hertil stiles til Finansministeriet, Budgetdepartementet. </P>  \r\n\r\n<P>Administrations- og Personaledepartementet afholder udgifter til lånetræk  \r\n\r\n til brug for projekter vedrørende edb mv. til administrative, statistiske og  \r\n\r\n planlægningsmæssige opgaver på under 5 mill. kr. fra en tilskudskonto afsat  \r\n\r\n på Administrations- og Personaledepartementets budget uden yderligere  \r\n\r\n forelæggelse. Forslag til bevilling til øvrige projekter fremsættes på  \r\n\r\n sædvanlig vis. Forslagene kan således opføres på finanslovforslag eller  \r\n\r\n forelægges ved aktstykke for Finansudvalget. </P>  \r\n\r\n<P>Cirkulæreskrivelse af 17. december 1984 om investeringspuljen ophæves med  \r\n\r\n virkning fra 1. marts 1988. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Finansministeriet, den 8. februar 1988  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Palle Simonsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Finansministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/03/1988"
        },
        {
            "displayName": "Accession",
            "displayValue": "C19880001809"
        },
        {
            "displayName": "Entydig dokumentidentifikation",
            "displayValue": "CM015155"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "26/06/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "08/02/1988"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Budgetdepartementet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}