{
    "id": 38164,
    "title": "Oprettelse af konto. Gave. Umyndig. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60428 af 28/05/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Faderen til Ks umyndige datter, for hvem K alene var værge, oprettede  \r\n\r\n en ungdomskonto i datterens navn og indskød løbende beløb på kontoen. </I>  \r\n\r\n</P>  \r\n\r\n<P> <I>P fandtes ikke forpligtet til at lukke kontoen på Ks begæring. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Oprettelse af konto. Gave. Umyndig. (* 1) </H1>  \r\n\r\n<P></P>  \r\n\r\n<BR>  \r\n\r\n<P> Kendelse af 28. maj 1990 i sag 41/90 (Orettelse af konto. Gave. Umyndig).  \r\n\r\n</P>  \r\n\r\n<P>I maj 1989 oprettede faderen til klageren Ks mindreårige barn, over hvem K  \r\n\r\n alene havde værgemål og forældremyndighed, en konto med barnet som kontohaver  \r\n\r\n i Ps afdeling i X-købing, hvor faderen var kunde. Ved oprettelsen blev  \r\n\r\n indskudt 2.000 kr., hvorefter faderen løbende indsatte 200 kr. om måneden.  \r\n\r\n</P>  \r\n\r\n<P>K modtog i januar 1990 oplysning om kontoens indestående. </P>  \r\n\r\n<P>K indbragte sagen for Ankenævnet med påstand om, at P tilpligtedes at  \r\n\r\n ophæve kontoen og tilbageføre beløbet til indskyderen. </P>  \r\n\r\n<P>P nedlagde påstand om frifindelse. </P>  \r\n\r\n<P>Ankenævnet tog Ps påstand til følge med følgende bemærkninger: </P>  \r\n\r\n<P>&#187;Den omhandlede ungdomskonto er oprettet af faderen til Ks  \r\n\r\n mindreårige datter i dennes navn, og det må derfor formodes, at de  \r\n\r\n indsættelser på kontoen, der er foretaget af faderen, har haft karakter af  \r\n\r\n gaver til datteren. Da en værge ikke uden statsamtets samtykke må afslå en  \r\n\r\n gave, hvis værdi overstiger 500 kr., jf. værgebekendtgørelsens § 17, må der  \r\n\r\n gives P medhold i, at man ikke alene efter anmodning fra K kan tilbageføre  \r\n\r\n indeståendet til indskyderen. Klagen tages derfor ikke til følge. </P>  \r\n\r\n<P>Ankenævnet finder anledning til yderligere at bemærke følgende: </P>  \r\n\r\n<P>Da det som nævnt må formodes, at indeståendet på kontoen tilhører Ks  \r\n\r\n datter, og da P er bekendt med, at K alene er værge for denne, kan P, uanset  \r\n\r\n at faderen er i besiddelse af den til kontoen hørende ihændehaverbog, ikke  \r\n\r\n anses for berettiget til at foretage udbetalinger fra kontoen til faderen,  \r\n\r\n jf. herved gældsbrevslovens § 33, stk. 2, 2. pkt. Da K ikke er i besiddelse  \r\n\r\n af bogen, kan P på den anden side ikke være forpligtet til at foretage  \r\n\r\n udbetaling til K som værge for kontohaveren eller til at efterkomme en  \r\n\r\n anmodning fra K om at overføre indeståendet til et andet pengeinstitut. Hvis  \r\n\r\n K ønsker at kunne disponere over kontoen, må K derfor henvises til at søge  \r\n\r\n bogen udleveret fra indskyderen, om fornødent gennem sagsanlæg eller  \r\n\r\n umiddelbar fogedforretning.&#171; </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Fagskrift for Bankvæsen og Ankenævnets årsberetning for 1990"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19906042825"
        },
        {
            "displayName": "Entydig dokumentidentifikation",
            "displayValue": "CA006099"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60428"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "28/05/1990"
        },
        {
            "displayName": "Administrerende myndighed",
            "displayValue": "Pengeinstitutnævnet"
        },
        {
            "displayName": "Ressortministeriets journalnummer",
            "displayValue": "41/1990"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}