{
    "id": 170153,
    "title": "Udtalelse afgivet af Klagekomitéen for Etnisk Ligebehandling",
    "documentTypeId": "250",
    "isSagsforlobPeriodValid": true,
    "shortName": "UDT nr 10804 af 20/06/2006",
    "documentHtml": "<div class=\"bjelke\">Den fulde tekst</div><p class=\"Titel2\">Udtalelse afgivet af Klagekomitéen for Etnisk Ligebehandling</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Italic\">J.nr. 860.6</span>\r\n   </p>\r\n   <p class=\"TekstGenerel\">\r\n      <span class=\"Italic\">Klagekomitéen fandt, at Århus Kommunes praksis ved tildeling af hjemmehjælp, ikke var i strid med forbudet mod forskelsbehandling på grund af race eller etnisk oprindelse.</span>\r\n   </p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Klagekomitéen for Etnisk Ligebehandlings udtalelse:</span>\r\n</p>\r\n<p>\"Klagekomitéen for Etnisk Ligebehandling har ved breve af 9. januar og 28. marts 2006 modtaget Århus Kommunes udtalelser vedrørende Klagekomitéens overvejelser om at indlede en sag på eget initiativ om kommunens praksis ved tildeling af hjemmehjælp.</p>\r\n<p>\r\n</p>\r\n<p>Århus Kommune har oplyst, at kommunen ikke imødekommer ønsker fra borgere om at modtage en hjemmehjælper med bestemt etnisk oprindelse.</p>\r\n<p>\r\n</p>\r\n<p>Komitéen har i den forbindelse taget til efterretning, at det af en transskription af samtalen mellem Mangfoldighedsnetværket og en sagsbehandler i Århus Kommune ikke klart fremgår, om kommunen er villig til at efterkomme et ønske om, at der alene modtages hjælp fra en etnisk dansk hjemmehjælper. Komitéen har i forlængelse heraf videre taget til efterretning, at sagsbehandleren afslutningsvis under samtalen alene oplyser, at sandsynligheden for at modtage en etnisk dansk hjemmehjælper er stor, idet kommunen har få hjemmehjælpere ansat med anden etnisk baggrund end dansk.</p>\r\n<p>\r\n</p>\r\n<p>Århus Kommune har videre oplyst, at kommunen ikke har udarbejdet retningslinjer for, hvordan medarbejderne skal håndtere forespørgsler og ønsker om at modtage en hjemmehjælper med en bestemt etnisk baggrund.</p>\r\n<p>\r\n</p>\r\n<p>På baggrund af de i sagen fremkomne oplysninger finder Klagekomitéen, at der ikke er grundlag for at antage, at Århus Kommune har overtrådt forbudet mod forskelsbehandling på grund af race eller etnisk oprindelse i lov om forbud mod forskelsbehandling på arbejdsmarkedet m.v.</p>\r\n<p>\r\n</p>\r\n<p>Århus Kommune har over for Klagekomitéen oplyst, at der ikke - på baggrund af Mangfoldighedsnetværkets undersøgelse - vil blive udarbejdet skriftlige retningslinjer for håndteringen af anmodninger om at modtage hjemmehjælp fra personer med en bestemt race eller etnisk oprindelse.</p>\r\n<p>\r\n</p>\r\n<p>Det er Klagekomitéens erfaring i lyset af en række andre sager, at der i det daglige arbejde kan opstå tvivl om den rette behandling af anmodninger om skifte af hjemmehjælper navnlig i tilfælde, hvor borgeren anfører flere eller uklare begrundelser til støtte for ønsket om at skifte hjemmehjælper. Det er desuden komitéens erfaring, at det vil styrke bekæmpelsen af forskelsbehandling på grund af race eller etnisk oprindelse, såfremt det tydeligt tilkendegives, at forskelsbehandlingen ikke er acceptabel.</p>\r\n<p>På den baggrund skal Klagekomitéen anbefale følgende:</p>\r\n<p>\r\n</p>\r\n<p>- Århus Kommune bør udarbejde skriftlige retningslinjer for, hvordan kommunens personale skal håndtere de situationer, hvor en borger retter henvendelse til kommunen med et ønske om at skifte hjemmehjælper helt eller delvist på grund af hjemmehjælperens race eller etniske oprindelse, således at kommunen sikrer sig, at der ikke udøves direkte eller indirekte forskelsbehandling af ansatte i kommunen.</p>\r\n<p>\r\n</p>\r\n<p>- Århus Kommune bør informere borgerne om, at det hverken er muligt at imødekomme ønsker om at modtage en hjemmehjælper med en bestemt race eller etnisk oprindelse eller skifte til en hjemmehjælper med en bestemt race eller etnisk oprindelse.</p>\r\n<p>\r\n</p>\r\n<p>- Århus Kommunen bør i de tilfælde, hvor der er indgået aftaler med private leverandører om levering af hjemmepleje, sikre sig, at heller ikke leverandørerne imødekommer hverken ønsker om at modtage en hjemmehjælper med en bestemt race eller etnisk oprindelse eller skifte til en hjemmehjælper med en bestemt race eller etnisk oprindelse</p>\r\n<p>\r\n</p>\r\n<p>- Århus Kommune bør i hvert enkelt tilfælde, hvor en borger fremsætter ønske om at modtage en hjemmehjælper med en bestemt race eller etnisk oprindelse eller skifte til en hjemmehjælper med en bestemt race eller etnisk oprindelse, konkret vurdere, om kommunen kan undlade at servicere borgeren i lyset af kommunens omsorgsforpligtelse.</p>\r\n<p>\r\n</p>\r\n<p>Klagekomitéen skal anmode Århus Kommune om at orientere komitéen om kommunens tiltag snarest belejligt. Komitéen skal i forbindelse hermed anmode om at modtage kopi af de udarbejdede eller reviderede retningslinjer.\"</p>\r\n<p>\r\n</p>\r\n<p>\r\n   <span class=\"Italic\">&lt;860.6&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/10/2015"
        },
        {
            "displayName": "Accession",
            "displayValue": "Y20151080458"
        },
        {
            "displayName": "Entydig dokumentidentifikation",
            "displayValue": "CF001457"
        },
        {
            "displayName": "Dato for indlæggelse",
            "displayValue": "07/10/2015"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "10804"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "20/06/2006"
        },
        {
            "displayName": "Administrerende myndighed",
            "displayValue": "Klagekomitéen for Etnisk Ligebehandling"
        },
        {
            "displayName": "Ressortministeriets journalnummer",
            "displayValue": "860.6"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}