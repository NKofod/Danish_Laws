{
    "id": 202561,
    "title": "Offererstatningslovens § 6 a - nedsættelse på grund af egen skyld eller accept af risiko, nævnets j.nr. 14-520-05433",
    "documentTypeId": "240",
    "isSagsforlobPeriodValid": true,
    "shortName": "KEN nr 11580 af 13/04/2015",
    "documentHtml": "<div class=\"bjelke\">Den fulde tekst</div><p class=\"Titel2\">Offererstatningslovens § 6 a - nedsættelse på grund af egen skyld eller accept af risiko, nævnets j.nr. 14-520-05433</p>\r\n<p>Ansøger var under en bytur med sin kæreste og nogle venner kommet op at skændes med skadevolder og dennes venner. Ansøger havde optrådt aggressivt og provokerende, herunder råbt af skadevolders gruppe og kastet mad efter dem. Der var en ophidset stemning. Situationen kulminerede, da ansøger gik hen til skadevolder og enten slog eller skubbede denne, og skadevolder reagerede ved at tildele ansøger et knytnæveslag i ansigtet, så hun faldt om og blev midlertidig bevidstløs. Herefter slog ansøgers kæreste skadevolder i tindingen med en knust flaske, hvilket fik skadevolders bror og venner til at overfalde ansøgers kæreste, idet de slog ham ned, samt slog og sparkede ham, mens han lå værgeløs på jorden.</p>\r\n<p>\r\n</p>\r\n<p>Nævnet besluttede at nedsætte erstatningen med ½ under henvisning til den af ansøger udviste egen skyld. Nævnet lagde især vægt på, at ansøgers kæreste havde forsøgt at holde ansøger fast, men at hun på trods af dette havde revet sig løs og var gået over til skadevolder for derefter at slå eller skubbe ham. Det forhold, at ansøger forud herfor optrådte aggressivt og provokerende samt var den, der slog eller skubbede først og dermed startede det efterfølgende hændelsesforløb, blev også taget i betragtning.</p>\r\n<p>\r\n</p>\r\n<p>Det bemærkes, at nævnet i skadevolders sag ikke fandt anledning til at nedsætte erstatningen, da ansøgers kærestes slag med en knust flaske mod skadevolders hoved ikke fandtes proportionalt i forhold til det slag, skadevolder havde tildelt ansøger.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [
        "Erstatningsnævnets årsberetning 2015"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/07/2018"
        },
        {
            "displayName": "Accession",
            "displayValue": "W20151158025"
        },
        {
            "displayName": "Entydig dokumentidentifikation",
            "displayValue": "AA010859"
        },
        {
            "displayName": "Dato for indlæggelse",
            "displayValue": "14/07/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11580"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "13/04/2015"
        },
        {
            "displayName": "Administrerende myndighed",
            "displayValue": "Erstatningsnævnet"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Erstatningsnævnet, j.nr. 14-520-05433"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}