{
    "id": 226233,
    "title": "Pressenævnets kendelse i sag nr. 2021-80-0691",
    "documentTypeId": "240",
    "isSagsforlobPeriodValid": true,
    "shortName": "KEN nr 9959 af 18/11/2021",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2021-80-0691</p>\r\n<div class=\"Resume\">\r\n   <p class=\"TekstGenerel\">Fyns Amts Avis får ikke kritik for omtale af fratrædelse</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I en artikel bragt i maj og juni 2021 omtalte Fyns Amts Avis en skoleleders fratrædelse af sin stilling i forbindelse med iværksættelsen af en uvildig undersøgelse af arbejdsmiljøet på skolen. Den omtalte skoleleder klagede til Pressenævnet over, at Fyns Amts Avis havde offentliggjort hans navn, samt at Fyns Amts Avis havde afvist at slette hans navn fra de påklagede artikler. Nævnet fandt ikke grundlag for at udtale kritik. Nævnet lagde blandt andet vægt på, at skolelederen havde virket i et hverv af offentlig interesse, hvor han blandt andet havde været ansvarlig for skolens drift, og at artiklerne ikke indeholdt oplysninger, som måtte anses for følsomme eller private i en sådan grad, at de var særligt belastende for skolelederen.</p>\r\n</div>\r\n<p>[Klager] har klaget til Pressenævnet over artiklerne <span class=\"Italic\">”Skoleleder på [Skolen] fratrådt med øjeblikkelig virkning: Ekstern undersøgelse iværksat”</span> og <span class=\"Italic\">”Hvad gik der galt på [Skolen]?</span> <span class=\"Italic\">: Stor undersøgelse af arbejdsmiljøet sat i gang”</span>, som blev bragt henholdsvis den 26. maj 2021 og den 15. juni 2021 på Fyns Amts Avis’ netavis faa.dk, idet han mener, at god presseskik er tilsidesat.</p>\r\n<p>\r\n</p>\r\n<p>[Klager] har klaget over, at Fyns Amts Avis har offentliggjort hans navn, samt at Fyns Amts Avis har afvist at slette hans navn fra de påklagede artikler.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>\r\n   <span class=\"Italic\">De påklagede artikler</span>\r\n</p>\r\n<p>Fyns Amts Avis bragte den 26. maj 2021 artiklen <span class=\"Italic\">”Skoleleder på [Skolen] fratrådt med øjeblikkelig virkning: Ekstern undersøgelse iværksat” </span>på netavisen faa.dk. Artiklen har følgende underrubrik:</p>\r\n<p>\r\n</p>\r\n<p>”[Klager] har valgt at forlade stillingen som skoleleder på [Skolen]. Ifølge kommunens skolechef sker det i forbindelse med, at der er sat gang i en undersøgelse af arbejdsmiljøet på skolen. ”</p>\r\n<p>\r\n</p>\r\n<p>Af artiklen fremgår følgende:</p>\r\n<p>\r\n</p>\r\n<p>”[Bynavn]: [Klager] er ikke længere en del af [Skolen]. Den nu tidligere skoleleder har valgt at opsige sin stilling og er allerede fratrådt. Det bekræfter [Klager] over for Fyns Amts Avis.</p>\r\n<p>Han forklarer, at beslutningen blev taget i sidste uge, men han ønsker hverken at fortælle om årsagen bag opsigelsen eller at kommentere sagen yderligere.</p>\r\n<p>Skolechef i [Kommunen], [Skolechefen], bekræfter, at det er [Klager] selv, der har valgt at forlade skolen, og at der altså ikke er tale om en bortvisning. Hun forklarer dog, at opsigelsen er faldet i kølvandet på en henvendelse, som kommunen har fået.</p>\r\n<p>- Personalet på skolen har gjort os opmærksomme på en bekymring, som vi har forsøgt at løse. Det gjorde, at [Klager] har valgt at sige sin stilling op, og han er stoppet med det samme, siger hun.</p>\r\n<p>[Skolechefen] forklarer, at henvendelsen har med arbejdsmiljøet på skolen at gøre, men at hun ikke kan komme ind på de nærmere omstændigheder.</p>\r\n<p>- Det kan jeg ikke, fordi vi er i en fase, hvor vi afdækker situationen. Her forsøger jeg sammen med personalet at få et billede af, hvordan det ser ud på [Skolen], for at finde ud af, om der er noget, vi skal tage fat om, siger hun.</p>\r\n<p>- Lige nu har jeg mit fokus på [Skolen] og at tage hånd om personalet, så vi sikrer os, at de kommer godt videre, tilføjer [Skolechefen].</p>\r\n<p>\r\n   <span class=\"Italic\">Ekstern undersøgelse</span>\r\n</p>\r\n<p>Skolechefen forklarer, at der er sat gang i en ekstern undersøgelse for at nå til bunds i forholdene på [Skolen].</p>\r\n<p>- Det er klart, at når en skoleleder stopper pludseligt, har jeg mit fokus på personalet og på at få undersøgt, hvordan tingenes tilstand er på skolen. Undersøgelsen er i gang på den måde, at jeg er helt tæt på medarbejderudvalget og på den resterende ledelse, og så beder vi et eksternt firma om at hjælpe os med at undersøge, hvordan det står til på [Skolen]. Og så må vi se, hvad den viser.</p>\r\n<p>[Skolechefen] fastslår i samme ombæring, at sagen hverken involverer elever eller er mundet ud i nogen form for anmeldelse til politi eller myndigheder.</p>\r\n<p>- Det har intet med eleverne at gøre, pointerer hun og forklarer, at eleverne heller ikke vil mærke, at skolen pt. er uden leder.</p>\r\n<p>- Lige nu er det den resterende ledelse på skolen, der er i spidsen for [Skolen], og jeg har fuld tillid til, at de kan løse den opgave, indtil vi får slået stillingen som skoleleder op igen, siger hun. ”</p>\r\n<p>\r\n</p>\r\n<p>Fyns Amts Avis bragte den 15. juni 2021 artiklen ”<span class=\"Italic\">Hvad gik der galt på [Skolen]?</span> <span class=\"Italic\">: Stor undersøgelse af arbejdsmiljøet sat i gang</span>” på netavisen faa.dk. Artiklen har følgende underrubrik:</p>\r\n<p>\r\n</p>\r\n<p>”Hverken skolebestyrelsesformand, tillidsmand eller formanden for [Lærerkredsen] vil fortælle, hvilke problemer, der har været mellem de ansatte og ledelsen på [Skolen]. [Kommunen] er nu i gang med at få lavet en uvildig undersøgelse af arbejdsmiljøet på skolen, og den 25. juni vil resultatet blive offentliggjort. ”</p>\r\n<p>\r\n</p>\r\n<p>Af artiklen fremgår følgende:</p>\r\n<p>\r\n</p>\r\n<p>”[Bynavn]: Ingen ønsker at løfte sløret for, hvad der præcist er sket mellem personalet og ledelsen på [Skolen], som til sidst fik skoleleder [Klager] til at opsige sin stilling.</p>\r\n<p>Skolebestyrelsesformand [Skolebestyrelsesformanden] forklarer, at hun gerne vil afvente resultatet af den uvildige undersøgelse, inden hun udtaler sig.</p>\r\n<p>- Når vi sætter sådan en undersøgelse i gang, så er det jo fordi, at der ikke er fuldstændig klarhed over, hvad der er sket. Hvis vi vidste det, så ville vi ikke sætte undersøgelsen i gang. Den skal laves ordentligt, og derfor skal vi ikke have spredt en masse rygter inden undersøgelsen er på plads, siger hun.</p>\r\n<p>Hun forklarer dog, at det ikke er en enkeltstående hændelse, der har fået [Klager] til at opsige sin stilling.</p>\r\n<p>- Det er en beslutning, han træffer, fordi vi igen har været nødt til at tage samarbejdsforholdene op på skolen, og så træffer han beslutningen om, at det må være slut nu. Jeg bakker op om [Klager]s beslutning, som er bedst for både ham og skolen, siger hun.</p>\r\n<p>Hun forklarer, at skolen i en årrække har haft fokus på arbejdsmiljøet.</p>\r\n<p>- Men det er ikke det samme som at sige, at der har været alvorlige problemer. Men vi har vidst, at der i en årrække har været nogle særlige forhold, som vi skulle tage fat i. Vi skal til bunds i sagen, og jeg afventer med stor nysgerrighed og spænding på, hvad undersøgelsen viser, siger hun.</p>\r\n<p>Samarbejdsvanskelighederne har ikke påvirket eleverne, siger formanden.</p>\r\n<p>-  Da de nye klassetrin startede i sidste uge, var jeg rundt i alle klasser og tale med eleverne, og jeg kan høre, at det ikke er noget, der fylder på skolen. Så på den måde kører skolen. Børnene har det godt, og lærerne passer deres arbejde, siger hun og tilføjer, at skolen begynder at lede efter en ny leder til [Skolen] efter sommerferien.</p>\r\n<p>\r\n   <span class=\"Italic\">Lærerværelset oser af engagement</span>\r\n</p>\r\n<p>[Lærerkredsen] har kendt til problemerne på [Skolen] i et års tid, forklarer formand [Formanden].</p>\r\n<p>- Vi har i løbet af det sidste lille års tid haft kendskab til nogle sager, som skolens tillidsrepræsentant har taget rigtig godt hånd om i samarbejde med medarbejderudvalget. Her til sidst opstod der én sag, hvor det gik lidt for langt, og det tog vi så hånd om. Det gjorde, at man begyndte at kigge lidt nærmere på de problemer, der var på skolen, og det endte så med, at [Klager] ([Klager], red.) valgte at sige op.</p>\r\n<p>- Derefter begyndte medarbejderne at fortælle mere om, hvilke problemer, der var på skolen. Vi kunne se i APV'en (arbejdspladsvurderingen, red.), at problemerne havde været der før, og så fik sagen ben at gå på, forklarer hun.</p>\r\n<p>Hun ønsker ikke at komme nærmere ind på detaljerne i sagerne, men hun roser skolechef [Skolechefen] for at tage hånd om problemerne.</p>\r\n<p>- Kommunen er i denne her sammenhæng virkelig gået ind i sagen og har sat en ekstern undersøgelse i gang, så vi kan få belyst, hvilke problemer der har været. Vi er på vores medlemmers vegne glade for, at der bliver taget så godt hånd om det. Det gør jo, at vi får afdækket, hvad der er gået galt. Nu får alle mulighed for at komme til orde, siger [Formanden], der ligesom skolebestyrelsesformanden ikke har indtryk af, at samarbejdsvanskelighederne har påvirket eleverne.</p>\r\n<p>- Normalt opstår der en magtesløshed i medarbejdergruppen, når sådan en situation opstår, men det er mit indtryk, at de ansatte har tacklet det her helt vildt godt. Jeg tror ikke, at nogle af eleverne mærker noget til de problemer, der har været på skolen. De ansatte er dygtige og professionelle, så selvom der har været samarbejdsproblemer, så oser lærerværelset på [Skolen] af engagement. De ansatte elsker deres job, og de har kunnet finde ud af at adskille tingene, så samarbejdsvanskelighederne ikke har skygget for deres arbejdsglæde, forklarer hun.</p>\r\n<p>Hverken den afgående skoleleder [Klager] eller tillidsrepræsentant [Tillidsrepræsentanten] har ønsket at udtale sig om sagen. ”</p>\r\n<p>\r\n</p>\r\n<p>[Klager]s klage er modtaget i Pressenævnet den 23. august 2021.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>\r\n   <span class=\"Italic\">Privatlivets fred</span>\r\n</p>\r\n<p>[Klager] har anført, at Fyns Amts Avis har offentliggjort hans navn i sammenhæng med anonyme og injurierende anklager mod hans person.</p>\r\n<p>\r\n</p>\r\n<p>[Klager] har henvist til, at han ikke ”bærer gyldne kæder”, som avisen selv angiver i deres presseetiske regler som et kriterie for at nævne navn.</p>\r\n<p>\r\n</p>\r\n<p>[Klager] har oplyst, at han ikke er anklaget, sigtet eller dømt for at have begået noget ulovligt, og at andre medier ikke har bragt hans navn i forbindelse med dækningen. Fyns Amts Avis burde forholde sig kritisk til, at en kommune har håndteret en personalesag som sket og hængt en ansat ud med anonyme anklager.</p>\r\n<p>\r\n</p>\r\n<p>[Klager] har bemærket, at Fyns Amts Avis er bekendt med, at [Klager] ikke selv har set den rapport, som avisen har fået tilsendt, og at han derfor ikke er blevet partshørt. Fyns Amts Avis har derfor ukritisk viderebragt anonyme anklager mod [Klager], som han ikke selv har indsigt i og derfor heller ikke har haft mulighed for at kommentere.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Anonymisering – punkt B.</span> <span class=\"Italic\">8</span></p>\r\n<p>[Klager] har anført, at Fyns Amts Avis har afvist at slette hans navn fra de påklagede artikler.</p>\r\n<p>\r\n</p>\r\n<p>[Klager] har henvist til, at oplysningerne om, at han har opsagt sin stilling ved [Skolen] eller om den undersøgelse af arbejdsmiljøet, der har pågået, indebærer en betydelig risiko for, at han lider økonomisk skade, idet han har meget vanskeligt ved at få et andet job.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 Fyns Amts Avis’ synspunkter</span>\r\n</p>\r\n<p>\r\n   <span class=\"Italic\">Privatlivets fred</span>\r\n</p>\r\n<p>Fyns Amts Avis har indledningsvis oplyst, at [Klager] har været en markant skoleleder på Sydfyn, og at avisen flere gange har skrevet om progressive tiltag fra [Skolen].</p>\r\n<p>\r\n</p>\r\n<p>Da avisen hørte, at [Klager] var fratrådt, kontaktede avisen ham, og han bekræftede, at han havde valgt at fratræde stillingen, men ville ikke fortælle om årsagen. Kommunens skolechef fortalte til avisen, at fratrædelsen havde at gøre med en henvendelse fra personalet vedrørende arbejdsmiljøet. Derudover blev avisen oplyst om, at der var sat en ekstern undersøgelse i gang.</p>\r\n<p>\r\n</p>\r\n<p>I slutningen af juni 2021 inviterede [Kommunen] til pressemøde om den eksterne og uvildige rapport, der efter interviews med 51 nuværende og 26 tidligere ansatte fortalte om et ”elendigt arbejdsmiljø” med blandt andet trusler om fyringer, forskelsbehandling og grænseoverskridende adfærd. Derudover blev skolelederen meldt til politiet efter mistanke om, at der var begået strafbare forhold af økonomisk karakter.</p>\r\n<p>\r\n</p>\r\n<p>Der er således tale om en så væsentlig historie af åbenlys offentlig interesse i lokalsamfundet, at Fyns Amts Avis beskrev sagen indgående i en række artikler. Forud for offentliggørelsen af alle historier er [Klager] blevet forelagt avisens oplysninger og har ikke anfægtet deres korrekthed, men har afvist at kommentere dem.</p>\r\n<p>\r\n</p>\r\n<p>Fyns Amts Avis har anført, at avisen har bragt navnet på [Klager], som avisen altid gør i lignende sager om personer, som indtager eller har indtaget en fremtrædende stilling. Stillingen som skoleleder hører til den kategori. Det er et yderst vigtigt lederjob med ansvar for borgernes børns indlæring – i dette tilfælde børn med generelle indlæringsvanskeligheder af vidtrækkende karakter – og finansieret af skattekroner.</p>\r\n<p>\r\n</p>\r\n<p>Fyns Amts Avis har bemærket, at begrebet ”gyldne kæder” ikke er relevant for de påklagede artikler, da de alene omhandler [Klager]s fratrædelse, mens begrebet ”gyldne kæder” i Jysk Fynske Mediers etiske regelsæt alene relaterer sig til retsreportagen. Det samme er tilfældet i de vejledende regler for god presseskik, idet punkt C. 6, som omhandler navns nævnelse, er placeret i kapitel C, som alene omhandler retsreportagen.</p>\r\n<p>\r\n</p>\r\n<p>Fyns Amts Avis har endvidere bemærket, at [Klager] ikke har påklaget artiklen <span class=\"Italic\">”Trusler om fyringer og seksuelle kommentarer: Ekstern undersøgelse afslører elendigt arbejdsmiljø på [Skolen]”</span> bragt den 26. juli 2021 på netavisen faa.dk, som handler om resultaterne af den eksterne undersøgelse og om [Kommunen]s politianmeldelse af [Klager] på grund af mistanke om ”strafbare forhold af økonomisk karakter”. Fyns Amts Avis har gjort opmærksom på artiklen, idet de presseetiske reglers punkt C. 7 her er relevant. Fyns Amts Avis har fastholdt, at [Kommunen]s anmeldelse på grund af [Klager]s samfundsvæsentlige funktion i det betroede lederjob finansieret af skattemidler har ”væsentlig almen interesse”, hvilket ifølge punkt C. 7 berettiger at nævne hans navn.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Anonymisering – punkt B.</span> <span class=\"Italic\">8</span></p>\r\n<p>Fyns Amts Avis har afvist at slette [Klager]s navn fra de påklagede artikler.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget:</p>\r\n<p>Martin Lavesen, Jørn Mikkelsen, Lars Lindskov og Marlene Borst Hansen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Kompetence</span>\r\n</p>\r\n<p>Pressenævnet bemærker, at det følger af medieansvarslovens § 43, at Pressenævnet træffer afgørelse i sager om, hvorvidt der er sket offentliggørelse i strid med god presseskik, jf. § 34, og hvorvidt et massemedie efter reglerne i lovens kapitel 6 er forpligtet til at offentliggøre et genmæle. Spørgsmålet om, hvorvidt forhold er injurierende (efter straffeloven), hører under domstolene og falder uden for nævnets kompetence. Nævnet har alene kompetence til at tage stilling til, hvorvidt der er tale om krænkende oplysninger efter de vejledende regler om god presseskik.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Klagefrist</span>\r\n</p>\r\n<p>Pressenævnet bemærker, at det følger af medieansvarslovens § 34, stk. 2, at klager over overtrædelse af god presseskik kan rettes til det pågældende massemedie selv eller direkte til Pressenævnet. Tilsvarende skal en anmodning om sletning, afindeksering eller anonymisering i første omgang indgives til mediet. I begge tilfælde er klagefristen 12 uger efter offentliggørelsen. Der er efter medieansvarsloven ikke hjemmel til at dispensere fra klagefristen. En anmodning om sletning af en artikel i medfør af punkt B. 8 i de vejledende presseetiske regler kan rettes til mediet også efter udløbet af den lovbestemte klagefrist.</p>\r\n<p>\r\n</p>\r\n<p>Den påklagede artikel <span class=\"Italic\">”Skoleleder på [Skolen] fratrådt med øjeblikkelig virkning: Ekstern undersøgelse iværksat” </span>blev offentliggjort den 26. maj 2021, og [Klager]s klage er således indgivet mere end 12 uger efter denne artikels offentliggørelse. Klagen afvises derfor for denne del. Pressenævnet kan derfor alene tage stilling til klagen for så vidt angår [Klager]s anmodning om anonymisering af artiklen i medfør af punkt B. 8.</p>\r\n<p>\r\n</p>\r\n<p>Den påklagede artikel ”<span class=\"Italic\">Hvad gik der galt på [Skolen]?</span> <span class=\"Italic\">: Stor undersøgelse af arbejdsmiljøet sat i gang</span>” blev offentliggjort den 15. juni 2021, og [Klager]s klage er således indgivet rettidigt. Pressenævnet kan derfor tage stilling til, hvorvidt artiklen er i overensstemmelse med god presseskik samt [Klager]s anmodning om anonymisering af artiklen i medfør af punkt B. 8.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>\r\n   <span class=\"Italic\">Privatlivets fred</span>\r\n</p>\r\n<p>[Klager] har klaget over, at Fyns Amts Avis har offentliggjort hans navn i sammenhæng med anonyme og krænkende anklager mod hans person.</p>\r\n<p>\r\n</p>\r\n<p>Det følger af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale. Det enkelte menneske har krav på beskyttelse af sin personlige anseelse, jf. punkt B. 1.</p>\r\n<p>\r\n</p>\r\n<p>Af artiklen <span class=\"Italic\">”Hvad gik der galt på [Skolen]?</span> <span class=\"Italic\">: Stor undersøgelse af arbejdsmiljøet sat i gang” </span>fremgår blandt andet følgende:</p>\r\n<p>\r\n</p>\r\n<p>”[Bynavn]: Ingen ønsker at løfte sløret for, hvad der præcist er sket mellem personalet og ledelsen på [Skolen], som til sidst fik skoleleder [Klager] til at opsige sin stilling.</p>\r\n<p>Skolebestyrelsesformand [Skolebestyrelsesformanden] forklarer, at hun gerne vil afvente resultatet af den uvildige undersøgelse, inden hun udtaler sig.</p>\r\n<p>- Når vi sætter sådan en undersøgelse i gang, så er det jo fordi, at der ikke er fuldstændig klarhed over, hvad der er sket. Hvis vi vidste det, så ville vi ikke sætte undersøgelsen i gang. Den skal laves ordentligt, og derfor skal vi ikke have spredt en masse rygter inden undersøgelsen er på plads, siger hun.</p>\r\n<p>Hun forklarer dog, at det ikke er en enkeltstående hændelse, der har fået [Klager] til at opsige sin stilling.</p>\r\n<p>- Det er en beslutning, han træffer, fordi vi igen har været nødt til at tage samarbejdsforholdene op på skolen, og så træffer han beslutningen om, at det må være slut nu. Jeg bakker op om [Klager]s beslutning, som er bedst for både ham og skolen, siger hun.</p>\r\n<p>Hun forklarer, at skolen i en årrække har haft fokus på arbejdsmiljøet.</p>\r\n<p>- Men det er ikke det samme som at sige, at der har været alvorlige problemer. Men vi har vidst, at der i en årrække har været nogle særlige forhold, som vi skulle tage fat i. Vi skal til bunds i sagen, og jeg afventer med stor nysgerrighed og spænding på, hvad undersøgelsen viser, siger hun.</p>\r\n<p>Samarbejdsvanskelighederne har ikke påvirket eleverne, siger formanden.</p>\r\n<p>-  Da de nye klassetrin startede i sidste uge, var jeg rundt i alle klasser og tale med eleverne, og jeg kan høre, at det ikke er noget, der fylder på skolen. Så på den måde kører skolen. Børnene har det godt, og lærerne passer deres arbejde, siger hun og tilføjer, at skolen begynder at lede efter en ny leder til [Skolen] efter sommerferien.</p>\r\n<p>\r\n   <span class=\"Italic\">Lærerværelset oser af engagement</span>\r\n</p>\r\n<p>[Lærerkredsen] har kendt til problemerne på [Skolen] i et års tid, forklarer formand [Formanden].</p>\r\n<p>- Vi har i løbet af det sidste lille års tid haft kendskab til nogle sager, som skolens tillidsrepræsentant har taget rigtig godt hånd om i samarbejde med medarbejderudvalget. Her til sidst opstod der én sag, hvor det gik lidt for langt, og det tog vi så hånd om. Det gjorde, at man begyndte at kigge lidt nærmere på de problemer, der var på skolen, og det endte så med, at [Klager] ([Klager], red.) valgte at sige op.</p>\r\n<p>- Derefter begyndte medarbejderne at fortælle mere om, hvilke problemer, der var på skolen. Vi kunne se i APV'en (arbejdspladsvurderingen, red.), at problemerne havde været der før, og så fik sagen ben at gå på, forklarer hun.</p>\r\n<p>Hun ønsker ikke at komme nærmere ind på detaljerne i sagerne, men hun roser skolechef [Skolechefen] for at tage hånd om problemerne.</p>\r\n<p>- Kommunen er i denne her sammenhæng virkelig gået ind i sagen og har sat en ekstern undersøgelse i gang, så vi kan få belyst, hvilke problemer der har været.</p>\r\n<p>[…]</p>\r\n<p>Hverken den afgående skoleleder [Klager] eller tillidsrepræsentant [Tillidsrepræsentanten] har ønsket at udtale sig om sagen. ”</p>\r\n<p>\r\n</p>\r\n<p>Pressenævnet finder, at det har klar samfundsmæssig interesse at omtale arbejdsmiljøundersøgelser af offentlige arbejdspladser.</p>\r\n<p>\r\n</p>\r\n<p>Pressenævnet finder, at omtalen i artiklen <span class=\"Italic\">”Hvad gik der galt på [Skolen]?</span> <span class=\"Italic\">: Stor undersøgelse af arbejdsmiljøet sat i gang”</span> af [Klager]s fratrædelse af sin stilling som skoleleder i [Skolen] og offentliggørelsen af hans navn i sammenhæng med den beskrevne omtale, ikke er egnet til at krænke [Klager], eller at han med artiklen har mistet personlig anseelse. Nævnet har i den forbindelse også lagt vægt på, at [Klager] har virket i et hverv af offentlig interesse, hvor han som skoleleder blandt andet har været ansvarlig for skolens drift. Nævnet bemærker, at der af artiklen ikke fremgår nærmere oplysninger om konflikten mellem skolens ledelse, herunder [Klager], og personalet.</p>\r\n<p>\r\n</p>\r\n<p>På den baggrund finder Pressenævnet ikke grundlag for at kritisere Fyns Amts Avis for at omtale [Klager] ved navn.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Anonymisering – punkt B.</span> <span class=\"Italic\">8</span></p>\r\n<p>[Klager] har klaget over, at Fyns Amts Avis har afvist at slette hans navn fra de påklagede artikler.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Generelt om punkt B.</span> <span class=\"Italic\">8</span></p>\r\n<p>Det følger af de vejledende regler for god presseskik, at meddelelser, som er offentliggjort i digitale medier, ofte vil være tilgængelige længe efter, at de er publiceret. Efter anmodning til mediet kan tilgængeligheden af sådanne tidligere offentliggjorte, følsomme eller private oplysninger hindres, i det omfang det er muligt og skønnes rimeligt, jf. punkt B. 8.</p>\r\n<p>\r\n</p>\r\n<p>Medier kan afindeksere, dvs. ændre instruksen til søgemaskiner, så søgemaskiner ophører med at henvise til artiklen, anonymisere, dvs. ændre i artikelteksten så eksempelvis et personnavn anonymiseres, eller helt afpublicere en artikel, dvs. fjerne artiklen fra hjemmesiden.</p>\r\n<p>\r\n</p>\r\n<p>Det er nævnets opfattelse, at anvendelse af B. 8 i de vejledende regler og muligheden for at meddele et medie kritik for ikke at imødekomme en anmodning om afindeksering, anonymisering eller afpublicering som udgangspunkt kun bør anvendes, når der er tale om oplysninger, som er særligt belastende for den person, der er omtalt.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Den konkrete sag</span>\r\n</p>\r\n<p>Artiklerne indeholder omtale af [Klager]s fratrædelse af sin stilling som skoleleder i [Skolen] i forbindelse med iværksættelsen af en uvildig undersøgelse af arbejdsmiljøet på skolen.</p>\r\n<p>\r\n</p>\r\n<p>Det er Pressenævnets opfattelse, at artiklerne fra 2021 på Fyns Amts Avis’ netavis faa.dk, som angår forhold i relation til [Klager]s forhenværende stilling som skoleleder i [Skolen], ikke indeholder oplysninger, som må anses for følsomme eller private i en sådan grad, at de er særligt belastende for [Klager]. Nævnet har lagt vægt på, at der er tale om en sag af offentlig interesse, og at [Klager] har indtaget en fremtrædende rolle i lokalsamfundet som skoleleder i [Skolen].</p>\r\n<p>\r\n</p>\r\n<p>Pressenævnet finder derfor ikke anledning til at kritisere Fyns Amts Avis for ikke at have imødekommet [Klager]s anmodning om at slette hans navn fra artiklerne.</p>\r\n<p>\r\n</p>\r\n<p>Afgjort den 18. november 2021</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/11/2021"
        },
        {
            "displayName": "Accession",
            "displayValue": "W20210995925"
        },
        {
            "displayName": "Entydig dokumentidentifikation",
            "displayValue": "AA012760"
        },
        {
            "displayName": "Dato for indlæggelse",
            "displayValue": "20/11/2021"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9959"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "18/11/2021"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2021-80-0691"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}