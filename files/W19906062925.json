{
    "id": 35509,
    "title": "Dispensation - begrundelse for afslag ",
    "documentTypeId": "240",
    "isSagsforlobPeriodValid": false,
    "shortName": "KEN nr 60629 af 04/12/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Fundet, at en kommune ikke havde hjemmel til at give afslag på en  \r\n\r\n ansøgning om dispensation fra brandbestemmelser ud fra andet end brandmæssige  \r\n\r\n hensyn. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dispensation - begrundelse for afslag </H1>  \r\n\r\n<P></P>  \r\n\r\n<BR>  \r\n\r\n<P>&#187; Byggelovsklage vedrørende ejendommen matr.nr. 1469 Udenbys Klædebo,  \r\n\r\n København, Livjægergade 43 </P>  \r\n\r\n<P>I skrivelse af 15. august 1990 meddelte Bygge- og Boligstyrelsen, at Deres  \r\n\r\n klage af 5. august 1990 over Københavns magistrats afgørelse blev sendt til  \r\n\r\n magistraten til udtalelse. </P>  \r\n\r\n<P>Magistraten har i skrivelse af 31. august 1990 fastholdt sit afslag på  \r\n\r\n dispensation fra bygningsreglement 1982, kap. 6.3, stk. 3, jf. kap. 6.4. </P>  \r\n\r\n<P>Det fremgår af Deres klageskrivelse af 5. august 1990, at Københavns  \r\n\r\n magistrat den 12. juni 1990 har meddelt afslag på en ansøgning om tilladelse  \r\n\r\n til at isætte 3 vinduer i en gavl på ovennævnte ejendom. </P>  \r\n\r\n<P>Det fremgår af Københavns magistrats udtalelse i sagen af 31. august 1990,  \r\n\r\n at udførelse af de ansøgte 3 vinduesåbninger i brandvæggen i skel mod  \r\n\r\n naboejendommen, matr.nr. 495 ibid. er i strid med bestemmelserne i  \r\n\r\n bygningsreglement 1982, kap. 6.3, stk. 3, jf. kap. 6.4 om brandvægge. </P>  \r\n\r\n<P>Magistraten har den 5. april 1990 foretaget naboorientering. </P>  \r\n\r\n<P>Magistraten har endelig ved skrivelse af 12. juli 1990 meddelt afslag på  \r\n\r\n Deres ansøgning, idet magistraten bemærker, at man har lagt vægt på, at  \r\n\r\n ejeren af naboejendommen, matr.nr. 495 ibid. ikke kan acceptere udførelsen af  \r\n\r\n de omhandlede vinduer. </P>  \r\n\r\n<P>De har i skrivelse af 26. september 1990, hvori De kommenterer  \r\n\r\n magistratens udtalelse af 31. august 1990 bl.a. anført, at De finder  \r\n\r\n magistratens begrundelse for afslaget, at naboejeren ikke kan acceptere  \r\n\r\n udførelsen af vinduerne uforståelig. De finder, at afgørelsen af hvor vidt  \r\n\r\n der skal meddeles dispensation fra brandbestemmelser bør hvile på  \r\n\r\n brandtekniske overvejelser. </P>  \r\n\r\n<P>I Bygge- og Boligstyrelsens skrivelse af 15. august 1990 tog man forbehold  \r\n\r\n med hensyn til, om Deres klage kunne tages op til behandling, idet Københavns  \r\n\r\n magistrats afgørelser efter byggelovens § 23 kun kan påklages til Bygge- og  \r\n\r\n Boligstyrelsen, hvis afgørelsen omfatter spørgsmål om forståelse af  \r\n\r\n byggeloven eller en bestemmelse fastsat i medfør af denne lov. </P>  \r\n\r\n<P>Bygge- og Boligstyrelsen finder, at byggelovens betingelser for at tage  \r\n\r\n Deres sag op til behandling er opfyldte. </P>  \r\n\r\n<P>Det fremgår af byggelovens § 22, at der kan meddeles dispensation fra  \r\n\r\n bestemmelser i loven og de i medfør af loven fastsatte bestemmelser, når det  \r\n\r\n skønnes foreneligt med de hensyn, der ligger til grund for de pågældende  \r\n\r\n bestemmelser. </P>  \r\n\r\n<P>Det fremgår endvidere af bygningsreglement 1982, kap. 6.3, stk. 3, at  \r\n\r\n bygninger der opføres nærmere naboskel, vej eller sti end 2,5 m, skal udføres  \r\n\r\n med brandvæg, jf. kap. 6.4, mod naboskel, vej eller sti. </P>  \r\n\r\n<P>Bygge- og Boligstyrelsen skal i denne anledning meddele, at Københavns  \r\n\r\n magistrat efter styrelsens opfattelse ikke har haft hjemmel til at meddele  \r\n\r\n afslag på dispensation fra bygningsreglement 1982, kap. 6.3, stk. 3, jf. kap.  \r\n\r\n 6.4 til isætning af vinduer i gavlen på ovennævnte ejendom med den  \r\n\r\n begrundelse, at en naboejer ikke kan acceptere den projekterede udførelse af  \r\n\r\n de omhandlede vinduer. </P>  \r\n\r\n<P>Bygge- og Boligstyrelsen har herved lagt vægt på, at afslag på  \r\n\r\n dispensation fra bygningsreglementets brandbestemmelser i henhold til  \r\n\r\n byggelovens § 22 må ske under henvisning til de brandmæssige hensyn, som  \r\n\r\n ligger til grund for de pågældende bestemmelser. </P>  \r\n\r\n<P>Bygge- og Boligstyrelsen skal iøvrigt henlede opmærksomheden på, at de  \r\n\r\n projekterede murgennembrydninger tillige kræver dispensation fra  \r\n\r\n bygningsreglement 1982, kap. 3.1.3 om bebyggelsens højde i forhold til  \r\n\r\n naboskel og sti og kap. 3.2.3 om bebyggelsens afstand til naboskel og sti.  \r\n\r\n</P>  \r\n\r\n<P>Bygge- og Boligstyrelsen har på denne baggrund d.d. anmodet Københavns  \r\n\r\n magistrat om at tage sagen op til fornyet afgørelse. </P>  \r\n\r\n<P>Afgørelsen kan ikke påklages til anden myndighed, det fremgår af § 14,  \r\n\r\n stk. 1 i Boligministeriets bekendtgørelse nr. 9 af 5. januar 1990 om  \r\n\r\n henlæggelse af opgaver og beføjelser til Bygge- og Boligstyrelsen. </P>  \r\n\r\n<P>Såfremt sagen ønskes indbragt for domstolene, skal sagen efter byggelovens  \r\n\r\n § 25 anlægges inden 6 måneder.&#171; </P>  \r\n\r\n<P> <B>Not. 2</B>  </P>  \r\n\r\n<P>Under henvisning til ovenanførte skal Bygge- og Boligstyrelsen anmode  \r\n\r\n magistraten om, at tage sagen op til fornyet afgørelse. </P>  \r\n\r\n<P>Der henvises til j.nr. UK 30728. </P>  \r\n\r\n<P>Pdv </P>  \r\n\r\n<P>eb </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19906062925"
        },
        {
            "displayName": "Entydig dokumentidentifikation",
            "displayValue": "CA003444"
        },
        {
            "displayName": "Dato for indlæggelse",
            "displayValue": "31/01/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60629"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "04/12/1990"
        },
        {
            "displayName": "Administrerende myndighed",
            "displayValue": "Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "724-40-90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}