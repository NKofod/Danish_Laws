{
    "id": 107615,
    "title": "1988 BTL 26   BETÆNKNING OVER FORSLAG TIL LOV OM ÆNDRING AF LOV OM VISSE SELSKABERS   AFLÆGGELSE AF ÅRSREGNSKAB M.V., LOV OM AKTIESELSKABER, LOV OM   ANPARTSSELSKABER, LOV OM ERHVERVSDRIVENDE FONDE, LOV OM BANKER OG SPAREKASSER   M.V., LOV OM STATSAUTORISEREDE REVISORER OG LOV OM REGISTREREDE REVISORER   (ÆNDRING AF BESTEMMELSER OM REVISION)    NR L 26 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 26",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 26 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om visse selskabers  \r\n\r\n aflæggelse af årsregnskab m.v., lov om aktieselskaber, lov om  \r\n\r\n anpartsselskaber, lov om erhvervsdrivende fonde, lov om banker og sparekasser  \r\n\r\n m.v., lov om statsautoriserede revisorer og lov om registrerede revisorer  \r\n\r\n (Ændring af bestemmelser om revision) <BR>  \r\n\r\n Nr L 26 1988-89, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19881209 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til industriministeren, som denne har besvaret </P>  \r\n\r\n<P>skriftligt. </P>  \r\n\r\n<P>Udvalget har endvidere modtaget mundtlige og/eller skriftlige henvendelser  \r\n\r\n fra: </P>  \r\n\r\n<P>Dansk Revisorunion, </P>  \r\n\r\n<P>Foreningen af Registrerede Revisorer, </P>  \r\n\r\n<P>Foreningen af Statsautoriserede Revisorer og </P>  \r\n\r\n<P>Jens Høgsberg Kristensen, Statsautoriseret Revisor, Interessentskab. </P>  \r\n\r\n<P>Der er af industriministeren stillet nogle ændringsforslag, hvorom der  \r\n\r\n henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med de af  \r\n\r\n industriministeren stillede ændringsforslag. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling, men kan dog stemme for  \r\n\r\n de stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Af <I>industriministeren,</I> tiltrådt af <I>udvalget: </I></P>  \r\n\r\n<P>Til § 1 </P>  \r\n\r\n<P>1) I den under <I>nr. 5</I> foreslåede <I>§ 61 b</I> affattes <I>stk.  \r\n\r\n 5</I> således: </P>  \r\n\r\n<P>&#187;Stk. 5. Industriministeren kan fastsætte nærmere regler om adgangen  \r\n\r\n til at foretage lovpligtig revision af årsregnskaber for de registrerede  \r\n\r\n revisorer, der optages i Revisorregistret efter den 1. januar 1990.&#171;  \r\n\r\n</P>  \r\n\r\n<P>Til § 6 </P>  \r\n\r\n<P>2) Efter nr. 2 indsættes som nyt nummer: </P>  \r\n\r\n<P>&#187; <B>01.</B>  <I>§ 19, stk. 4,</I> affattes således: </P>  \r\n\r\n<P>&#187;Stk. 4. Nævnets behandling af sager angående statsautoriserede  \r\n\r\n revisorers virksomhed sker efter begæring af skatteministeren, Erhvervs- og  \r\n\r\n Selskabsstyrelsen eller Foreningen af Statsautoriserede  \r\n\r\n Revisorer.&#171;&#187; </P>  \r\n\r\n<P>Til § 7 </P>  \r\n\r\n<P>3) Efter nr. 1 indsættes som nyt nummer: </P>  \r\n\r\n<P>&#187; <B>01.</B>  <I>§ 11, stk. 3,</I> affattes således: </P>  \r\n\r\n<P>&#187;Stk. 3. Nævnets behandling af sager angående registrerede revisorers  \r\n\r\n virksomhed sker efter begæring af skatteministeren, Erhvervs- og  \r\n\r\n Selskabsstyrelsen eller Foreningen af Registrerede Revisorer.&#171;&#187;  \r\n\r\n</P>  \r\n\r\n<P>4) <I>Nr. 2</I> affattes således: </P>  \r\n\r\n<P>&#187; <B>2.</B> Efter § 12 indsættes som ny paragraf: </P>  \r\n\r\n<P>&#187; <B>§ 12 a.</B> Erhvervs- og Selskabsstyrelsen kan indtil den 1.  \r\n\r\n januar 1990 tillade, at revisorer, der drev selvstændig revisorvirksomhed som  \r\n\r\n hovederhverv den 1. november 1970, optages i Revisorregistret, såfremt </P>  \r\n\r\n<P>1) de har drevet selvstændig revisorvirksomhed som hovederhverv i alt i  \r\n\r\n mindst 10 år og uafbrudt siden 1. juli 1982, </P>  \r\n\r\n<P>2) de opfylder betingelserne i § 1, stk. 2, nr. 1-4 og 7, jf. stk. 3, og  \r\n\r\n</P>  \r\n\r\n<P>3) det i øvrigt må antages, at de har de fornødne kvalifikationer til på  \r\n\r\n forsvarlig måde at kunne drive selvstændig virksomhed som registreret  \r\n\r\n revisor. </P>  \r\n\r\n<P>Stk. 2. Erhvervs- og Selskabsstyrelsen kan indtil den 1. januar 1990  \r\n\r\n tillade, at revisorer, der ikke er omfattet af stk. 1, optages i  \r\n\r\n Revisorregistret, såfremt de har bestået eksaminer og prøver, som er godkendt  \r\n\r\n i medfør af § 1, stk. 2, nr. 5, og de opfylder betingelserne i stk. 1, nr. 1,  \r\n\r\n 2 og 3.&#171;&#187; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Efter den foreslåede bemyndigelse kan industriministeren fastsætte nærmere  \r\n\r\n regler til opfyldelse af 8. selskabsdirektiv. </P>  \r\n\r\n<P>Ifølge Industriministeriets bekendtgørelse nr. 146 af 16. marts 1988  \r\n\r\n udøves de beføjelser, der efter bl.a. årsregnskabsloven er tillagt  \r\n\r\n Industriministeren, af Erhvervs- og Selskabsstyrelsen. </P>  \r\n\r\n<P>Til nr. 2 og 3 </P>  \r\n\r\n<P>Ændringsforslagene imødekommer det fra forskellig side i udvalget udtalte  \r\n\r\n ønske om en udvidelse af antallet af myndigheder m.v., der kan indbringe  \r\n\r\n klager for Revisornævnet. Man finder, at skatteministeren direkte bør kunne  \r\n\r\n indbringe sager for Revisornævnet. </P>  \r\n\r\n<P>Det kan i øvrigt oplyses, at Erhvervs- og Selskabsstyrelsen har gennemført  \r\n\r\n væsentlige faser af overgangen til edb. Forslaget til ændring af  \r\n\r\n aktieselskabsloven (L 119 om elektronisk registrering m.v.) skal ses i denne  \r\n\r\n sammenhæng. </P>  \r\n\r\n<P>Det er endnu ikke muligt at fastslå virkningen af de forbedringer, der vil  \r\n\r\n blive opnået som følge af ibrugtagen af styrelsens edb-registreringer  \r\n\r\n vedrørende årsregnskaber til offentliggørelse. Umiddelbart er der skabt  \r\n\r\n mulighed for en hurtigere opfølgning af manglende regnskabsindsendelser,  \r\n\r\n hvilket sammen med udsendelse af servicemeddelelser til selskaberne har  \r\n\r\n resulteret i en mere effektiv betjening af styrelsens brugere. </P>  \r\n\r\n<P>Til nr. 4 </P>  \r\n\r\n<P>Ifølge den foreslåede ændring af stk. 2 foreslås overgangsordningen  \r\n\r\n udvidet, således at også en gruppe revisorer, der først er begyndt at drive  \r\n\r\n selvstændig revisorvirksomhed efter den 1. november 1970, vil kunne optages i  \r\n\r\n Revisorregistret, uanset at kravet om 3 års praksis hos en statsautoriseret  \r\n\r\n eller registreret revisor ikke er opfyldt. Disse revisorer skal opfylde  \r\n\r\n kravene til teoretisk uddannelse. </P>  \r\n\r\n<P>Flemming Hansen (KF) nfmd. <I>Jette Thomsen (KF) Kai Dige Bach (KF) Svend  \r\n\r\n Heiselberg (V) Jens Peter Jensen (V) Pia Dahl (FP) Larsen-Ledet (RV) Jette  \r\n\r\n Pors (CD) Lysholm Christensen (KRF) Svend Andersen (S) Lykketoft (S) Lissa  \r\n\r\n Mathiasen (S) Erling Olsen (S) Nyrup Rasmussen (S)</I> fmd. <I>Bjørn Westh  \r\n\r\n (S) Birthe Hansen (SF) Rahbæk Møller (SF) </I></P>  \r\n\r\n<P>Tillægsbetænkningen afgivet den 13. december 1988 </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde, hvorunder </P>  \r\n\r\n<P>den fungerende industriminister, arbejdsminister Henning Dyremose, </P>  \r\n\r\n<P>har været i samråd. </P>  \r\n\r\n<P>Ministeren har oplyst over for udvalget, at det, som tilsigtes reguleret  \r\n\r\n efter § 17, stk. 2, i forslag til lov om ændring af lov om statsautoriserede  \r\n\r\n revisorer af Rahbæk Møller (SF) m.fl. (L 48), er dækket ved § 5 i udkast til  \r\n\r\n bekendtgørelse om statsautoriserede revisorers virksomhed af 7. november  \r\n\r\n 1988, der er sålydende: </P>  \r\n\r\n<P>&#187;§ 5. Har revisor benyttet medarbejdere til gennemførelse af  \r\n\r\n revisionen eller dele heraf, har den pågældende revisor det fulde ansvar for  \r\n\r\n tilsynet med det udførte arbejde.&#171; </P>  \r\n\r\n<P>Udvalget har modtaget det nævnte udkast til bekendtgørelse i forbindelse  \r\n\r\n med besvarelsen af udvalgets spørgsmål nr. 7. </P>  \r\n\r\n<P>Det er ministerens vurdering, at det tilsigtede formål nås med denne  \r\n\r\n formulering. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> i den  \r\n\r\n affattelse, hvori det foreligger efter 2. behandling. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse. </I></P>  \r\n\r\n<P>Flemming Hansen (KF) nfmd. <I>Jette Thomsen (KF) Kai Dige Bach (KF) Svend  \r\n\r\n Heiselberg (V) Jens Peter Jensen (V) Pia Dahl (FP) Elisabeth Arnold (RV)  \r\n\r\n Jette Pors (CD) Lysholm Christensen (KRF) Svend Andersen (S) Lykketoft (S)  \r\n\r\n Lissa Mathiasen (S) Erling Olsen (S) Nyrup Rasmussen (S)</I> fmd. <I>Bjørn  \r\n\r\n Westh (S) Birthe Hansen (SF) Rahbæk Møller (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198814K00026"
        },
        {
            "displayName": "Entydig dokumentidentifikation",
            "displayValue": "CL003963"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "26"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}