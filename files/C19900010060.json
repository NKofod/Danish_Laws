{
    "id": 69666,
    "title": "Vejledning til bekendtgørelse om optagelse i en statsanerkendt arbejdsløshedskasse for lønmodtagere ",
    "documentTypeId": "180",
    "isSagsforlobPeriodValid": false,
    "shortName": "VEJ nr 100 af 17/05/1990",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<LI><A HREF=\"#K1\">Kapitel 1 Lønmodtagerbegrebet.</A></LI>  \r\n\r\n<LI><A HREF=\"#K2\">Kapitel 2 Ad § 1, stk. 1, pkt. 1. Bopælskravet.</A></LI>  \r\n\r\n<LI><A HREF=\"#K3\">Kapitel 3 Ad § 1, stk. 1, pkt 2. Alderskravet.</A></LI>  \r\n\r\n<LI><A HREF=\"#K4\">Kapitel 4 Ad § 1, stk. 1, pkt 3.  \r\n\r\n Optagelsesgrundlaget.</A></LI>  \r\n\r\n<LI><A HREF=\"#K5\">Kapitel 5 Ad § 2, stk. 1.</A></LI>  \r\n\r\n<LI><A HREF=\"#K6\">Kapitel 6 Ad § 4.</A></LI>  \r\n\r\n<LI><A HREF=\"#K7\">Kapitel 7 Ad § 5, stk. 1.</A></LI>  \r\n\r\n<LI><A HREF=\"#K8\">Kapitel 8 Ad § 6, stk. 1.</A></LI>  \r\n\r\n<LI><A HREF=\"#K9\">Kapitel 9 Ad § 7, stk. 1.</A></LI>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Vejledning til bekendtgørelse om optagelse i en  \r\n\r\n statsanerkendt arbejdsløshedskasse for lønmodtagere </H1>  \r\n\r\n<P></P>  \r\n\r\n<P>I det følgende angives Direktoratet for Arbejdsløshedsforsikringens  \r\n\r\n retningslinier for anvendelsen af bestemmelserne i direktoratets  \r\n\r\n bekendtgørelse nr. 499 af 19. august 1988. </P>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Lønmodtagerbegrebet. </I> </P>  \r\n\r\n<P> <B>1.1</B> Arbejdsløshedsforsikringsloven angiver ingen retningsliner  \r\n\r\n for, hvad der skal forstås ved lønarbejde. I tvivlstilfælde må det afgøres  \r\n\r\n konkret ud fra en undersøgelse af de kendetegn, der traditionelt er knyttet  \r\n\r\n til det typiske lønmodtagerforhold. For at anerkende en beskæftigelse som  \r\n\r\n lønarbejde vil det dog altid være et krav, at den pågældende modtager et  \r\n\r\n vederlag, og at vederlaget er skattepligtigt. </P>  \r\n\r\n<P>Af yderligere kendetegn, der kan være vejledende - uden hver for sig at  \r\n\r\n være afgørende - er de vigtigste angivet nedenfor. </P>  \r\n\r\n<P> <B>1.2</B> Følgende momenter taler for, at der foreligger lønarbejde:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) Pågældende er undergivet en arbejdsgivers tilsyn med og instrukser for  \r\n\r\n arbejdets udførelse. </LI>  \r\n\r\n<LI>2) Arbejdet udføres for arbejdsgiverens regning og i dennes navn. </LI>  \r\n\r\n<LI>3) Arbejdsgiveren leverer arbejdsmaterialer. </LI>  \r\n\r\n<LI>4) Pågældende er forpligtet til at udføre arbejdet personligt. </LI>  \r\n\r\n<LI>5) Pågældende modtager et vederlag, der ikke afviger væsentligt fra den  \r\n\r\n løn, der ifølge overenskomst ydes for arbejde af samme eller lignende  \r\n\r\n karakter. </LI>  \r\n\r\n<LI>6) Pågældende skal ikke svare moms af det udførte arbejde. </LI>  \r\n\r\n<LI>7) Pågældende betragtes i relation til anden lovgivning som lønmodtager,  \r\n\r\n herunder: </LI>  \r\n\r\n<LI>a) pågældende har krav på lønmodtagerfradrag i skattemæssig henseende,  \r\n\r\n</LI>  \r\n\r\n<LI>b) arbejdsgiveren indbetaler bidrag til ATP, </LI>  \r\n\r\n<LI>c) pågældende er omfattet af ferieloven, </LI>  \r\n\r\n<LI>d) pågældende er omfattet af funktionærloven, </LI>  \r\n\r\n<LI>e) pågældende er omfattet af lov om arbejdsskadeforsikring, og </LI>  \r\n\r\n<LI>f) pågældende vil være omfattet af Lønmodtagernes Garantifond (LG) ved  \r\n\r\n arbejdsgiverens eventuelle konkurs. </LI>  \r\n\r\n</UL>  \r\n\r\n<P> <B>1.3</B> Følgende momenter taler imod, at der foreligger lønarbejde:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) Pågældende er ikke undergivet en arbejdsgivers tilsyn med og  \r\n\r\n instrukser for </LI>  \r\n\r\n</UL>  \r\n\r\n<P>arbejdets udførelse. </P>  \r\n\r\n<UL CLASS=PLAIN-LIST>  \r\n\r\n<LI>2) Pågældende er registreret med et arbejdsgivernummer i skattevæsenet.  \r\n\r\n</LI>  \r\n\r\n<LI>3) Pågældende er momsregistreret. </LI>  \r\n\r\n<LI>4) Pågældende indbetaler arbejdsgiverbidrag til ATP. </LI>  \r\n\r\n<LI>5) Pågældende fremstår som selvstændig, for eksempel ved skiltning,  \r\n\r\n optagelse </LI>  \r\n\r\n</UL>  \r\n\r\n<P>i telefonbogen m.v. </P>  \r\n\r\n<UL CLASS=PLAIN-LIST>  \r\n\r\n<LI>6) Pågældende og/eller pågældendes ægtefælle/samlever ejer aktier eller  \r\n\r\n anparter i det selskab, hvor pågældende er ansat. </LI>  \r\n\r\n<LI>7) Pågældende ejer i sameje med andre det firma, hvor pågældende er  \r\n\r\n beskæftiget. </LI>  \r\n\r\n<LI>8) Pågældende får en løn, der afviger væsentligt fra lønnen for  \r\n\r\n tilsvarende arbejde i eller uden for virksomheden. </LI>  \r\n\r\n<LI>9) Arbejdet udføres for pågældendes egen regning og risiko. </LI>  \r\n\r\n<LI>10) Pågældende er ikke forpligtet til selv at udføre arbejdet. </LI>  \r\n\r\n</UL>  \r\n\r\n<P>Hvis der arbejdes inden for rammerne af en kollektiv overenskomst på  \r\n\r\n området, vil der normalt ikke være tvivl om, at der foreligger lønarbejde i  \r\n\r\n arbejdsløshedsforsikringslovens forstand. </P>  \r\n\r\n<P>Omfattes arbejdet ikke af en overenskomst, må der sammenlignes med  \r\n\r\n overenskomst for arbejde af tilsvarende eller sammenlignelig karakter. Der  \r\n\r\n stilles ikke krav om en fuldstændig overensstemmelse med overenskomster fra  \r\n\r\n tilsvarende eller sammenlignelige områder. </P>  \r\n\r\n<P>Der vil således kunne være tale om lønarbejde, selv om lønnen er mindre  \r\n\r\n end den overenskomstmæssige løn på området. </P>  \r\n\r\n<P> <I>Særlige afgrænsningsproblemer over for selvstændig virksomhed.</I>  \r\n\r\n</P>  \r\n\r\n<P> <B>1.4</B> Det forhold, at en ansat i skattemæssig henseende betragtes  \r\n\r\n som lønmodtager, er ikke altid ensbetydende med, at den pågældende også anses  \r\n\r\n for lønmodtager i relation til arbejdsløshedsforsikringsloven. En medarbejder  \r\n\r\n kan således gennem direkte medejerskab eller ved nære familiemæssige  \r\n\r\n relationer til arbejdsgiveren have en så væsentlig indflydelse på driften af  \r\n\r\n virksomheden, at der i arbejdsløshedsforsikringslovens forstand er tale om  \r\n\r\n udøvelse af selvstændig virksomhed. </P>  \r\n\r\n<P> <I>1.4.1</I> Ægtefæller: Personer, der som hovedbeskæftigelse deltager i  \r\n\r\n driften af en virksomhed, der helt eller delvis ejes/kontrolleres af den  \r\n\r\n pågældendes ægtefælle, kan som hovedregel ikke optages i en lønmodtagerkasse.  \r\n\r\n Pågældende sidestilles med indehaveren og skal derfor optages i en  \r\n\r\n arbejdsløshedskasse for selvstændige erhvervsdrivende med forsikringsmæssig  \r\n\r\n status som selvstændig, jf. direktoratets cirkulære af 23. juni 1989  \r\n\r\n vedrørende ligestilling af medarbejdende ægtefæller med indehavere. </P>  \r\n\r\n<P> <I>1.4.2</I> Samlevende: Der henvises til direktoratets B-vejledning af  \r\n\r\n 31. maj 1989 om retningslinier for kassernes administration af sager  \r\n\r\n vedrørende medlemmer, der er beskæftiget i samleverens virksomhed. </P>  \r\n\r\n<P> <I>1.4.3</I> Familievirksomhed: Ved afgørelsen af om en ansat i en  \r\n\r\n virksomhed, der ejes af pågældendes nærmeste familie, kan anses for som  \r\n\r\n lønmodtager, må der foretages en konkret vurdering. Hvis pågældendes løn- og  \r\n\r\n ansættelsesvilkår i virksomheden i det væsentlige svarer til de vilkår, der  \r\n\r\n ifølge overenskomst gælder for tilsvarende arbejde, og hvis lønnen er  \r\n\r\n skattepligtig m.v., jf. ovenfor om de typiske kendetegn ved  \r\n\r\n lønmodtagerbegrebet, må det anses for hovedreglen, at beskæftigelsen kan  \r\n\r\n anerkendes som lønarbejde og dermed berettige til optagelse i en  \r\n\r\n arbejdsløshedskasse for lønmodtagere. </P>  \r\n\r\n<P>Hvis der er tvivl om, hvorvidt beskæftigelsen kan anerkendes som  \r\n\r\n lønarbejde, kan arbejdsløshedskassen forlange, at der fremlægges særlig  \r\n\r\n dokumentation for, at ovennævnte krav er opfyldt. </P>  \r\n\r\n<P> <I>1.4.4</I> Aktie- og anpartsselskaber: For så vidt angår personer, der  \r\n\r\n er beskæftiget i et aktieselskab eller anpartsselskab, hvor de pågældende  \r\n\r\n selv og/eller ægtefællen er (med-) indehaver(e), henvises der til  \r\n\r\n retningslinierne i direktoratets cirkulære af 9. juli 1986 vedrørende  \r\n\r\n medlemskab m.v. for ansatte, der har aktier eller anparter i virksomheden.  \r\n\r\n</P>  \r\n\r\n<P> <I>1.4.5</I> Overskudsdeling: Frivillige ordninger vedrørende  \r\n\r\n overskudsdeling bevirker ikke, at de personer, der er omfattet af ordningen,  \r\n\r\n betragtes som selvstændige. </P>  \r\n\r\n<P> <I>1.4.6</I> Freelance: Freelancevirksomhed, konsulentvirksomhed og  \r\n\r\n lignende vil kunne henføres til såvel lønarbejde som arbejde ved selvstændig  \r\n\r\n virksomhed. Også her må der foretages en konkret vurdering for at afgøre, om  \r\n\r\n den pågældende kan henføres til lønmodtagerbegrebet, jf. ovenfor. </P>  \r\n\r\n<P> <I>Særlige ansættelsesforhold.</I>  </P>  \r\n\r\n<P> <B>1.5</B> I det følgende opregnes en række  \r\n\r\n arbejdsområder/ansættelsesforhold, som på forskellige punkter adskiller sig  \r\n\r\n fra, hvad der normalt forstås ved lønmodtagerforhold, og som derfor behandles  \r\n\r\n særskilt. Udover at henholde sig til de nedenfor nævnte særlige krav må man i  \r\n\r\n alle tilfælde tage de almindelige kendetegn ved lønmodtagerbegrebet, jf.  \r\n\r\n ovenfor, med i betragtning. </P>  \r\n\r\n<P> <I>1.5.1</I> Hjemmearbejde: Ved hjemmearbejde forstås arbejde, der  \r\n\r\n udføres i arbejdstagerens eget hjem uden egentlig arbejdsledelse og kontrol.  \r\n\r\n For at hjemmearbejde kan betragtes som lønarbejde og dermed berettige til  \r\n\r\n optagelse i en lønmodtagerkasse, vil det normalt være en betingelse, at  \r\n\r\n arbejdsområdet er reguleret ved faglig kollektiv overenskomst. Hvis arbejdet  \r\n\r\n ikke er omfattet af en overenskomst, må løn- og ansættelsesvilkår kunne  \r\n\r\n sidestilles med, hvad der i overenskomst er fastsat for arbejde af lignende  \r\n\r\n karakter. Endvidere må der foreligge en ansættelsesaftale, som angiver, at  \r\n\r\n der består et tjenesteforhold til en arbejdsgiver, og at den pågældende er  \r\n\r\n forpligtet til at udføre arbejdet personligt. </P>  \r\n\r\n<P>Endelig må der lægges vægt på, om arbejdsgiveren fører en vis kontrol med  \r\n\r\n arbejdets udførelse. </P>  \r\n\r\n<P> <I>1.5.2</I> Hjemmehjælpere i eget hjem: Hvis en person ansættes som  \r\n\r\n hjemmehjælper for ægtefælle eller andre i den pågældendes eget hjem på løn-  \r\n\r\n og ansættelsesvilkår, der er sædvanlige for kommunale hjemmehjælpere -  \r\n\r\n herunder at pågældende er undergivet kommunens tilsyn - betragtes  \r\n\r\n beskæftigelsen som lønarbejde i arbejdsløshedsforsikringslovens forstand.  \r\n\r\n</P>  \r\n\r\n<P> <I>1.5.3</I> Døgnplejere: Kun et egentligt ansættelsesforhold mellem den  \r\n\r\n anbringende myndighed og døgnplejeren kan betragtes som lønarbejde i  \r\n\r\n arbejdsløshedsforsikringslovens forstand. For at døgnplejeforholdet kan  \r\n\r\n berettige til optagelse, stilles særlige krav til ansættelsesaftalen og dens  \r\n\r\n indhold: </P>  \r\n\r\n<UL CLASS=PLAIN-LIST>  \r\n\r\n<LI>1) der skal foreligge en skriftlig ansættelseskontrakt mellem den  \r\n\r\n anbringende myndighed og døgnplejemoderen/faderen (og ikke for eksempel  \r\n\r\n mellem den anbringende myndighed og plejeforældrene) indeholdende aftalt  \r\n\r\n opsigelsesvarsel, </LI>  \r\n\r\n<LI>2) lønandelen af plejevederlaget skal mindst svare til det i  \r\n\r\n arbejdsløshedsforsikringslovens § 47 fastsatte højeste dagpengebeløb, </LI>  \r\n\r\n<LI>3) lønandelen af plejevederlaget skal være indkomstskattepligtig, og  \r\n\r\n</LI>  \r\n\r\n<LI>4) pågældende skal være omfattet af lov om ATP, ferieloven,  \r\n\r\n sygedagpengeloven og lov om arbejdsskadeforsikring. </LI>  \r\n\r\n</UL>  \r\n\r\n<P>Herudover er det en betingelse, at beskæftigelsen udøves som hovederhverv  \r\n\r\n (= fuldtidsbeskæftigelse). </P>  \r\n\r\n<P>Finder beskæftigelsen som døgnplejer sted på andre vilkår end anført, kan  \r\n\r\n beskæftigelsen ikke betragtes som lønarbejde i  \r\n\r\n arbejdsløshedsforsikringslovens forstand. </P>  \r\n\r\n<P> <I>1.5.4</I> Borgerligt ombud, hvortil man er valgt m.v.: Hverv som for  \r\n\r\n eksempel folketingsmedlem, borgmester og udvalgsformand kan ikke danne  \r\n\r\n grundlag for optagelse, idet arbejdet ikke kan henføres til en fagligt  \r\n\r\n afgrænset kasse. </P>  \r\n\r\n<P> <I>1.5.5</I> Arbejde med offentlige tilskud: For at kunne medregnes som  \r\n\r\n arbejde, der berettiger til optagelse, skal arbejde, hvortil der ydes støtte  \r\n\r\n til arbejdsgiveren fra det offentlige, være tilskudsberettiget i henhold til  \r\n\r\n særlig lovgivning om beskæftigelsesfremmende foranstaltninger og ud fra en  \r\n\r\n konkret vurdering kunne karakteriseres som lønarbejde, jf. ovenfor. </P>  \r\n\r\n<P>Opmærksomheden henledes på, at beskæftigelse med støtte i henhold til  \r\n\r\n bistandslovens § 42 samt beskæftigelse på revalideringsinstitution eller i  \r\n\r\n øvrigt på beskyttet arbejdsplads - for eksempel i henhold til bistandslovens  \r\n\r\n § 91 - ikke betragtes som arbejde i relation til  \r\n\r\n arbejdsløshedsforsikringslovens regler. </P>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ad § 1, stk. 1, pkt. 1. Bopælskravet. </I>  \r\n\r\n</P>  \r\n\r\n<P> <B>2.1</B> Den, der ønsker optagelse i en arbejdsløshedskasse for  \r\n\r\n lønmodtagere, skal have bopæl i Danmark. </P>  \r\n\r\n<P>I bopælskravet ligger, at den pågældendes adresse i Danmark skal kunne  \r\n\r\n anses for at være den egentlige bopæl set i forhold til andre eventuelle  \r\n\r\n midlertidige opholdssteder i udlandet. Hvor der alene foreligger  \r\n\r\n postboksadresser og andre former for adresser uden faktisk bopæl, samtidig  \r\n\r\n med, at den pågældende har fast bopæl i et andet land, er bopælskravet  \r\n\r\n således ikke opfyldt. Hvor der er tvivl om, hvorvidt den pågældende har bopæl  \r\n\r\n i Danmark, kan det være vejledende, om pågældende er tilmeldt folkeregisteret  \r\n\r\n i Danmark. </P>  \r\n\r\n<P>Nordiske statsborgere og statsborgere i EF-landene kan dog uanset bopæl  \r\n\r\n optages i en dansk arbejdsløshedskasse ved udmønstring med dansk skib, idet  \r\n\r\n de pågældende anses for at have bopæl og være ansat i det land, hvis flag  \r\n\r\n skibet fører. </P>  \r\n\r\n<P>Endvidere kan personer, der arbejder i Danmark, men bor i et andet EF-land  \r\n\r\n eller et andet nordisk land (&#187;grænsearbejdere&#171; og &#187;andre end  \r\n\r\n grænsearbejdere&#171;), uanset kravet om bopæl optages i en dansk  \r\n\r\n arbejdsløshedskasse. Der henvises til EF-forordning nr. 1408/71,  \r\n\r\n direktoratets bekendtgørelse nr. 705 af 10. november 1987 om medlems- og  \r\n\r\n dagpengeret for personer, der har været omfattet af  \r\n\r\n arbejdsløshedsforsikringen i andre nordiske lande m.v. og til direktoratets  \r\n\r\n vejledning af 24. april 1989 om arbejdsløshedsforsikring i relation til EF.  \r\n\r\n</P>  \r\n\r\n<P>Personer, der midlertidigt er udsendt til arbejde i det øvrige udland for  \r\n\r\n danske arbejdsgivere, på danske ambassader eller som u-landsfrivillige, kan  \r\n\r\n uanset kravet om bopæl i Danmark optages i en dansk arbejdsløshedskasse, hvis  \r\n\r\n der umiddelbart før arbejdet påbegyndes har været fast bopæl i Danmark. For  \r\n\r\n u-landsfrivillige er det yderligere en betingelse, at de er udsendt i henhold  \r\n\r\n til programmer, der er anerkendt ifølge dansk lovgivning om internationalt  \r\n\r\n udviklingssamarbejde, og som helt eller delvist finansieres over den danske  \r\n\r\n finanslov. Udenrigsministeriet kan oplyse, hvilke programmer der er godkendt.  \r\n\r\n</P>  \r\n\r\n<P>For så vidt angår arbejde i udlandet henvises der endvidere til det  \r\n\r\n anførte under beskæftigelseskravet. </P>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ad § 1, stk. 1, pkt 2. Alderskravet. </I>  \r\n\r\n</P>  \r\n\r\n<P> <B>3.1</B> Optagelse kan ske efter det fyldte 16. år og indtil det fyldte  \r\n\r\n 65. år. </P>  \r\n\r\n<P>Før det fyldte 16. år (16-års fødselsdagen) og efter det fyldte 65. år  \r\n\r\n (65-års fødselsdagen) kan optagelse således ikke finde sted. </P>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ad § 1, stk. 1, pkt 3.  \r\n\r\n Optagelsesgrundlaget. </I> </P>  \r\n\r\n<P> <B>4.1</B> Optagelse i en arbejdsløshedskasse for lønmodtagere kan alene  \r\n\r\n ske på baggrund af: </P>  \r\n\r\n<UL CLASS=PLAIN-LIST>  \r\n\r\n<LI>1) lønarbejde, der kan henføres til en arbejdsløshedskasses faglige  \r\n\r\n område, eller </LI>  \r\n\r\n<LI>2) hvad der i et beskæftigelsesforhold kan sidestilles med lønarbejde,  \r\n\r\n jf. nedenfor, eller </LI>  \r\n\r\n<LI>3) erhvervsmæssig uddannelse af mindst 18 måneders varighed, der kan  \r\n\r\n henføres til en arbejdsløshedskasses faglige område, eller </LI>  \r\n\r\n<LI>4) aftjening af dansk værnepligt. </LI>  \r\n\r\n</UL>  \r\n\r\n<P> <I>Beskæftigelseskravet.</I>  </P>  \r\n\r\n<P> <B>4.2</B> Ved optagelse på baggrund af lønarbejde stilles der krav om,  \r\n\r\n at lønmodtageren inden for en periode af 10 uger har haft eller kan  \r\n\r\n dokumentere at få: </P>  \r\n\r\n<UL CLASS=PLAIN-LIST>  \r\n\r\n<LI>a) som fuldtidsforsikret - arbejde i mere end 300 timer eller </LI>  \r\n\r\n<LI>b) som deltidsforsikret - arbejde i mindst 150 og højst 300 timer. </LI>  \r\n\r\n</UL>  \r\n\r\n<P>Alle arbejdstimer ved lønarbejde, der ikke har karakter af egentligt  \r\n\r\n bierhverv, kan medregnes til opfyldelse af beskæftigelseskravet i 10-ugers  \r\n\r\n perioden. Egentligt bierhverv er karakteriseret ved, at der typisk er tale om  \r\n\r\n beskæftigelse, som en person kan have sideløbende med sit hovederhverv. Der  \r\n\r\n vil således typisk være tale om beskæftigelse af et begrænset omfang og  \r\n\r\n beskæftigelse, som ikke kan udbydes som hovedbeskæftigelse. Som eksempler kan  \r\n\r\n nævnes: </P>  \r\n\r\n<UL CLASS=PLAIN-LIST>  \r\n\r\n<LI>1) Viceværter (fritids). </LI>  \r\n\r\n<LI>2) Kirkesangere. </LI>  \r\n\r\n<LI>3) Kontrollører (fritids). </LI>  \r\n\r\n<LI>4) Frivillige brandmænd. </LI>  \r\n\r\n</UL>  \r\n\r\n<P>Det skal understreges, at der ikke kan tales om bierhverv, hvis arbejdet  \r\n\r\n har samme karakter, som den pågældendes hovedbeskæftigelse. </P>  \r\n\r\n<P>For så vidt angår personer, der er beskæftiget i flere ansættelsesforhold,  \r\n\r\n kan de, hvis ingen af ansættelsesforholdene er at betragte som bierhverv,  \r\n\r\n medregne arbejdstimer fra samtlige ansættelsesforhold ved optagelsen. Som  \r\n\r\n eksempel herpå kan nævnes en person, som er beskæftiget 23 timer pr. uge med  \r\n\r\n ekspedition i en forretning, og som ligeledes har 22 timers rengøringsarbejde  \r\n\r\n pr. uge. I optagelsessituationen kan samtlige 45 timer medregnes. </P>  \r\n\r\n<P>Der stilles ikke krav om, at beskæftigelsen skal være uafbrudt, at der  \r\n\r\n skal være et fast ansættelsesforhold til een arbejdsgiver, at der skal være  \r\n\r\n arbejde i hver enkelt af de 10 uger, eller på selve optagelsesdagen. </P>  \r\n\r\n<P>Derimod stilles der krav om, at den optagelsessøgende skal være i et  \r\n\r\n beskæftigelsesforhold på optagelsestidspunktet. Dette krav anses for opfyldt,  \r\n\r\n hvis den pågældende fysisk faktisk er i arbejde på optagelsesdagen, eller  \r\n\r\n hvis den pågældende er beskæftiget hos samme arbejdsgiver på begge sider af  \r\n\r\n et eventuelt fravær. Optagelse kan således finde sted under ferie og sygdom.  \r\n\r\n</P>  \r\n\r\n<P>Når der foreligger arbejde i mere end 300 timer, skal lønmodtageren  \r\n\r\n optages som fuldtidsforsikret. I denne situation er der ikke mulighed for at  \r\n\r\n vælge mellem fuldtids- og deltidsforsikring. </P>  \r\n\r\n<P>Når der i kraft af overenskomst, husaftaler eller lignende på en  \r\n\r\n arbejdsplads arbejdes kortere tid end den sædvanlige, overenskomstmæssige  \r\n\r\n ugentlige arbejdstid, eller hvis der overenskomstmæssigt er fastsat en mindre  \r\n\r\n ugentlig arbejdstid for aften- eller nathold eller for weekend-arbejde,  \r\n\r\n betragtes denne kortere arbejdstid som fuld arbejdstid, hvis aflønningen  \r\n\r\n svarer til en normal ugeløn inden for faget. </P>  \r\n\r\n<P>Hvor den faktiske arbejdstid består af forberedelse og undervisning, vil  \r\n\r\n det være den inden for området anvendte omregningsfaktor, der bruges ved  \r\n\r\n udregningen af det faktiske timetal. </P>  \r\n\r\n<P>Det lønarbejde, der skal danne grundlag for optagelsen, skal som  \r\n\r\n hovedregel være udført i Danmark. </P>  \r\n\r\n<P>Dette udgangspunkt fraviges dog for så vidt angår arbejde på ambassader og  \r\n\r\n internationale organisationer beliggende i Danmark. </P>  \r\n\r\n<P>Endvidere vil søfarende, der arbejder på passagerskibe (færger), som  \r\n\r\n anløber dansk havn, eller udflagede danske skibe, kunne optages. Med  \r\n\r\n færgeruter sidestilles flyselskaber med fast destination Danmark. </P>  \r\n\r\n<P>Endelig vil arbejde for danske arbejdsgivere i udlandet samt arbejde som  \r\n\r\n u-landsfrivillig kunne danne grundlag for optagelse. </P>  \r\n\r\n<P>For at arbejde som u-landsfrivillig kan medregnes, er det en yderligere  \r\n\r\n betingelse, at den pågældende er udsendt i henhold til programmer, der er  \r\n\r\n anerkendt ifølge dansk lovgivning om internationalt udviklingssamarbejde, og  \r\n\r\n som helt eller delvist financieres over den danske finanslov.  \r\n\r\n Udenrigsministeriet kan oplyse, hvilke programmer der er godkendt. </P>  \r\n\r\n<P> <I>Følgende sidestilles med lønarbejde:</I>  </P>  \r\n\r\n<P> <I>4.2.1</I> Rådighedsvagter: Faktisk arbejde udført under en vagt indgår  \r\n\r\n med den værdi, hvorefter det honoreres tidsmæssigt i henhold til  \r\n\r\n overenskomst. </P>  \r\n\r\n<P>Inden for områder, hvor rådighedstjeneste ikke indgår i den ugentlige  \r\n\r\n arbejdstid med bestemt angivne værdier i henhold til overenskomst, skal  \r\n\r\n rådighedstjenesten indgå i beregningen af beskæftigelseskravet efter  \r\n\r\n forholdet mellem indtægten ved vagten og den til enhver tid fastsatte  \r\n\r\n omregningssats. </P>  \r\n\r\n<P> <I>4.2.2</I> Undervisning i tilknytning til et arbejdsforhold:  \r\n\r\n Undervisning, som indgår i et almindeligt lønmodtagerforhold, og som aflønnes  \r\n\r\n med sædvanlig løn, kan medregnes til opfyldelse af beskæftigelseskravet. </P>  \r\n\r\n<P> <I>EF-lande:</I>  </P>  \r\n\r\n<P> <B>4.3</B> Det bemærkes, at der gælder særlige regler for personer, der  \r\n\r\n arbejder i andre EF-lande. Der henvises til EF-forordning nr. 1408/71 (og nr.  \r\n\r\n 574/72), samt direktoratets vejledning af 24. april 1989 om  \r\n\r\n arbejdsløshedsforsikring i relation til EF. </P>  \r\n\r\n<P> <I>Nordiske lande:</I>  </P>  \r\n\r\n<P> <B>4.4</B> For så vidt angår personer, der har været omfattet af  \r\n\r\n arbejdsløshedsforsikringen i andre nordiske lande, henvises til Direktoratet  \r\n\r\n for Arbejdsløshedsforsikringens bekendtgørelse nr. 705 af 10. november 1987  \r\n\r\n med tilhørende vejledning og direktoratets vejledning af 10. november 1987  \r\n\r\n til Nordisk overenskomst af 12. november 1985. </P>  \r\n\r\n<P> <I>Ad § 1, stk. 2.</I>  </P>  \r\n\r\n<P> <B>4.5</B> For at en uddannelse kan berettige til optagelse i en  \r\n\r\n arbejdsløshedskasse, skal følgende betingelser være opfyldt: </P>  \r\n\r\n<UL CLASS=PLAIN-LIST>  \r\n\r\n<LI>1) uddannelsen skal som udgangspunkt være dansk, </LI>  \r\n\r\n<LI>2) hele uddannelsen skal som hovedregel være gennemført og afsluttet i  \r\n\r\n Danmark, </LI>  \r\n\r\n<LI>3) uddannelsen skal være af mindst 18 måneders/3 semestres varighed,  \r\n\r\n</LI>  \r\n\r\n<LI>4) uddannelsen skal være erhvervsmæssig, </LI>  \r\n\r\n<LI>5) uddannelsen skal kunne henføres til en kasses faglige område, </LI>  \r\n\r\n<LI>6) uddannelsen skal være offentligt anerkendt, og </LI>  \r\n\r\n<LI>7) den skriftlige anmodning om optagelse skal være modtaget i  \r\n\r\n arbejdsløshedskassen inden 2 uger efter uddannelsens afslutning. </LI>  \r\n\r\n</UL>  \r\n\r\n<P> <I>4.5.1</I> Uddannelser i udlandet: I tilfælde, hvor en del af en  \r\n\r\n erhvervsmæssig uddannelse gennemføres i udlandet, kan kravet i pkt. 2  \r\n\r\n fraviges, hvis: </P>  \r\n\r\n<UL CLASS=PLAIN-LIST>  \r\n\r\n<LI>1) den samlede, afsluttede uddannelse af den danske  \r\n\r\n uddannelsesinstitution ligestilles med en tilsvarende uddannelse, som fuldt  \r\n\r\n ud er gennemført i Danmark, eller </LI>  \r\n\r\n<LI>2) uddannelsen indeholder en obligatorisk del, som alene kan gennemføres  \r\n\r\n i udlandet, og der er tale om en dansk uddannelse med dansk afgangsbevis.  \r\n\r\n</LI>  \r\n\r\n</UL>  \r\n\r\n<P>I andre tilfælde, hvor en uddannelse helt eller delvist er gennemført i  \r\n\r\n udlandet, skal spørgsmålet om ret til optagelse som nyuddannet afgøres af  \r\n\r\n direktøren for arbejdsløshedsforsikringen. Ved vurderingen af, om en sådan  \r\n\r\n tilladelse kan gives, vil der blandt andet blive lagt vægt på, om den  \r\n\r\n pågældende eller en lignende uddannelse findes i det danske  \r\n\r\n uddannelsessystem, herunder om der foreligger et fagligt område, inden for  \r\n\r\n hvilket uddannelsen kan placeres, og om uddannelsen opfylder kravet om  \r\n\r\n offentlig anerkendelse, jf. nedenfor. Personer, som anmoder om optagelse på  \r\n\r\n baggrund af en udenlandsk uddannelse, skal umiddelbart før uddannelsens  \r\n\r\n påbegyndelse have haft bopæl i Danmark. </P>  \r\n\r\n<P> <I>4.5.2</I> Offentlig anerkendelse: Følgende momenter vil være  \r\n\r\n vejledende for, hvorvidt en uddannelse opfylder kravet i pkt. 6 om offentlig  \r\n\r\n anerkendelse: </P>  \r\n\r\n<UL CLASS=PLAIN-LIST>  \r\n\r\n<LI>1) Uddannelsen er baseret på officielle bestemmelser. </LI>  \r\n\r\n<LI>2) Uddannelsen har en af det offentlige normeret studietid. </LI>  \r\n\r\n<LI>3) Uddannelsen er tilskudsberettiget i henhold til officielle  \r\n\r\n bestemmelser. </LI>  \r\n\r\n<LI>4) Eksamensbevis udstedes af en anerkendt uddannelsesinstitution. </LI>  \r\n\r\n</UL>  \r\n\r\n<P> <I>4.5.3</I> Uddannelsens varighed: Der kan alene ske optagelse på  \r\n\r\n baggrund af et samlet uddannelsesforløb, der faktisk har varet i 18 måneder/3  \r\n\r\n semestre. Flere selvstændige uddannelser, hvor hver enkelt uddannelse er på  \r\n\r\n under 18 måneder, kan ikke sammenstykkes og derfor ikke berettige til  \r\n\r\n optagelse som dimittend. </P>  \r\n\r\n<P>En uddannelse af over 18 måneders/3 semestres varighed, der afbrydes og  \r\n\r\n senere genoptages og gennemføres, opfylder betingelserne for optagelse. </P>  \r\n\r\n<P>En uddannelse, som er tilrettelagt på en sådan måde, at det forudsættes,  \r\n\r\n at den studerende kan have fuldtidsarbejde sideløbende med gennemførelsen af  \r\n\r\n uddannelsen (deltidsstudier), kan ikke danne grundlag for optagelse, selv om  \r\n\r\n uddannelsen opfylder kravet om 18 måneders/3 semestres varighed. </P>  \r\n\r\n<P> <I>4.5.4</I> Et medlem af en arbejdsløshedskasse, som gennemfører en  \r\n\r\n uddannelse af 18 måneders/ 3 semestres varighed kan, hvis uddannelsen falder  \r\n\r\n ind under den hidtidige kasses faglige område, vælge mellem at blive  \r\n\r\n betragtet som dimittend i denne uden karenstid eller at bevare hidtidig  \r\n\r\n medlemsstatus. </P>  \r\n\r\n<P>Er der tale om uddannelse inden for en anden kasses faglige område, er der  \r\n\r\n ligeledes valgfrihed mellem overflytning med dimittendrettigheder uden  \r\n\r\n karenstid til denne anden kasse, eller fortsat medlemskab af den hidtidige  \r\n\r\n kasse med bevarelse af hidtidig medlemsstatus. </P>  \r\n\r\n<P>Det er en forudsætning for umiddelbar dagpengeret som dimittend, at det  \r\n\r\n pågældende medlem under sit tidligere medlemskab har udstået den et-årige  \r\n\r\n karenstid, jf. arbejdsløshedsforsikringslovens § 53. </P>  \r\n\r\n<P>Når man een gang er blevet optaget på baggrund af en uddannelse, kan man  \r\n\r\n efterfølgende få status som dimittend på baggrund af en overbygning på denne  \r\n\r\n uddannelse på betingelse af: </P>  \r\n\r\n<UL CLASS=PLAIN-LIST>  \r\n\r\n<LI>1) at der udstedes selvstændigt afgangsbevis for overbygningen, </LI>  \r\n\r\n<LI>2) at overbygningen er normeret til og faktisk har varet i 18 måneder/3  \r\n\r\n semestre, og </LI>  \r\n\r\n<LI>3) at overbygningen opfylder kravene om offentlig anerkendelse, jf.  \r\n\r\n ovenfor. </LI>  \r\n\r\n</UL>  \r\n\r\n<P>I alle tilfælde hvor et medlem ønsker at gøre brug af sin ret til at blive  \r\n\r\n betragtet som dimittend, skal meddelelse herom gives til kassen inden 2 uger  \r\n\r\n efter uddannelsens afslutning. </P>  \r\n\r\n<P> <I>4.5.5</I> Uddannelsens afslutning: Anmodning om optagelse skal være  \r\n\r\n modtaget i kassen inden 2 uger efter uddannelsens afslutning. Anmodningen kan  \r\n\r\n indsendes, inden uddannelsen er afsluttet, men optagelsen kan dog tidligst få  \r\n\r\n virkning fra den dag, hvor der er sikkerhed for, at uddannelsen er  \r\n\r\n gennemført, og den afsluttende eksamen er bestået. </P>  \r\n\r\n<P>Uddannelsens afslutning er som hovedregel datoen for udstedelse af  \r\n\r\n eksamensbevis eller lignende. Herudover vil uddannelsen kunne anses for  \r\n\r\n afsluttet fra det tidspunkt, hvor der kan fremskaffes fornøden, særskilt  \r\n\r\n dokumentation for, at eksamen er bestået. </P>  \r\n\r\n<P>Afsluttes uddannelsen således med skriftlig eller mundtlig eksamen,  \r\n\r\n betragtes uddannelsen som afsluttet den dag, hvor alle karakterer er  \r\n\r\n offentliggjort, og al studieaktivitet er ophørt. </P>  \r\n\r\n<P>Afsluttes uddannelsen med hovedopgave eller speciale, vil en  \r\n\r\n forhåndsgodkendelse fra censor og vejleder indebære, at uddannelsen anses for  \r\n\r\n afsluttet, hvis alle andre karakterer er givet, og hele uddannelsen dermed er  \r\n\r\n gennemført. Det er dog en forudsætning for at anerkende en  \r\n\r\n forhåndsgodkendelse, at al studieaktivitet er ophørt. </P>  \r\n\r\n<P>Bacheloruddannelser, jf. Undervisningsministeriets bekendtgørelse nr. 557  \r\n\r\n af 15. september 1988, § 1, anses for afsluttet enten på det tidspunkt, hvor  \r\n\r\n begæring om udstedelse af bevis for gennemført uddannelse indgives, eller den  \r\n\r\n dato, hvor beviset er udstedt. </P>  \r\n\r\n<P>For så vidt angår uddannelse, som afsluttes efter ovennævnte  \r\n\r\n bekendtgørelses § 2, anvendes de sædvanlige regler. </P>  \r\n\r\n<P> <I>Ad § 1, stk. 3.</I>  </P>  \r\n\r\n<P> <I>4.5.6</I> Ved optagelse under aftjening af værnepligt stilles der ikke  \r\n\r\n krav om, at beskæftigelseskravet i bekendtgørelsens § 1, stk. 1, nr. 3, litra  \r\n\r\n a eller b skal være opfyldt. </P>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ad § 2, stk. 1. </I> </P>  \r\n\r\n<P> <B>5.1</B> Bestemmelsen er en undtagelse fra hovedreglen i  \r\n\r\n bekendtgørelsens § 1, stk. 1, nr. 3, litra a og b, hvorefter optagelse kun  \r\n\r\n kan ske på baggrund af faktiske arbejdstimer. </P>  \r\n\r\n<P>Det er en betingelse for anvendelse af undtagelsen: </P>  \r\n\r\n<UL CLASS=PLAIN-LIST>  \r\n\r\n<LI>1) at den pågældende gruppes arbejdstid ikke kan kontrolleres, og </LI>  \r\n\r\n<LI>2) at kassen har fået tilladelse fra direktøren for  \r\n\r\n arbejdsløshedsforsikringen til at anvende omregning i forbindelse med  \r\n\r\n optagelse af den pågældende gruppe. </LI>  \r\n\r\n</UL>  \r\n\r\n<P>Der vil således aldrig være valgfrihed med hensyn til på hvilken måde,  \r\n\r\n beskæftigelseskravet i forbindelse med optagelse skal opfyldes. </P>  \r\n\r\n<P>Hvis ovennævnte betingelser er opfyldt, foretages omregningen af indtægt  \r\n\r\n til arbejdstimer efter følgende model: </P>  \r\n\r\n<PRE>  \r\n\r\n Bruttoindtægt - dokumenterede udgifter  \r\n\r\n -------------------------------------- = omregnet timetal  \r\n\r\n          Omregningssats  \r\n\r\n</PRE>  \r\n\r\n<P>Det er alene dokumenterede udgifter, der er knyttet til den/de enkelte  \r\n\r\n arbejdsdag(e), engagement(er) og lignende, der skal fradrages  \r\n\r\n bruttoindtægten. Udgifter som fordeles over hele indkomståret, skal således  \r\n\r\n ikke fratrækkes, før der foretages omregning. </P>  \r\n\r\n<P> <I>Ad § 2, stk. 2.</I>  </P>  \r\n\r\n<P> <B>5.2</B> Da der maksimalt kan medregnes 16 omregnede timer pr.  \r\n\r\n arbejdsdag til opfyldelse af beskæftigelseskravet i forbindelse med  \r\n\r\n optagelse, vil det være et krav, at den optagelsessøgende har mindst 19  \r\n\r\n arbejdsdage inden for 10-ugers perioden. </P>  \r\n\r\n<P> <I>Eksempel:</I>  </P>  \r\n\r\n<P>En musiker får et honorar på kr. 2.000,00 for et enkeltdagsarrangement.  \r\n\r\n Omregnet vil dette honorar svare til </P>  \r\n\r\n<PRE>  \r\n\r\n 2000 - (dokumenterede udgifter)  \r\n\r\n ------------------------------- = 20,9 omregnede timer  \r\n\r\n             86,06  \r\n\r\n</PRE>  \r\n\r\n<P>På grund af bekendtgørelsens &#187;loft&#171; på 16 omregnede timer, vil  \r\n\r\n musikeren alene kunne medregne 16 af de 20,9 timer. </P>  \r\n\r\n</DIV>  \r\n\r\n<A NAME=\"\"K6\"\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>Kapitel 6 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ad § 4. </I> </P>  \r\n\r\n<P> <B>6.1</B> For så vidt angår ferie bemærkes, at al ferie inden for  \r\n\r\n ferielovens rammer kan medføre forlængelse. </P>  \r\n\r\n</DIV>  \r\n\r\n<A NAME=\"\"K7\"\"></A>\r\n\r\n<DIV CLASS=KAPITEL ID=\"K7\">  \r\n\r\n<H3 CLASS=KTITLE1 ALIGN=CENTER>Kapitel 7 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ad § 5, stk. 1. </I> </P>  \r\n\r\n<P>  <B>7.1</B> Hvis den optagelsessøgende samtidig har flere arbejdsforhold  \r\n\r\n inden for forskellige arbejdsløshedskassers faglige områder, skal optagelse  \r\n\r\n ske i den arbejdsløshedskasse, hvor der er den største grad af beskæftigelse  \r\n\r\n (det vil sige flest arbejdstimer). Samtlige timer kan medregnes ved  \r\n\r\n afgørelsen af, om den pågældende skal deltids- eller fuldtidsforsikres. </P>  \r\n\r\n<P>Personer, der søger optagelse i en værnepligtsperiode, skal optages i den  \r\n\r\n kasse inden for hvis faglige område, den pågældende har været/vil blive  \r\n\r\n arbejdssøgende. Hvis den pågældende ikke har en faglig tilknytning til  \r\n\r\n arbejdsmarkedet i form af for eksempel en uddannelse, må pågældende betragtes  \r\n\r\n som ikke-faglært og derfor søge optagelse i en kasse for ufaglærte. </P>  \r\n\r\n<P>Er den optagelsessøgende beskæftiget både ved lønmodtagerarbejde og  \r\n\r\n selvstændig virksomhed, kan den pågældende optages i en lønmodtagerkasse med  \r\n\r\n den forsikringsmæssige status (fuldtid/deltid), som antallet af beskæftigede  \r\n\r\n timer ved lønarbejde berettiger til. Pågældende kan dog også vælge at lade  \r\n\r\n sig optage i en kasse for selvstændige erhvervsdrivende. </P>  \r\n\r\n<P> <I>Ad § 5, stk. 2.</I>  </P>  \r\n\r\n<P> <B>7.2</B> Hvis den optagelsessøgende er optagelsesberettiget i en  \r\n\r\n fagligt afgrænset arbejdsløshedskasse, kan den pågældende vælge at lade sig  \r\n\r\n optage i en tværfaglig arbejdsløshedskasse. </P>  \r\n\r\n<P>Medlemskab af mere end een arbejdsløshedskasse er i strid med  \r\n\r\n arbejdsløshedsforsikringsloven. </P>  \r\n\r\n</DIV>  \r\n\r\n<A NAME=\"\"K8\"\"></A>\r\n\r\n<DIV CLASS=KAPITEL ID=\"K8\">  \r\n\r\n<H3 CLASS=KTITLE1 ALIGN=CENTER>Kapitel 8 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ad § 6, stk. 1. </I> </P>  \r\n\r\n<P> <B>8.1</B> Hvis anmodning om optagelse sker ved anden skriftlig  \r\n\r\n henvendelse end ved udfyldelse af en godkendt optagelsesblanket, jf. § 7,  \r\n\r\n stk. 1, skal kassen, efter påstempling af modtagelsesdato, opbevare denne  \r\n\r\n første skriftlige anmodning i overensstemmelse med reglerne i direktoratets  \r\n\r\n B-vejledning af 23. januar 1990 om dokumentation for arbejdsløshedskassernes  \r\n\r\n administration af bestemmelserne i arbejdsløshedsforsikringsloven m.v. </P>  \r\n\r\n<P> <I>Ad § 6, stk. 2.</I>  </P>  \r\n\r\n<P> <B>8.2</B> Ved særlige forhold forstås i denne forbindelse &#187;force  \r\n\r\n majeure&#171;-lignende situationer, som for eksempel poststrejke. </P>  \r\n\r\n</DIV>  \r\n\r\n<A NAME=\"\"K9\"\"></A>\r\n\r\n<DIV CLASS=KAPITEL ID=\"K9\">  \r\n\r\n<H3 CLASS=KTITLE1 ALIGN=CENTER>Kapitel 9 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ad § 7, stk. 1. </I> </P>  \r\n\r\n<P> <B>9.1</B> Efter modtagelsen af optagelsesblanketten skal  \r\n\r\n arbejdsløshedskassen forsyne blanketten med datoen for modtagelsen af den  \r\n\r\n skriftlige anmodning om optagelse. </P>  \r\n\r\n<P>Hvis optagelsesbetingelserne er opfyldt på den anførte modtagelsesdato,  \r\n\r\n vil den pågældende blive optaget med virkning fra denne dato, hvilket kassen  \r\n\r\n ligeledes skal anføre på blanketten. </P>  \r\n\r\n<P>Hvis der begæres optagelse på baggrund af løfte om arbejde, kan  \r\n\r\n optagelsesdatoen ikke påføres optagelsesblanketten, før der foreligger  \r\n\r\n dokumentation for, på hvilken dato arbejdet er påbegyndt. </P>  \r\n\r\n<P>Om arbejdsløshedskassernes anvendelse af egne optagelsesblanketter  \r\n\r\n henvises til reglerne i afsnit XIII i direktoratets B-vejledning af 23.  \r\n\r\n januar 1990 om dokumentation for arbejdsløshedskassernes administration af  \r\n\r\n bestemmelserne i arbejdsløshedsforsikringsloven. </P>  \r\n\r\n<P> <I>Ad § 7, stk. 2.</I>  </P>  \r\n\r\n<P> <B>9.2</B> Begæring om optagelse skal ledsages af lønsedler eller  \r\n\r\n lignende dokumentation, hvis pågældende på begæringstidspunktet er i  \r\n\r\n beskæftigelse og har haft tilstrækkeligt arbejde til at opfylde betingelserne  \r\n\r\n for optagelse. </P>  \r\n\r\n<P>Opfylder pågældende på begæringstidspunktet ikke optagelsesbetingelserne  \r\n\r\n (ved løfte om arbejde), må pågældende anmodes om at fremlægge den nævnte  \r\n\r\n dokumentation inden for en vis frist. </P>  \r\n\r\n<P>Hvis lønsedlerne ikke kan anses for tilstrækkeligt sikkert grundlag for,  \r\n\r\n at beskæftigelseskravet ved optagelse er opfyldt, skal arbejdsløshedskassen  \r\n\r\n indhente nærmere oplysninger ved hjælp af blanketten &#187;Oplysninger fra  \r\n\r\n arbejdsgivere I&#171; (blanket AR 262). </P>  \r\n\r\n<P>Dokumentationen for, at optagelsesbetingelserne er opfyldt, skal opbevares  \r\n\r\n i overensstemmelse med reglerne i afsnit XIV i direktoratets B-vejledning af  \r\n\r\n 23. januar 1990 om dokumentation for arbejdsløshedskassernes administration  \r\n\r\n af bestemmelserne i arbejdsløshedsforsikringsloven m.v. </P>  \r\n\r\n<P>Arbejdsløshedskassen skal på optagelsesbegæringen angive i hvilken form,  \r\n\r\n dokumentationen foreligger. </P>  \r\n\r\n<P>Dokumentationen skal som udgangspunkt foreligge inden for en 3 måneders  \r\n\r\n periode efter arbejdets begyndelse. Såfremt medlemmet ikke inden for denne  \r\n\r\n periode giver kassen den ønskede dokumentation, kan optagelsen annulleres.  \r\n\r\n</P>  \r\n\r\n<P>Arbejdsløshedskassen har dog mulighed for efter en vurdering af eventuelle  \r\n\r\n dokumentationsproblemer at give længere frist. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 17. maj 1990 </I> </P>  \r\n\r\n<P CLASS=UNDERSKREVET-AF ALIGN=CENTER>Ole Hammer Jensen </P>  \r\n\r\n<P CLASS=MINISTER ALIGN=RIGHT>/ Jannie Arge </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/06/1990"
        },
        {
            "displayName": "Accession",
            "displayValue": "C19900010060"
        },
        {
            "displayName": "Entydig dokumentidentifikation",
            "displayValue": "CM028852"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "100"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "17/05/1990"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir. f. Arbejdsløshedsforsikr. j.nr. 4.kt 88-120-26"
        },
        {
            "displayName": "Stikord",
            "displayValue": "LØNMODTAGERBEGREB"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}