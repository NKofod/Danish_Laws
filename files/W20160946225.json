{
    "id": 180494,
    "title": "Pressenævnets kendelse i sag nr. 16-70-00967",
    "documentTypeId": "240",
    "isSagsforlobPeriodValid": true,
    "shortName": "KEN nr 9462 af 25/05/2016",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 16-70-00967</p>\r\n<div class=\"Resume\">\r\n   <p class=\"TekstGenerel\">Ikke kritik for at bringe billede fra folkefest</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En person klagede over, at modkraft.dk bragte et billede af ham, der var taget ved en folkefest afholdt på et privat område. Da folkefesten havde et deltagerantal omkring 200, og alle kunne købe billet til arrangementet, var der ikke tale om en privat begivenhed. Pressenævnet udtaler derfor ikke kritik af modkraft.dk for at bringe billedet uden samtykke.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">Pressenævnet bemærker indledningsvis, at der ikke er klaget over oplysningerne i artiklen. Klagen relaterer sig således alene til fotografiet indsat til artiklen <span class=\"Italic\">” Redox: Derfor en den nationalkonservative bevægelse i fremgang”.</span></p>\r\n   <p class=\"TekstGenerel\">I overensstemmelse med § 34 i medieansvarsloven træffer Pressenævnet afgørelse om, hvorvidt mediers indhold og handlemåde er i overensstemmelse med god presseskik.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Fotografiet</span>\r\n   </p>\r\n   <p class=\"TekstGenerel\">Det følger af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale. Det enkelte menneske har krav på beskyttelse af sin personlige anseelse, jf. punkt B. 1.</p>\r\n   <p class=\"TekstGenerel\">Ud fra sagens oplysninger lægger Pressenævnet til grund, at omkring 200 personer deltog ved Mosbjerg Folkefest. Folkefesten blev efter det oplyste afholdt på et privatejet jordstykke, hvor man som deltager kunne få adgang ved at købe billet til arrangementet.</p>\r\n   <p class=\"TekstGenerel\">Under hensyn til det forholdsvis store deltagerantal, og at det private område ved optagelsen af fotografiet blev anvendt til afholdelse af en folkefest, hvor der ifølge programmet ikke var andre adgangskrav end at købe en billet, finder nævnet ikke grundlag for at fastslå, at der var tale om en privat begivenhed. Modkraft.dk kunne derfor bringe billedet uden samtykke. Nævnet finder derfor ikke grundlag for kritik af modkraft.dk for at bringe billedet af klager.</p>\r\n   <p class=\"TekstGenerel\">\r\n   </p>\r\n</div>\r\n<p>[Klager] har klaget til Pressenævnet over et billede indsat til artiklen <span class=\"Italic\">”Redox: Derfor en den nationalkonservative bevægelse i fremgang” </span>bragt den 11. maj 2016 på modkraft.dk, idet han mener, at god presseskik er tilsidesat.</p>\r\n<p>Sagen er behandlet sammen med sag nr. 16-70-00953, [Klager] mod redox.dk, der vedrører samme billede som på modkraft.dk.</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>Modkraft.dk bragte den 11. maj 2016 artiklen <span class=\"Italic\">”Redox: Derfor er den nationalkonservative bevægelse i fremgang”.</span> Artiklen var en interviewartikel, hvor to journalister fra Researchkollektivet Redox blev interviewet.</p>\r\n<p>Til artiklen var indsat et billede, der viste [Klager] til en udendørs social sammenkomst med en dåseøl i hånden blandt fem andre personer. Billedteksten lyder: <span class=\"Italic\">”[Person A] yderst t.h. og [Klager] (med øl i hånden) ved Mosbjerg Folkefest 2015.</span> <span class=\"Italic\">Foto: Redox.</span> <span class=\"Italic\">”</span></p>\r\n<p>Af Mosbjerg Folkefests hjemmeside mosbjerg.org fremgår det, at det kostede 250 kroner at deltage i 2015, ligesom det fremgår, at deltagerantallet var begrænset: ”<span class=\"Italic\">For at beskytte den gode stemning begrænser vi deltagertallet til 200”.</span></p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>[Klager] har anført, at billedet til artiklen den 11. maj 2016 er taget på privat grund og derved i strid med god presseskik.</p>\r\n<p>\r\n</p>\r\n<p>\r\n   <span class=\"Bold\">2.2 Modkraft.dks synspunkter</span>\r\n</p>\r\n<p>Modkraft.dk har anført, at modkraft.dk den 13. maj 2016 blev gjort bekendt med, at [Klager] havde klaget til Pressenævnet over offentliggørelsen af billedet. Billedet er tidligere offentliggjort på redox.dk, hvorfor det fra modkraft.dks side blev antaget, at billedet var taget på et offentligt område, alternativt var offentliggjort med klagerens samtykke til offentliggørelse. Modkraft.dk har i forbindelse med publiceringen af billedet forsømt at undersøge, om billedet er taget på et offentligt område, eller om det er offentliggjort med samtykke fra klager.</p>\r\n<p>Modkraft.dk har endvidere oplyst, at billedet den 13. maj 2016 er fjernet fra artiklen. Billedet vil alene blive brugt igen, såfremt Pressenævnet ikke finder anledning til at udtale kritik.</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I behandlingen af sagen har følgende medlemmer deltaget:</p>\r\n<p>Hanne Schmidt, Hans Peter Blicher, Ulrik Holmstrup og Karsten Kolding.</p>\r\n<p>\r\n</p>\r\n<p>Pressenævnet bemærker indledningsvis, at der ikke er klaget over oplysningerne i artiklen. Klagen relaterer sig således alene til fotografiet indsat til artiklen <span class=\"Italic\">” Redox: Derfor en den nationalkonservative bevægelse i fremgang”.</span></p>\r\n<p>I overensstemmelse med § 34 i medieansvarsloven træffer Pressenævnet afgørelse om, hvorvidt mediers indhold og handlemåde er i overensstemmelse med god presseskik.</p>\r\n<p>\r\n</p>\r\n<p>\r\n   <span class=\"Italic\">Fotografiet</span>\r\n</p>\r\n<p>Det følger af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale. Det enkelte menneske har krav på beskyttelse af sin personlige anseelse, jf. punkt B. 1.</p>\r\n<p>Ud fra sagens oplysninger lægger Pressenævnet til grund, at omkring 200 personer deltog ved Mosbjerg Folkefest. Folkefesten blev efter det oplyste afholdt på et privatejet jordstykke, hvor man som deltager kunne få adgang ved at købe billet til arrangementet.</p>\r\n<p>Under hensyn til det forholdsvis store deltagerantal, og at det private område ved optagelsen af fotografiet blev anvendt til afholdelse af en folkefest, hvor der ifølge programmet ikke var andre adgangskrav end at købe en billet, finder nævnet ikke grundlag for at fastslå, at der var tale om en privat begivenhed. Modkraft.dk kunne derfor bringe billedet uden samtykke. Nævnet finder derfor ikke grundlag for kritik af modkraft.dk for at bringe billedet af klager.</p>\r\n<p>\r\n</p>\r\n<p>Afgjort den 25. maj 2016.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/05/2016"
        },
        {
            "displayName": "Accession",
            "displayValue": "W20160946225"
        },
        {
            "displayName": "Entydig dokumentidentifikation",
            "displayValue": "AA009746"
        },
        {
            "displayName": "Dato for indlæggelse",
            "displayValue": "27/05/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9462"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "25/05/2016"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "16-70-00967"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}