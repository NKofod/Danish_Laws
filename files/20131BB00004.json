{
    "id": 158493,
    "title": "Forslag til folketingsbeslutning om at fjerne kravet om opkrævning af mindst 16 promille i grundskyld",
    "documentTypeId": "480",
    "isSagsforlobPeriodValid": true,
    "shortName": "2013/1 BSF 4",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 2. oktober 2013 af Jan E. Jørgensen (V), Jacob Jensen (V), Torsten Schack Pedersen (V) og Eyvind Vesselbo (V)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at fjerne kravet om opkrævning af mindst 16 promille i grundskyld</p>\r\n<p>Folketinget pålægger regeringen i indeværende folketingsår at fremsætte forslag til lov om ændring af lov om kommunal ejendomsskat med det formål at fjerne kravet i loven om, at der mindst skal opkræves 16 promille i grundskyld.</p>\r\n<p>Forslaget vil give kommunerne frihed til selv at bestemme, om de vil sænke grundskyldpromillen, så grundejere kan blive kompenseret for stigende skatter som følge af stigninger i grundværdierne.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Grundskyld er en kommunal skat, som betales direkte af alle grundejere – samt indirekte af alle lejere gennem huslejen. Grundskylden betales til den kommune, som ejendommen ligger i, og beregnes som en promillesats af den afgiftspligtige grundværdi.</p>\r\n<p class=\"NormalInd\">Kommunerne fastsætter grundskyldpromillen, som derfor varierer fra kommune til kommune. Der er i dag et krav om, at den skal ligge mellem 16 og 34 promille. I disse år oplever mange boligejere, at der sker stigninger i betalingen af ejendomsskat til kommunen, selvom kommunerne holder grundskyldpromillen uændret. Det skyldes, at den værdi, som kommunerne beskatter – grundværdien – stiger.</p>\r\n<p class=\"NormalInd\">Ved den afgiftspligtige grundværdi forstås den laveste af følgende værdier:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Ejendommens aktuelle grundværdi.</p>\r\n   <p class=\"Liste1\">\r\n      <span class=\"Liste1Nr\">2)</span> Den afgiftspligtige grundværdi for ejendommen, der dannede grundlag for påligningen af grundskyld det foregående skatteår, forhøjet med reguleringsprocenten, der højst kan udgøre 7 pct.</p>\r\n</p>\r\n<p class=\"NormalInd\">Værdi 2 er for de fleste boligejere lavere end værdi 1. Derfor udvikler beregningsgrundlaget for boligejernes grundskyld sig i praksis med reguleringsprocenten. Reguleringsprocenten sætter altså et loft over, hvor meget beregningsgrundlaget for grundskylden kan stige fra år til år.</p>\r\n<p class=\"NormalInd\">Når SKAT i deres vurderinger har forøget grundværdierne kraftigt mange steder i landet, indebærer det altså ikke i første omgang en lige så stor stigning – men skatten vil stige løbende med op til 7 pct. pr. år i mange år fremover, med-mindre grundværdierne atter reduceres. Der kan blive tale om en meget lang årrække, idet der i de fleste kommuner allerede er et »efterslæb« fra tidligere stigninger i grundværdierne, der ikke er slået fuldt igennem i grundskylden endnu.</p>\r\n<p class=\"NormalInd\">For de enkelte boligejere er det beløbet i kroner og øre, der er afgørende. Derfor skal kommunerne have mulighed for at nedsætte grundskyldpromillen, således at borgeren ikke oplever en stigning i grundskylden som følge af stigninger i grundværdien.</p>\r\n<p class=\"NormalInd\">Venstre ønsker at give kommunerne et redskab til at holde borgerne skadesløse, hvad angår de højere vurderinger af grundværdierne. Kommunerne skal have mulighed for at imødekomme konsekvenserne af de højere vurderinger af grundværdierne. Venstre vil give kommunerne frihed til at sænke grundskyldpromillen betragteligt ved at fjerne kravet om opkrævning af mindst 16 promille grundskyld. Det må være op til de enkelte kommuner, hvor meget de vil opkræve i grundskyld, således at kommunerne får mulighed for at nedsætte grundskyldpromillen og på den måde kompensere boligejeren for stigninger i grundværdien.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Jan E.</span> <span class=\"Bold\">Jørgensen</span> (V):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at fjerne kravet om opkrævning af mindst 16 promille i grundskyld.</p>\r\n<p class=\"ForslagsNummer\">(Beslutningsforslag nr. B 4)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2013/1 BF 4",
            "stateLabel": "Bortfaldet",
            "references": [
                {
                    "shortName": "2013/1 BSF 4",
                    "title": "Forslag til folketingsbeslutning om at fjerne kravet om opkrævning af mindst 16 promille i grundskyld",
                    "presentationName": "Beslutningsforslag som fremsat",
                    "documentTypeId": 480,
                    "documentId": 158493,
                    "eliUri": "/eli/ft/20131BB00004",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20131/beslutningsforslag/b4/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "03/10/2013"
        },
        {
            "displayName": "Accession",
            "displayValue": "20131BB00004"
        },
        {
            "displayName": "Entydig dokumentidentifikation",
            "displayValue": "AX015315"
        },
        {
            "displayName": "Dato for førstegangsindlæggelse",
            "displayValue": "03/10/2013"
        },
        {
            "displayName": "Dato for indlæggelse",
            "displayValue": "03/10/2013"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "4"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}