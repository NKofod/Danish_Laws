{
    "id": 229567,
    "title": "Forslag til folketingsbeslutning om at indføre en kvalitetsordning for butikker",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 140",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 1. marts 2022 af Peter Skaarup (DF), René Christensen (DF), Mette Hjermind Dencker (DF) og Morten Messerschmidt (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at indføre en kvalitetsordning for butikker</p>\r\n<p class=\"NormalInd\">Folketinget pålægger regeringen inden udgangen af 2022 at fremsætte et lovforslag, der indebærer, at der oprettes en kvalitetsordning for butikker i stil med Fødevarestyrelsens smileyordning for hygiejneforhold. Ordningen skal omfatte forhold vedrørende moms, sociale forhold og arbejdsmæssige forhold i den enkelte butik og hos ejeren.</p>\r\n<p class=\"NormalInd\">Ordningen skal indebære lignende reaktionsmuligheder, således at konkrete forretningsejere i sidste ende kan fratages muligheden for at drive forretning og ligeledes for at tage ansættelse hos familiemedlemmer eller andre private relationer.</p>\r\n<p class=\"NormalInd\">\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Sodavand uden pantmærker, cigaretter uden banderole, fødevarer uden sporbarhed, slik parallelimporteret fra Sverige, varer der bliver solgt uden om kasseapparatet, ansatte, der får deres løn udbetalt sort, jævnlige ejerskifter og ansatte, der officielt er på forskellige sociale ydelser, er desværre virkeligheden i en række mindre forretninger, såsom kiosker, pizzeriaer og cykelhandlere m.v. Se bl.a. artiklen »Beslaglæggelser, anholdelse og butikslukning efter politirazzia på Nørrebro«, bt.dk den 8. oktober 2021, hvoraf fremgår, at flere mindre forretninger havde rod i forretningen i forhold til ulovlige varer og andet.</p>\r\n<p class=\"NormalInd\">\r\n</p>\r\n<p class=\"NormalInd\">Alle de nævnte eksempler er konstruktioner, som har til hensigt at snyde samfundet for egen vindings skyld, og det er samtidig ekstremt konkurrenceforvridende i forhold til de forretninger, som driver en lovlig forretning. Det bliver med andre ord vanskeligere at drive forretning på ordentlige vilkår.</p>\r\n<p class=\"NormalInd\">\r\n</p>\r\n<p class=\"NormalInd\">Forbrugere har ikke mulighed for at gennemskue, om de handler i en forretning, der drives på lovlig vis, og man kan derfor ufrivilligt være med til at støtte et foretagende, som snyder på mange forskellige områder.</p>\r\n<p class=\"NormalInd\">\r\n</p>\r\n<p class=\"NormalInd\">Derfor foreslår Dansk Folkeparti, at der indføres en form for smileyordning, som det kendes fra smileyordningen, der gælder for alle forretninger, der sælger fødevarer, så man som forbruger, inden man går ind i butikken, ved, om der er tale om en butik, som driver forretning efter reglerne. På den måde kan man som forbruger aktivt vælge de forretninger fra, som snyder samfundet.</p>\r\n<p class=\"NormalInd\">\r\n</p>\r\n<p class=\"NormalInd\">Kvalitetsordningen skal ligesom den eksisterende smileyordning være at finde på en officiel myndighedsside, så man som forbruger hjemmefra kan undersøge en given forretnings forhold inden et eventuelt indkøb. Og som med den eksisterende smileyordning skal kvalitetsrapporten hænge synligt i butikkens vindue.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne ønsker samtidig, at de forretningsdrivende som gentagne gange overtræder disse forhold, bliver forment adgang til at drive forretning og ej heller kan få ansættelse i lignende forretninger, hvor de enten er i familie med ejeren eller har en personlig relation til denne. Dette er for at undgå, at forretninger blot skifter ejer, når myndighedernes sager mod en konkret forretningsejer står til at medføre en lukning af butikken, idet det udgør en fare for, at den nye ejer fortsætter måden at drive forretning på.</p>\r\n<p class=\"NormalInd\">\r\n</p>\r\n<p class=\"NormalInd\">Desuden skal en sådan ordning indebære en sanktionsmulighed, så myndighederne foruden at kunne lukke butikken også skal kunne konfiskere hele varelageret, hvis der er tvivl om, hvor varer af en større mængde oprinder fra. Dette skal også medvirke til at sikre betaling af eventuelle bøder.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Peter Skaarup</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at indføre en kvalitetsordning for butikker.</p>\r\n<p class=\"ForslagsNummer\">(Beslutningsforslag nr. B 140)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 140",
            "stateLabel": "Bortfaldet",
            "references": [
                {
                    "shortName": "2021/1 BSF 140",
                    "title": "Forslag til folketingsbeslutning om at indføre en kvalitetsordning for butikker",
                    "presentationName": "Beslutningsforslag som fremsat",
                    "documentTypeId": 480,
                    "documentId": 229567,
                    "eliUri": "/eli/ft/20211BB00140",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b140/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/03/2022"
        },
        {
            "displayName": "Accession",
            "displayValue": "20211BB00140"
        },
        {
            "displayName": "Entydig dokumentidentifikation",
            "displayValue": "AX027418"
        },
        {
            "displayName": "Dato for førstegangsindlæggelse",
            "displayValue": "02/03/2022"
        },
        {
            "displayName": "Dato for indlæggelse",
            "displayValue": "02/03/2022"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "140"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}