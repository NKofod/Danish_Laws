{
    "id": 47961,
    "title": "Bekendtgørelse om gebyr på genopladelige NiCd batterier (* 1) ",
    "documentTypeId": "60",
    "isSagsforlobPeriodValid": false,
    "shortName": "BEK nr 10 af 03/01/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om gebyr på genopladelige NiCd  \r\n\r\n batterier (* 1) </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 53, § 67, § 72, § 80, § 87, § 88, § 110 og § 111 i lov </P>  \r\n\r\n<P>nr. 358 af 6. juni 1991 om miljøbeskyttelse fastsættes følgende: </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Den, der erhvervsmæssigt fremstiller eller  \r\n\r\n indfører følgende </P>  \r\n\r\n<P>batterier eller produkter, skal betale et gebyr til Miljøministeriet: </P>  \r\n\r\n<UL CLASS=PLAIN-LIST>  \r\n\r\n<LI>1) Nikkel/cadmium-batterier. </LI>  \r\n\r\n<LI>2) Apparater med fastmonterede nikkel/cadmium-batterier. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Administrationen og kontrollen, herunder  \r\n\r\n opkrævningen udøves af de statslige told- og skattemyndigheder. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Gebyret udgør: </P>  \r\n\r\n<UL CLASS=PLAIN-LIST>  \r\n\r\n<LI>1) 2,- kr. pr. stk. enkelte nikkel/cadmium-rundceller og pr. knapcelle,  \r\n\r\n det være sig enkelt, sammenbygget og fladpak, </LI>  \r\n\r\n<LI>2) 8,- kr. pr. stk. apparat med fastmonterede nikkel/cadmium-batterier  \r\n\r\n eller, </LI>  \r\n\r\n<LI>3) 8,- kr. pr. stk. nikkel/cadmium-batteripakke. </LI>  \r\n\r\n</UL>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Virksomheder, der erhvervsmæssigt fremstiller  \r\n\r\n eller indfører batterier eller produkter, skal registreres hos de statslige  \r\n\r\n told- og skattemyndigheder. </P>  \r\n\r\n<P CLASS=STK> <I>Stk. 2. </I> De statslige told- og skattemyndigheder  \r\n\r\n udsteder et bevis for registreringen. </P>  \r\n\r\n<P CLASS=STK> <I>Stk. 3. </I> Registrerede virksomheder er berettiget til,  \r\n\r\n uden at gebyret er berigtiget, at indføre eller fra anden registreret  \r\n\r\n virksomhed at modtage batterier eller produkter, der er gebyrpligtige efter §  \r\n\r\n 1. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Gebyrperioden er måneden. </P>  \r\n\r\n<P CLASS=STK> <I>Stk. 2. </I> Registrerede virksomheder skal opgøre det  \r\n\r\n gebyrpligtige antal af hver enkelt kategori for en gebyrperiode, som summen  \r\n\r\n af de mængder gebyrpligtige batterier og produkter, der i perioden er  \r\n\r\n udleveret fra virksomheden. </P>  \r\n\r\n<P CLASS=STK> <I>Stk. 3. </I> Registrerede virksomheder, der udtager  \r\n\r\n gebyrpligtige batterier eller produkter til fremstilling eller montering i  \r\n\r\n varer, skal medregne forbruget til udleveringen efter stk. 2. Til forbruget  \r\n\r\n medregnes også batterier m.v., der benyttes i den registrerede virksomhed.  \r\n\r\n</P>  \r\n\r\n<P CLASS=STK> <I>Stk. 4. </I> Opgørelsen specificeres efter retningslinier,  \r\n\r\n som fastsættes efter aftale mellem miljøministeren og de statslige told- og  \r\n\r\n skattemyndigheder. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> I det gebyrpligtige antal, opgjort efter § 4,  \r\n\r\n stk. 2, fradrages: </P>  \r\n\r\n<UL CLASS=PLAIN-LIST>  \r\n\r\n<LI>1) Antallet af batterier eller produkter, der er udleveret til en anden  \r\n\r\n registreret virksomhed efter § 4, stk. 3 og </LI>  \r\n\r\n<LI>2) Antallet af batterier eller produkter, der er udført. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Miljøministeren og de statslige told- og  \r\n\r\n skattemyndigheder kan efter aftale fastsætte retningslinier for kontrol for  \r\n\r\n fradrag efter stk. 1. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Ved erhvervsmæssig udførsel af de i § 1 nævnte  \r\n\r\n batterier eller produkter, der er fremstillet her i landet eller er  \r\n\r\n importerede, og som er gebyrberigtiget, tilbagebetales gebyret. </P>  \r\n\r\n<P CLASS=STK> <I>Stk. 2. </I> Miljøministeren og de statslige told- og  \r\n\r\n skattemyndigheder fastsætter efter aftale nærmere retningslinier for  \r\n\r\n gebyrgodtgørelse efter stk. 1. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Registrerede virksomheder skal føre regnskab  \r\n\r\n over fremstilling, indførsel og udlevering m.v. af afgiftspligtige batterier  \r\n\r\n og produkter. </P>  \r\n\r\n<P CLASS=STK> <I>Stk. 2. </I> Miljøministeren og de statslige told- og  \r\n\r\n skattemyndigheder fastsætter efter aftale nærmere retningslinier om de  \r\n\r\n registrerede virksomheders regnskabsførelse, herunder udstedelse af fakturaer  \r\n\r\n m.v. </P>  \r\n\r\n<P CLASS=STK> <I>Stk. 3. </I> Registrerede virksomheder skal opbevare  \r\n\r\n regnskabsmateriale i 5 år efter regnskabsårets udløb. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Registrerede virksomheder skal efter udløbet af  \r\n\r\n hver afgiftsperiode og senest ved udgangen af den følgende måned til de  \r\n\r\n statslige told- og skattemyndigheder angive mængden af batterier og  \r\n\r\n produkter, hvoraf virksomheden skal betale gebyr, jf. §§ 4 og 5. Virksomheden  \r\n\r\n skal senest samtidig med angivelsen indbetale gebyret heraf til de statslige  \r\n\r\n told- og skattemyndigheder. Angivelsen skal underskrives af virksomhedens  \r\n\r\n ledelse. </P>  \r\n\r\n<P CLASS=STK> <I>Stk. 2. </I> Betales gebyret ikke rettidigt, skal der  \r\n\r\n betales 1,3 pct. i månedlig rente for hver påbegyndt måned fra sidste  \r\n\r\n rettidige indbetalingsdag, dog mindst 50 kr. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> De statslige told- og skattemyndigheder kan  \r\n\r\n pålægge en virksomhed, der ikke betaler gebyret rettidigt, at afgive  \r\n\r\n angivelse for en kortere periode end en måned. </P>  \r\n\r\n<P CLASS=STK> <I>Stk. 2. </I> De statslige told- og skattemyndigheder kan  \r\n\r\n endvidere pålægge en virksomhed, der ikke betaler gebyret rettidigt, en  \r\n\r\n kortere betalingsfrist end den i § 8 angivne og kræve, at der stilles fuld  \r\n\r\n sikkerhed for gebyrets betaling. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Betales forfaldent gebyr ikke senest den 14.  \r\n\r\n dag efter betalingsfristens udløb, kan de statslige told- og  \r\n\r\n skattemyndigheder inddrage registreringen af virksomheden, indtil de  \r\n\r\n forfaldne gebyrer er betalt. </P>  \r\n\r\n<P CLASS=STK> <I>Stk. 2. </I> Er der efter § 9 sket forkortelse af  \r\n\r\n gebyrperioden eller betalingsfristen, og betales gebyret ikke rettidigt, kan  \r\n\r\n registreringen inddrages straks efter betalingsfristens udløb. Registreringen  \r\n\r\n kan endvidere inddrages, hvis virksomheden undlader at stille fuld sikkerhed,  \r\n\r\n når de statslige told- og skattemyndigheder har fremsat krav herom i henhold  \r\n\r\n til § 9, stk. 2. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Såfremt det konstateres, at en virksomhed har  \r\n\r\n afgivet urigtige angivelser efter § 8, således at virksomheden har betalt for  \r\n\r\n lidt i gebyr, afkræves det skyldige beløb til betaling senest 14 dage efter  \r\n\r\n påkrav. </P>  \r\n\r\n<P CLASS=STK> <I>Stk. 2. </I> Kan størrelsen af det gebyrbeløb, der påhviler  \r\n\r\n virksomheden, ikke opgøres på grundlag af virksomhedens regnskaber m.v., kan  \r\n\r\n de statslige told- og skattemyndigheder foretage skønsmæssig ansættelse af  \r\n\r\n gebyrtilsvaret. </P>  \r\n\r\n<P CLASS=STK> <I>Stk. 3. </I> Virksomheden kan indbringe ansættelsen for det  \r\n\r\n i § 15 omhandlede nævn. Begæring om indbringelse for nævnet skal være fremsat  \r\n\r\n overfor de statslige told- og skattemyndigheder senest 4 uger efter, at  \r\n\r\n virksomheden er gjort bekendt med afgørelsen. </P>  \r\n\r\n<P CLASS=STK> <I>Stk. 4. </I> Betales det skyldige gebyr ikke rettidigt, skal  \r\n\r\n der betales 1,3 pct. i månedlig rente for hver påbegyndt måned fra den 1. i  \r\n\r\n den måned, i hvilken beløbet skal betales af virksomheden, dog mindst 50 kr.  \r\n\r\n</P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Miljøministeren og skatteministeren kan efter  \r\n\r\n aftale fastsætte retningslinier for gebyr for erindringsskrivelser vedrørende  \r\n\r\n betaling af gebyr m.v. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> De statslige told- og skattemyndigheder har,  \r\n\r\n hvis det skønnes nødvendigt, til enhver tid mod behørig legitimation, uden  \r\n\r\n retskendelse, adgang til at foretage eftersyn i den registreringspligtige  \r\n\r\n virksomhed og til at efterse virksomhedens forretningsbøger og øvrige  \r\n\r\n regnskabsmateriale samt korrespondance m.v. </P>  \r\n\r\n<P CLASS=STK> <I>Stk. 2. </I> Den, der er ansvarlig for en  \r\n\r\n registreringspligtig virksomhed samt de personer, der er beskæftiget i  \r\n\r\n virksomheden, skal yde de statslige told- og skattemyndigheder fornøden  \r\n\r\n vejledning og hjælp ved foretagelse af de i stk. 1 nævnte eftersyn. </P>  \r\n\r\n<P CLASS=STK> <I>Stk. 3. </I> Det i stk. 1 nævnte materiale skal på de  \r\n\r\n statslige told- og skattemyndigheders anmodning udleveres eller indsendes til  \r\n\r\n de statslige told- og skattemyndigheder. </P>  \r\n\r\n<P CLASS=STK> <I>Stk. 4. </I> Leverandører af råvarer m.v. til fremstilling  \r\n\r\n af batterier og produkter, der er gebyrpligtige efter § 1, skal på begæring  \r\n\r\n meddele de statslige told- og skattemyndigheder oplysninger om de leverede  \r\n\r\n varer. </P>  \r\n\r\n<P CLASS=STK> <I>Stk. 5. </I> Erhvervsdrivende skal på begæring meddele de  \r\n\r\n statslige told- og skattemyndigheder oplysning om deres indkøb af  \r\n\r\n gebyrpligtige batterier og produkter. </P>  \r\n\r\n<P CLASS=STK> <I>Stk. 6. </I> De statslige told- og skattemyndigheder er  \r\n\r\n berettiget til, hvis det skønnes nødvendigt, mod behørig legitimation, uden  \r\n\r\n retskendelse, at foretage eftersyn af regnskaber m.v. hos de i stk. 4 og 5  \r\n\r\n omhandlede virksomheder. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> For betaling af gebyr efter bekendtgørelsen  \r\n\r\n hæfter den, der som ejer, forpagter eller lignende driver virksomheden for  \r\n\r\n egen regning. </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Det efter § 37 i merværdiafgiftsloven  \r\n\r\n (momsloven) nedsatte nævn har den endelige administrative afgørelse af: </P>  \r\n\r\n<UL CLASS=PLAIN-LIST>  \r\n\r\n<LI>1) Spørgsmål om gebyrpligt efter § 1 og § 3. </LI>  \r\n\r\n<LI>2) Klager over skønsmæssige ansættelser efter § 11, stk. 2. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Andre afgørelser i henhold til denne  \r\n\r\n bekendtgørelse, der er truffet af Told- og Skattestyrelsen kan ikke  \r\n\r\n indbringes for anden administrativ myndighed. </P>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Medmindre højere straf er forskyldt efter anden  \r\n\r\n lovgivning, straffes med bøde den, der forsætlig eller groft uagtsomt: </P>  \r\n\r\n<UL CLASS=PLAIN-LIST>  \r\n\r\n<LI>1) afgiver urigtige eller vildledende oplysninger eller fortier  \r\n\r\n oplysninger til brug for kontrollen med gebyret, </LI>  \r\n\r\n<LI>2) overtræder § 3, stk. 1, § 7, stk. 1 og 3, § 8, stk. 1, § 13, stk. 2-5,  \r\n\r\n § 18, stk. 3-4, </LI>  \r\n\r\n<LI>3) undlader at efterkomme et påbud, der er meddelt efter § 9 eller </LI>  \r\n\r\n<LI>4) fortsætter driften af en registreringspligtig virksomhed, efter at de  \r\n\r\n statslige told- og skattemyndigheder har inddraget registreringen efter § 8,  \r\n\r\n stk. 3 eller § 10. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Den, der begår en af nævnte overtrædelser med  \r\n\r\n forsæt til at unddrage gebyr, straffes med bøde, hæfte eller fængsel i indtil  \r\n\r\n 2 år. </P>  \r\n\r\n<P CLASS=STK> <I>Stk. 3. </I> Begås en af nævnte overtrædelser af et  \r\n\r\n aktieselskab, anpartsselskab, andelsselskab eller lignende, kan der pålægges  \r\n\r\n selskabet som sådant bødeansvar. </P>  \r\n\r\n</DIV>  \r\n\r\n<A NAME=\"P17\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Reglerne om eftergivelse og henstand i  \r\n\r\n merværdiafgiftslovens (momslovens) § 39 d finder tilsvarende anvendelse på  \r\n\r\n gebyr, renter og gebyr for erindringsskrivelser efter denne bekendtgørelse.  \r\n\r\n Reglerne finder ligeledes anvendelse på beløb, som personer er pligtige at  \r\n\r\n betale som erstatning for selskabers manglende betaling af gebyret. </P>  \r\n\r\n</DIV>  \r\n\r\n<A NAME=\"P18\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Bekendtgørelsen træder i kraft den 1. februar  \r\n\r\n 1992. </P>  \r\n\r\n<P CLASS=STK> <I>Stk. 2. </I> Bekendtgørelsen finder anvendelse på batterier  \r\n\r\n og produkter, der er gebyrpligtige efter § 1 og som efter bekendtgørelsens  \r\n\r\n ikrafttræden udleveres eller udtages fra registreringspligtige virksomheder  \r\n\r\n eller angives til fortoldning. </P>  \r\n\r\n<P CLASS=STK> <I>Stk. 3. </I> Virksomheder, der er omfattet af § 3, stk. 1,  \r\n\r\n skal anmelde sig til registrering senest ved bekendtgørelsens ikrafttræden.  \r\n\r\n</P>  \r\n\r\n<P CLASS=STK> <I>Stk. 4. </I> Registreringspligtige virksomheder skal pr. 1.  \r\n\r\n februar 1992 opgøre lagerbeholdningen af batterier og produkter, der er  \r\n\r\n begyrpligtige efter § 1. De statslige told- og skattemyndigheder fastsætter  \r\n\r\n de nærmere regler for denne opgørelse. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljøministeriet, den 3. januar 1992  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Per Stig Møller </P>  \r\n\r\n<P CLASS=MINISTER ALIGN=RIGHT>/ Hanne Thorup </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Bekendtgørelsen indeholder bestemmelser, der gennemfører Rådets  \r\n\r\n direktiv nr. 91/157, EF-tidende 1991 L 78 s 38. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/01/1992"
        },
        {
            "displayName": "Accession",
            "displayValue": "B19920001005"
        },
        {
            "displayName": "Entydig dokumentidentifikation",
            "displayValue": "CM006763"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/11/2001"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "10"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "03/01/1992"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Miljøministeriet J. nr. D 21001-0045"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}