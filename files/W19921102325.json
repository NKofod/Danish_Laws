{
    "id": 35661,
    "title": "Affaldspose, fortroligt, pengeinstitut, container (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11023 af 02/03/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at Registertilsynet fandt det kritisabelt, at en affaldspose  \r\n\r\n indeholdende fortroligt materiale om et pengeinstituts kunder blev fundet i  \r\n\r\n en byggeaffaldscontainer, placeret på åben vej. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Affaldspose, fortroligt, pengeinstitut,  \r\n\r\n container (* 1) </H1>  \r\n\r\n<P></P>  \r\n\r\n<BR>  \r\n\r\n<P>Foranlediget af en artikel i dagspressen - hvoraf det fremgik, at en  \r\n\r\n forbipasserende person havde fundet en skraldepose med fortrolige oplysninger  \r\n\r\n om et pengeinstituts kunder i en affaldscontainer - anmodede Registertilsynet  \r\n\r\n instituttet om en redegørelse for sagens nærmere  \r\n\r\n omstændigheder.Pengeinstituttet oplyste, at der var tale om almindeligt  \r\n\r\n kontoraffald hidrørende fra en filials papirkurve. </P>  \r\n\r\n<P>Den normale rutine var, at papirkurvene af rengøringspersonalet efter  \r\n\r\n arbejdstids ophør tømtes ud i en almindelig affaldssæk, der - når den var  \r\n\r\n fuld - blev anbragt i filialens kælder. Den følgende morgen blev sækkene  \r\n\r\n anbragt i et separat rum, indtil de ca. hveranden uge blev afhentet af  \r\n\r\n pengeinstituttets centrale transportfunktion til destruktion. </P>  \r\n\r\n<P>Pengeinstituttet var af den opfattelse, at fejlen skyldtes et samspil af  \r\n\r\n uheldige omstændigheder i forbindelse med filialens ombygning. </P>  \r\n\r\n<P>Et i filialen særskilt indrettet rum til brug for opbevaring af  \r\n\r\n rengøringsmateriel blev under ombygningen tillige anvendt af håndværkerne til  \r\n\r\n værktøj, materialer m.v. </P>  \r\n\r\n<P>Pengeinstituttet var af den formodning, at rengøringspersonalet ved  \r\n\r\n afslutningen af rengøringen den pågældende dag havde efterladt en delvis  \r\n\r\n fyldt sæk på stativet i rengøringsrummet. Denne sæk var den følgende morgen  \r\n\r\n blevet anvendt af en håndværker til brug for byggeaffald og herefter lagt i  \r\n\r\n en byggeaffaldscontainer placeret på åben vej. </P>  \r\n\r\n<P>Pengeinstituttet havde efter det passerede indskærpet over for  \r\n\r\n rengøringspersonalet, at alt kontoraffald skulle anbringes på det anviste  \r\n\r\n sted, ligesom man via byggekontoret havde pålagt instituttets håndværkere kun  \r\n\r\n at anvende egne affaldsposer m.v. til brug for byggeaffald. Pengeinstituttet  \r\n\r\n havde endvidere kontaktet de berørte kunder. </P>  \r\n\r\n<P>Registertilsynet udtalte herefter, at man fandt det kritisabelt, at en  \r\n\r\n affaldspose indeholdende fortroligt materiale om pengeinstituttets kunder var  \r\n\r\n henlagt i en byggeaffaldscontainer placeret på åben vej. </P>  \r\n\r\n<P>Registertilsynet tog imidlertid til efterretning, at pengeinstituttet over  \r\n\r\n for rengøringspersonalet havde indskærpet procedurerne omkring behandling af  \r\n\r\n affald fra instituttets papirkurve, havde pålagt håndværkerne at anvende egne  \r\n\r\n affaldsposer, samt at man havde været i kontakt med de berørte kunder. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1992 side 123. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19921102325"
        },
        {
            "displayName": "Entydig dokumentidentifikation",
            "displayValue": "CA003596"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11023"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "02/03/1992"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1991-140-057"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}