{
    "id": 63877,
    "title": "Vejledning til den mellem Danmark og New Zealand den 10. februar 1981 undertegnede overenskomst til undgåelse af dobbeltbeskatning og forhindring af skatteunddragelse for så vidt angår indkomstskatter ",
    "documentTypeId": "180",
    "isSagsforlobPeriodValid": false,
    "shortName": "VEJ nr 14 af 03/02/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til den mellem Danmark og New Zealand  \r\n\r\n den 10. februar 1981 undertegnede overenskomst til undgåelse af  \r\n\r\n dobbeltbeskatning og forhindring af skatteunddragelse for så vidt angår  \r\n\r\n indkomstskatter </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Overenskomsten er i vidt omfang i overensstemmelse med OECD's  \r\n\r\n modelkonvention af 1977 og svarer således indholdsmæssigt til de fleste af de  \r\n\r\n af Danmark i de senere år indgåede dobbeltbeskatningsoverenskomster. I det  \r\n\r\n følgende redegøres derfor særligt for afvigelser fra modelkonventionens  \r\n\r\n regler samt vigtigere bestemmelser. </P>  \r\n\r\n<P CLASS=PUNKT> <B>2.</B> Artikel 27, ikrafttræden </P>  \r\n\r\n<P>Overenskomsten trådte i kraft de 22. juni 1981 og har i Danmark virkning  \r\n\r\n på indkomst, der er erhvervet fra og med den 1. januar 1981. I New Zealand  \r\n\r\n har overenskomsten virkning på indkomst, der er erhvervet fra og med den 1.  \r\n\r\n april 1981. </P>  \r\n\r\n<P CLASS=PUNKT> <B>3.</B> Artikel 2, de af overenskomsten omfattede skatter  \r\n\r\n</P>  \r\n\r\n<P>For så vidt angår New Zealand betyder &quot;Indkomstskatten&quot; alene  \r\n\r\n den føderale indkomstskat (federal tax). Også skat på ikke-udloddet udbytte  \r\n\r\n er omfattet. Der findes ingen Capital Gains tax. Af fast ejendom betales  \r\n\r\n alene indkomstskat. </P>  \r\n\r\n<P CLASS=PUNKT> <B>4.</B> I artikel 3, stk. 3, bestemmes, at straftillæg til  \r\n\r\n skatter ikke skal medregnes til de af overenskomsten omfattede skatter.  \r\n\r\n Formålet er alene at sikre, at der ikke skal gives credit for sådanne  \r\n\r\n straftillæg. I New Zealand betragtes straftillæg ellers som skat. </P>  \r\n\r\n<P CLASS=PUNKT> <B>5.</B> &quot;The bonus issue tax&quot; er ifølge  \r\n\r\n overenskomstens protokol pkt. a) ikke omfattet af overenskomsten. Der er tale  \r\n\r\n om beskatning af visse obligationsudstedelser. </P>  \r\n\r\n<P CLASS=PUNKT> <B>6.</B> Artikel 3, definitioner </P>  \r\n\r\n<P>Udtrykket &quot;New Zealand&quot; omfatter ikke Cook Islands, Niue eller  \r\n\r\n Tokelau. Disse øer har deres eget skattesystem og deres &quot;egen  \r\n\r\n regering&quot;. </P>  \r\n\r\n<P CLASS=PUNKT> <B>7.</B> I stk. 2 bestemmes, at en bestyrer af en trust skal  \r\n\r\n behandles som den retmæssige ejer af modtagne udbytter, renter og royalties.  \r\n\r\n Denne bestemmelse er dikteret af New Zealands skattelovgivning, hvorefter en  \r\n\r\n sådan bestyrer ikke betragtes som &quot;the beneficial owner&quot;. </P>  \r\n\r\n<P CLASS=PUNKT> <B>8.</B> Definitionen af &quot;international trafik&quot;  \r\n\r\n (stk. 1, g), afviger fra OECD. Begrebet defineres som &quot;enhver transport  \r\n\r\n med et skib eller luftfartøj, der anvendes af et foretagende i en  \r\n\r\n kontraherende stat . . .&quot;, medens OECD lægger vægten på, at et  \r\n\r\n foretagendes virkelige ledelse har sit sæde i en kontraherende stat. De to  \r\n\r\n definitioner vil formentlig i de fleste tilfælde give samme resultat. </P>  \r\n\r\n<P CLASS=PUNKT> <B>9.</B> Artikel 5, fast driftssted </P>  \r\n\r\n<P>er udvidet i forhold til OECD-teksten ved i stk. 5 a) at bestemme, at  \r\n\r\n tilsynsvirksomhed i mere end 12 måneder i forbindelse med et bygnings-,  \r\n\r\n anlægs- eller monteringsarbejde skal anses som &quot;fast driftssted&quot; -  \r\n\r\n og i stk. 5 b), hvorefter virksomhed i mere end 12 måneder i forbindelse med  \r\n\r\n udforskning eller udnyttelse af havbunden og undergrunden og deres  \r\n\r\n naturforekomster ligeledes skal anses som &quot;fast driftssted&quot;. </P>  \r\n\r\n<P CLASS=PUNKT> <B>10.</B> Artikel 7, fortjeneste ved erhvervsvirksomhed </P>  \r\n\r\n<P>Begge stater har forbeholdt sig at benytte gældende lovbestemmelser om  \r\n\r\n beskatning af indkomst ved forsikringsvirksomhed (pkt. b i protokollen til  \r\n\r\n overenskomsten). </P>  \r\n\r\n<P CLASS=PUNKT> <B>11.</B> Artikel 8, fortjeneste ved skibs- og luftfart </P>  \r\n\r\n<P>beskattes i overensstemmelse med den ovenfor under pkt. 8 nævnte  \r\n\r\n definition af &quot;international trafik&quot; i det land, hvori foretagendet  \r\n\r\n er hjemmehørende - og ikke som i OECD-konventionen - i det land, hvori sædet  \r\n\r\n for den virkelige ledelse forefindes. Modsat aftalen med Australien - men i  \r\n\r\n overensstemmelse med OECD - gælder artiklen kun international trafik - og  \r\n\r\n således ikke lokal trafik. </P>  \r\n\r\n<P CLASS=PUNKT> <B>12.</B> Artikel 10, udbytter </P>  \r\n\r\n<P>kan beskattes i kildestaten med 15 procent. Denne procentsats gælder i  \r\n\r\n alle tilfælde, altså også i moder/datterselskabsforhold. </P>  \r\n\r\n<P>Den i denne artikel tilladte 15 procent kildestatsbeskatning er i  \r\n\r\n overensstemmelse med New Zealands interne lovgivning. </P>  \r\n\r\n<P CLASS=PUNKT> <B>13.</B> Stk. 6 giver new zealandske fysiske personer, der  \r\n\r\n er indehavere af danske aktier, ret til den danske  \r\n\r\n &quot;skattegodtgørelse&quot;. Godtgørelsen skal medregnes til den  \r\n\r\n skattepligtige indkomst i New Zealand. </P>  \r\n\r\n<P CLASS=PUNKT> <B>14.</B> Artikel 11, renter </P>  \r\n\r\n<P>kan beskattes i kildestaten med 10 procent. New Zealands interne  \r\n\r\n beskatning er på 15 procent. </P>  \r\n\r\n<P>Renteudgifter er i New Zealand kun fradragsberettigede i det omfang, de er  \r\n\r\n nødvendige for at producere skattepligtig indkomst. Reglerne herom står i  \r\n\r\n &quot;income tax&quot;, section 104 og 106, stk. 1 h. </P>  \r\n\r\n<P>Den interne 15 procent-sats kan forhøjes i tilfælde af associerede  \r\n\r\n selskaber, hvor hovedsædet ikke ligger i New Zealand. </P>  \r\n\r\n<P CLASS=PUNKT> <B>15.</B> Artikel 12, royalties </P>  \r\n\r\n<P>kan beskattes i kildestaten med 10 procent. Efter new Zealandsk lov er den  \r\n\r\n normale beskatning 15 procent. For såvidt angår copyright er det en endelig  \r\n\r\n skat. For andre ydelser er 15 procent kun et minimum, der kan forhøjes. </P>  \r\n\r\n<P CLASS=PUNKT> <B>16.</B> Artikel 13 handler om &quot;afhændelse af  \r\n\r\n ejendele&quot; - og ikke om &quot;kapitalgevinster&quot;, som i  \r\n\r\n OECD-konventionen. Som ovenfor anført skyldes dette, at New Zealand ikke har  \r\n\r\n capital gains tax. Artiklens stk. 1 taler derfor om indkomst eller  \r\n\r\n fortjeneste. </P>  \r\n\r\n<P CLASS=PUNKT> <B>17.</B> Artikel 14, frit erhverv, </P>  \r\n\r\n<P>har en tilføjelse til den sædvanlige OECD-regel, idet det bestemmes, at  \r\n\r\n beskatningsretten til indkomst ved frit erhverv overgår fra bopælsstaten til  \r\n\r\n den stat, hvori erhvervet udføres, ikke blot, når erhvervsudøveren har et  \r\n\r\n fast sted i den anden stat (som i OECD-konventionen), men også, når den  \r\n\r\n pågældende udøver opholder sig i den anden stat i en eller flere perioder,  \r\n\r\n der tilsammen overstiger 183 dage i et indkomstår. Reglen ligger tæt op ad  \r\n\r\n 183 dages-reglen i artikel 15 om personlige tjenesteydelser. </P>  \r\n\r\n<P CLASS=PUNKT> <B>18.</B> Artikel 15, personlige tjenesteydelser, </P>  \r\n\r\n<P>indeholder i stk. 3 en afvigelse fra OECD-teksten. Beskatningsretten til  \r\n\r\n vederlag for arbejde på skib eller luftfartøj kan beskattes i den stat, hvori  \r\n\r\n foretagendet er hjemmehørende - medens OECD giver beskatningsretten til den  \r\n\r\n stat, hvori foretagendets virkelige ledelse har sit sæde. I de fleste  \r\n\r\n tilfælde er de to begreber sammenfaldende. </P>  \r\n\r\n<P CLASS=PUNKT> <B>19.</B> Artiklen indeholder i stk. 2 den sædvanlige 183  \r\n\r\n dages-regel. De 183 dage skal ligesom i artikel 14 - ligge inden for et  \r\n\r\n &quot;indkomstår&quot;. Det new zealandske indkomstår løber fra 1. april til  \r\n\r\n 31. marts. </P>  \r\n\r\n<P>New zealandske skattemyndigheder vil kræve dokumentation for bopæl i  \r\n\r\n Danmark i tilfælde, hvor Danmark i henhold til artikel 15, stk. 2, har  \r\n\r\n beskatningsretten. </P>  \r\n\r\n<P CLASS=PUNKT> <B>20.</B> Det er endvidere oplyst, at en dansk arbejdstager  \r\n\r\n i henhold til new zealandsk lov vil være fri for new zealandsk skat under  \r\n\r\n følgende 3 betingelser: </P>  \r\n\r\n<UL CLASS=PLAIN-LIST>  \r\n\r\n<LI>1) ophold i mindre end 92 dage, </LI>  \r\n\r\n<LI>2) udenlandsk arbejdsgiver uden fast driftssted i New Zealand, og </LI>  \r\n\r\n<LI>3) dansk beskatning. </LI>  \r\n\r\n</UL>  \r\n\r\n<P CLASS=PUNKT> <B>21.</B> Artikel 18, (private) pensioner </P>  \r\n\r\n<P>kan kun beskattes i bopælsstaten. Reglen gælder kun pensioner i  \r\n\r\n forbindelse med tidligere tjenesteforhold. </P>  \r\n\r\n<P CLASS=PUNKT> <B>22.</B> Efter stk. 2 har kildestaten ret til at beskatte  \r\n\r\n sociale pensioner. Disse sociale ydelser kan dog medregnes i  \r\n\r\n beskatningsgrundlaget i bopælsstaten, der herefter skal give creditnedslag,  \r\n\r\n jfr. artikel 22. </P>  \r\n\r\n<P>Offentlige pensioner er omfattet af artikel 19, se pkt. 23. </P>  \r\n\r\n<P CLASS=PUNKT> <B>23.</B> Artikel 19, om beskatningsretten til vederlag,  \r\n\r\n herunder pensioner, i forbindelse med offentlige hverv er i nøje  \r\n\r\n overensstemmelse med OECD-konventionen. </P>  \r\n\r\n<P CLASS=PUNKT> <B>24.</B> Artikel 21, andre indkomster, </P>  \r\n\r\n<P>giver - i overensstemmelse med OECD-overenskomsten som hovedregel  \r\n\r\n beskatningsretten til bopælsstaten. Artiklen har imidlertid den tilføjelse,  \r\n\r\n at beskatning også kan finde sted i den anden stat i de tilfælde, hvor den  \r\n\r\n omhandlede indkomst hidrører fra denne stat. </P>  \r\n\r\n<P CLASS=PUNKT> <B>25.</B> Det bemærkes, at begge stater - som nævnt ovenfor  \r\n\r\n under pkt. 10 - i pkt. b i protokollen til overenskomsten har forbeholdt sig  \r\n\r\n at benytte gældende lovbestemmelser om beskatning af indkomst ved  \r\n\r\n forsikringsvirksomhed. </P>  \r\n\r\n<P CLASS=PUNKT> <B>26.</B> Ifølge artikel 22, metodebestemmelserne, skal  \r\n\r\n dobbeltbeskatning ophæves i New Zealand efter en &quot;full  \r\n\r\n credit&quot;-regel, medens dobbeltbeskatning i Danmark skal ophæves efter en  \r\n\r\n creditregel af samme indhold som ligningslovens § 33. </P>  \r\n\r\n<P>Hvor der er tale om en indkomst, som &quot;kun kan beskattes&quot; i  \r\n\r\n kildestaten, stk. 2), skal bopælsstaten indrømme nedslag efter den såkaldte  \r\n\r\n &quot;ny exemptionsmetode&quot;. </P>  \r\n\r\n<P>Sidstnævnte metode finder anvendelse for så vidt angår vederlag for  \r\n\r\n offentlig tjeneste, herunder tjeneste, der udføres under midlertidigt ophold  \r\n\r\n i den anden stat, hvori modtageren af vederlaget ikke er statsborger (art.  \r\n\r\n 19, stk. 1), og pension efter offentlig tjeneste, medmindre pensionisten er  \r\n\r\n såvel statsborger som hjemmehørende i den anden stat (art. 19, stk. 2). </P>  \r\n\r\n<P CLASS=PUNKT> <B>27.</B> De følgende artikler (23, 24, 25, 26) er i  \r\n\r\n overensstemmelse med OECD og giver ikke anledning til bemærkninger. </P>  \r\n\r\n<P>Derimod kan det fremhæves, at overenskomsten mangler en artikel om  \r\n\r\n &quot;ikke-diskriminering&quot;, idet New Zealand ikke for tiden ønsker at  \r\n\r\n medtage en sådan bestemmelse. </P>  \r\n\r\n<P CLASS=PUNKT> <B>28.</B> Overenskomstens bestemmelser skal praktiseres ved  \r\n\r\n selve skatteligningen. For såvidt angår indkomståret 1981 vil der, såfremt  \r\n\r\n skatteansættelser eller skatteberegninger er foretaget i strid med  \r\n\r\n overenskomstens bestemmelser, blive tale om genoptagelse af de pågældende  \r\n\r\n ansættelser eller beregninger. For såvidt begæring om regulering af  \r\n\r\n skatteansættelser eller skatteberegninger for nævnte indkomstår i  \r\n\r\n overensstemmelse med overenskomstens bestemmelser allerede er fremsat eller  \r\n\r\n fremsættes inden udgangen af 1982, bemyndiges ligningskommissionerne herved  \r\n\r\n til at genoptage vedkommende ansættelser eller beregninger til fornyet  \r\n\r\n behandling uden forud indhentet bemyndigelse fra statskattedirektoratet.  \r\n\r\n Fremkommer begæringen først efter nævnte tidspunkt, vil bemyndigelse til  \r\n\r\n genoptagelse være at indhente på sædvanlig møde. </P>  \r\n\r\n<P>Tilsvarende vil en forskudsregistrering for indkomståret 1982 på begæring  \r\n\r\n være at ændre, jfr. kildeskattelovens § 53, såfremt den er foretaget i strid  \r\n\r\n med overenskomsten. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 3. februar 1982  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>JENS ROSMAN </P>  \r\n\r\n<P CLASS=MINISTER ALIGN=RIGHT>/ Jonna Sneum </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/04/1982"
        },
        {
            "displayName": "Accession",
            "displayValue": "C19820001460"
        },
        {
            "displayName": "Entydig dokumentidentifikation",
            "displayValue": "CM022897"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "14"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "03/02/1982"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skd. 7. 14-4/1979."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}