{
    "id": 105560,
    "title": "1985 BR 3   BERETNING ANGÅENDE PROCEDUREN I FORBINDELSE MED DIOXINHANDLINGSPLANEN    NR 70003 1985-86, 1. SAMLING BLAD NR 383 ",
    "documentTypeId": "370",
    "isSagsforlobPeriodValid": false,
    "shortName": "1985/1 BR 3",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 3 </P>  \r\n\r\n<P></P>  \r\n\r\n<P>Beretning angående proceduren i forbindelse med dioxinhandlingsplanen <BR>  \r\n\r\n Nr 70003 1985-86, 1. samling Blad nr 383 </P>  \r\n\r\n<P></P>  \r\n\r\n<P>Afgivet af miljø- og planlægningsudvalget </P>  \r\n\r\n<P></P>  \r\n\r\n<P>Afgivet: 19851212 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har i en række møder og i et samråd med miljøministeren den </P>  \r\n\r\n<P>21. november 1985 behandlet spørgsmålet om den handlingsplan </P>  \r\n\r\n<P>vedrørende dioxinforurening, der ifølge folketingets dagsorden den </P>  \r\n\r\n<P>23. april 1985 skulle have foreligget for folketinget senest den </P>  \r\n\r\n<P>1. november 1985. </P>  \r\n\r\n<P>Forslaget til motiveret dagsorden af 23. april 1985, der blev </P>  \r\n\r\n<P>vedtaget med 110 stemmer (S, KF, V, SF, RV, CD, VS og KrF) mod 4 </P>  \r\n\r\n<P>(FP, FD), vedlægges som bilag. </P>  \r\n\r\n<P>Et mindretal (det konservative folkepartis, venstres, kristeligt </P>  \r\n\r\n<P>folkepartis og de frie demokraters medlemmer af udvalget) ønsker </P>  \r\n\r\n<P>at udtale, at miljøministeren under et samråd i miljø- og </P>  \r\n\r\n<P>planlægningsudvalget den 21. november 1985 har oplyst, at han på </P>  \r\n\r\n<P>basis af en første skitse til den handlingsplan vedrørende </P>  \r\n\r\n<P>dioxinforurening, som han inden den 1. november 1985 skulle </P>  \r\n\r\n<P>udarbejde i henhold til folketingets dagsorden af 23. april 1985, </P>  \r\n\r\n<P>måtte konkludere, at det ville være mere frugtbart at behandle </P>  \r\n\r\n<P>nedbringelsen af affaldsmængden for sig. Denne problematik må </P>  \r\n\r\n<P>vurderes i en bredere sammenhæng end dioxinforurening. Ministeren </P>  \r\n\r\n<P>oplyste videre, at der gennem kontakter til ordførerne for et </P>  \r\n\r\n<P>flertal af partierne blev givet tilslutning til en sådan opdeling </P>  \r\n\r\n<P>af handlingsplanen i to. Ministeren bad på denne baggrund ved brev </P>  \r\n\r\n<P>af 6. november 1985 om udvalgets tilslutning hertil. </P>  \r\n\r\n<P>Ministeren har over for udvalget beklaget, at handlingsplanen på </P>  \r\n\r\n<P>baggrund af dette hændelsesforløb ikke har foreligget i udvalget </P>  \r\n\r\n<P>til tiden. </P>  \r\n\r\n<P>Ministeren har ligeledes over for udvalget beklaget, at han ikke tog </P>  \r\n\r\n<P>kontakt til ordførerne for samtlige partier bag folketingets </P>  \r\n\r\n<P>dagsorden af 23. april 1985. </P>  \r\n\r\n<P>Mindretallet kan henholde sig hertil. Centrum-demokraterne, der er </P>  \r\n\r\n<P>repræsenteret i udvalget med en stedfortræder, kan støtte </P>  \r\n\r\n<P>mindretallets holdning. </P>  \r\n\r\n<P>Et andet mindretal (socialdemokratiets og socialistisk folkepartis </P>  \r\n\r\n<P>medlemmer af udvalget) ønsker at udtale følgende: </P>  \r\n\r\n<P>I et brev til udvalget, dateret 6. november 1985, altså 6 dage efter </P>  \r\n\r\n<P>at handlingsplanen skulle have været afleveret, foreslår </P>  \r\n\r\n<P>miljøministeren, at den del af handlingsplanen, der vedrører den </P>  \r\n\r\n<P>egentlige dioxinforurening, gøres færdig nu, og at den del, der </P>  \r\n\r\n<P>vedrører affaldsproblematikken generelt, fremsendes til udvalget i </P>  \r\n\r\n<P>april 1986. Ministeren begrunder sit forslag med, at </P>  \r\n\r\n<P>affaldsproblematikken må ses mere bredt end kun i lyset af </P>  \r\n\r\n<P>dioxinforureningen. </P>  \r\n\r\n<P>I et senere brev, dateret 15. november 1985, oplyser miljøministeren, </P>  \r\n\r\n<P>at han gennem uformelle kontakter til udvalget forstod, at der var </P>  \r\n\r\n<P>bred opbakning bag forslaget. </P>  \r\n\r\n<P>På den baggrund ønsker mindretallet at understrege, at det er </P>  \r\n\r\n<P>uacceptabelt, at en minister gennem uformelle underhåndskontakter </P>  \r\n\r\n<P>forsøger at få ændret en vedtaget dagsorden, ligesom ministerens </P>  \r\n\r\n<P>handlemåde skaber tvivl om dagsordenens bindende og forpligtende </P>  \r\n\r\n<P>karakter. Mindretallet understreger tillige, at det er ministeren, </P>  \r\n\r\n<P>der har det fulde ansvar for den anvendte fremgangsmåde. </P>  \r\n\r\n<P>Mindretallet finder, at ministeren burde have søgt foretræde for </P>  \r\n\r\n<P>udvalget i god tid før den 1. november 1985 med henblik på en </P>  \r\n\r\n<P>drøftelse af de opståede problemer. </P>  \r\n\r\n<P>Det ville måske have været muligt at finde en fremgangsmåde, som ikke </P>  \r\n\r\n<P>ville have bragt ministeren i strid med den dagsorden, som </P>  \r\n\r\n<P>folketingsflertallet vedtog den 23. april 1985. </P>  \r\n\r\n<P>Venstresocialisterne, der er repræsenteret i udvalget ved en </P>  \r\n\r\n<P>stedfortræder, kan tilslutte sig mindretallets udtalelse. </P>  \r\n\r\n<P>Et tredje mindretal (det radikale venstres medlem af udvalget) </P>  \r\n\r\n<P>udtaler, at mindretallet fik oplyst, at socialdemokratiet ikke </P>  \r\n\r\n<P>havde indvendinger mod opdelingen af handlingsplanen, og </P>  \r\n\r\n<P>accepterede på denne baggrund denne opdeling. Mindretallet tager </P>  \r\n\r\n<P>ministerens beklagelse til efterretning. </P>  \r\n\r\n<P>P.u.v. </P>  \r\n\r\n<P>Steffensen </P>  \r\n\r\n<P>formand </P>  \r\n\r\n<P>Bilag </P>  \r\n\r\n<P>Til forespørgsel nr. F 20 Blad nr. 639 </P>  \r\n\r\n<P>Folketinget 1984-85 </P>  \r\n\r\n<P>Forslag om motiveret dagsorden </P>  \r\n\r\n<P>(Den 23. april 1985) </P>  \r\n\r\n<P>Af Anne Grete Holmsgård (VS), Hjortnæs (S), Leif Hermann (SF) og Lone </P>  \r\n\r\n<P>Dybkjær (RV): </P>  \r\n\r\n<P>Folketinget opfordrer regeringen til snarest muligt at iværksætte </P>  \r\n\r\n<P>følgende foranstaltninger: </P>  \r\n\r\n<P>- en landsdækkende stikprøveundersøgelse af dioxinindholdet i </P>  \r\n\r\n<P>modermælk, </P>  \r\n\r\n<P>- dioxinmålinger på de forskellige typer affaldsforbrændingsanlæg, </P>  \r\n\r\n<P>herunder sygehusforbrændingsanlæg samt små forbrændingsanlæg, </P>  \r\n\r\n<P>samt at udarbejde en handlingsplan inden den 1. november 1985 baseret </P>  \r\n\r\n<P>på følgende principper: </P>  \r\n\r\n<P>- en vurdering af de nyeste internationale forskningsresultater for </P>  \r\n\r\n<P>skadevirkninger af dioxin samt vurdering af teknikker til </P>  \r\n\r\n<P>nedbringelse af dioxinforurening fra affaldsforbrænding </P>  \r\n\r\n<P>- en revurdering af TDI værdien </P>  \r\n\r\n<P>- en udarbejdelse af retningslinjer for miljøgodkendelse af samtlige </P>  \r\n\r\n<P>forbrændingsanlæg, der sikrer, at disse overholder den fastsatte </P>  \r\n\r\n<P>grænseværdi </P>  \r\n\r\n<P>- oplysning om skadevirkning ved afbrænding af husholdningsaffald i </P>  \r\n\r\n<P>små og mellemstore anlæg, kombineret med en dato for et eventuelt </P>  \r\n\r\n<P>forbud </P>  \r\n\r\n<P>- udarbejdelse af forslag til en væsentlig nedbringelse af mængden af </P>  \r\n\r\n<P>affald fra husholdninger og industri via genindvinding, </P>  \r\n\r\n<P>recirkulation m.v. for at opfylde genanvendelseslovens </P>  \r\n\r\n<P>intentioner, og </P>  \r\n\r\n<P>- søge udviklet en produktion af engangsemballager, som kan nedbrydes </P>  \r\n\r\n<P>uden skadevirkninger for mennesker og miljø. </P>  \r\n\r\n<P>Folketinget går herefter til næste sag på dagsordenen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851SR70003"
        },
        {
            "displayName": "Entydig dokumentidentifikation",
            "displayValue": "CL005766"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "3"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}