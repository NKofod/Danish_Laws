{
    "id": 109392,
    "title": "1991 BTL 123   BETÆNKNING OVER FORSLAG TIL LOV OM OPHÆVELSE AF LOV OM   ARBEJDSMARKEDSBIDRAG OG OM ÆNDRING AF MERVÆRDIAFGIFTSLOVEN (MOMSLOVEN)   (TILLÆGSMOMS PÅ 3 PCT.)    NR L 123 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 123",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 123 </P>  \r\n\r\n<P></P>  \r\n\r\n<P>Betænkning over Forslag til lov om ophævelse af lov om  \r\n\r\n arbejdsmarkedsbidrag og om ændring af merværdiafgiftsloven (momsloven)  \r\n\r\n (Tillægsmoms på 3 pct.) <BR>  \r\n\r\n Nr L 123 1991-92, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19911213 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Amnesty International, </P>  \r\n\r\n<P>Bestillingskontorernes Arbejdsgiversammenslutning, </P>  \r\n\r\n<P>Dansk Blindesamfund, </P>  \r\n\r\n<P>Detailhandelens Fællesråd, </P>  \r\n\r\n<P>Falcks Redningskorps A/S, </P>  \r\n\r\n<P>Finansrådet, </P>  \r\n\r\n<P>Foreningen for Danmarks Fiskemel- og Fiskeolieindustri, </P>  \r\n\r\n<P>Handelskammeret, </P>  \r\n\r\n<P>KPMG C. Jespersen, revisionsfirma, </P>  \r\n\r\n<P>Photo Team og </P>  \r\n\r\n<P>Sammenslutningen Københavns Taxa. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter vil et <I>mindretal</I> (Socialdemokratiets medlemmer af  \r\n\r\n udvalget) redegøre for sin stilling til lovforslaget ved 2. behandling.  \r\n\r\n Mindretallet kan tiltræde de stillede ændringsforslag. </P>  \r\n\r\n<P>Socialdemokratiet har for længst tilkendegivet, at sagen måtte finde sin  \r\n\r\n afklaring i sammenhæng med de nødvendige aftaler om finansloven. </P>  \r\n\r\n<P>Det ville føre til uoverskuelige og uacceptable virkninger for statens  \r\n\r\n finanser, hvis et uændret arbejdsmarkedsbidrag måtte blive underkendt af  \r\n\r\n EF-Domstolen, og en tilbagevenden til ordningen fra før 1987 ville være til  \r\n\r\n stor skade for beskæftigelsen i eksporterhvervene. </P>  \r\n\r\n<P>Derfor må en løsning findes med udgangspunkt i de fremsatte lovforslag.  \r\n\r\n</P>  \r\n\r\n<P>Men for Socialdemokratiet er det aldeles afgørende, at der også i praksis  \r\n\r\n bliver tale om en rent teknisk omlægning, der ikke bruges som anledning til  \r\n\r\n pris- og avanceglidning. </P>  \r\n\r\n<P>Socialdemokratiet har derfor ved forhandling med regeringen fået ændret  \r\n\r\n lovteksten, så alle indgåede kontrakter automatisk tilpasses. Der bliver en  \r\n\r\n klar ret for køber til at nedsætte prisen eksklusive moms med det bortfaldne  \r\n\r\n arbejdsmarkedsbidrag, så prisen inklusive moms forbliver helt uændret. </P>  \r\n\r\n<P>Men det må sikres, at grossisterne i alle tilfælde har klar pligt til at  \r\n\r\n fortælle deres kunder, hvorvidt prisen eksklusive moms er nedsat svarende til  \r\n\r\n bortfaldet af arbejdsmarkedsbidraget. Det vil sikre en gennemsigtighed på  \r\n\r\n markedet og derved yderligere modvirke prisstigninger i detailleddet. </P>  \r\n\r\n<P>Endelig må det overvejes, hvordan momsfri virksomheder som f.eks.  \r\n\r\n taxavognmænd og læger undgår store forskydninger i betalingerne i forhold til  \r\n\r\n reglerne om arbejdsmarkedsbidrag. </P>  \r\n\r\n<P>Socialdemokratiet vil derfor sikre, at disse problemer tages op til  \r\n\r\n endelig afklaring mellem 2. og 3. behandling. </P>  \r\n\r\n<P>Et <I>andet mindretal</I> (Det Konservative Folkepartis medlemmer af  \r\n\r\n udvalget) vil redegøre for sin stilling til lovforslaget ved 2. behandling.  \r\n\r\n Mindretallet kan tiltræde de stillede ændringsforslag. </P>  \r\n\r\n<P>Et <I>tredje mindretal</I> (Venstres medlemmer af udvalget) vil redegøre  \r\n\r\n for sin stilling til lovforslaget ved 2. behandling. Mindretallet kan  \r\n\r\n tiltræde de stillede ændringsforslag. </P>  \r\n\r\n<P>Et <I>fjerde mindretal</I> (Socialistisk Folkepartis medlemmer af  \r\n\r\n udvalget) indstiller lovforslaget til <I>forkastelse</I> ved 3. behandling.  \r\n\r\n Mindretallet kan dog stemme for de under nr. 1, 3 og 4 stillede  \r\n\r\n ændringsforslag, men vil stemme imod ændringsforslag nr. 2. </P>  \r\n\r\n<P>Et <I>femte mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling.  \r\n\r\n Mindretallet kan ikke stemme for de stillede ændringsforslag. Lovforslaget er  \r\n\r\n en sammenskrivning af ophævelse af lov om arbejdsmarkedsbidrag (ambi) og  \r\n\r\n ændring af merværdiafgiftsloven (momsloven). </P>  \r\n\r\n<P>Fremskridtspartiet er positiv over for ophævelsen af ambibidraget, som vi  \r\n\r\n allerede ved vedtagelsen i 1987 gjorde opmærksom på var ulovlig. Men  \r\n\r\n Fremskridtspartiet kan ikke gå med til en momsforhøjelse til 25 pct. Vi mener  \r\n\r\n i øvrigt også, at det er et spørgsmål, hvorvidt det er lovmedholdeligt i  \r\n\r\n forhold til EF. Vi bliver ikke overraskede, hvis der om 1 1/2 år kommer et  \r\n\r\n sagsanlæg fra EF, fordi Danmark har forhøjet momsen for kraftigt, men så vil  \r\n\r\n regeringen sikkert forsøge at indføre ambi igen bare med nogle andre  \r\n\r\n bogstaver, f.eks. bambi, bingo eller lignende. </P>  \r\n\r\n<P>Den danske regering er efterhånden eksperter i at gennemføre love, som  \r\n\r\n bliver forkastet ved EF. </P>  \r\n\r\n<P>Fremskridtspartiet er overbevist om, at der vil komme en række  \r\n\r\n prisstigninger efter 1. januar 1992 på trods af statsministerens og  \r\n\r\n skatteministerens løfter om at virke som priskontrollanter i butikkerne. </P>  \r\n\r\n<P>Et <I>sjette mindretal</I> (Centrum-Demokraternes medlem af udvalget) vil  \r\n\r\n redegøre for sin stilling til lovforslaget ved 2. behandling. Mindretallet  \r\n\r\n kan tiltræde de stillede ændringsforslag. </P>  \r\n\r\n<P>Et <I>syvende mindretal</I> (Det Radikale Venstres medlem af udvalget) vil  \r\n\r\n redegøre for sin stilling til lovforslaget ved 2. behandling. Mindretallet  \r\n\r\n kan tiltræde de stillede ændringsforslag. </P>  \r\n\r\n<P>Et <I>ottende mindretal</I> (Kristeligt Folkepartis medlem af udvalget)  \r\n\r\n vil redegøre for sin stilling til lovforslaget ved 2. behandling.  \r\n\r\n Mindretallet kan tiltræde de stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Af <I>skatteministeren,</I> tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P>Til titlen </P>  \r\n\r\n<P> <B>1)</B> Titlen affattes således: </P>  \r\n\r\n<P>&#187; <B>Forslag til lov om ophævelse af lov om arbejdsmarkedsbidrag og  \r\n\r\n om ændring af merværdiafgiftsloven (momsloven) m.v. </B></P>  \r\n\r\n<P> (Tillægsmoms på 3 pct.)&#187;. </P>  \r\n\r\n<P>Af <I>skatteministeren,</I> tiltrådt af et <I>flertal</I> (udvalget med  \r\n\r\n undtagelse af SF og FP): </P>  \r\n\r\n<P> <B>2)</B> Efter § 2 indsættes som nye paragraffer: &#187; <B>§ 01  \r\n\r\n</B></P>  \r\n\r\n<P> I lov om Arbejdsmarkedets Tillægspension, jf. lovbekendtgørelse nr. 3 af  \r\n\r\n 5. januar 1988, som ændret ved lov nr. 267 af 2. maj 1990, foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 17 a, stk. 1,</I> ændres &#187;lov om  \r\n\r\n arbejdsmarkedsbidrag&#171; til: &#187;merværdiafgiftsloven (momsloven) eller  \r\n\r\n lov om afgift af lønsum m.v.&#171; </P>  \r\n\r\n<P> <B>2.</B>  <I>§ 17 a, stk. 3,</I> ophæves. </P>  \r\n\r\n<P> <B>3.</B> I <I>§ 17 a, stk. 4,</I> der bliver stk. 3, udgår  \r\n\r\n &#187;skatteministeren og&#171;. </P>  \r\n\r\n<P> <B>§ 02</B>  </P>  \r\n\r\n<P>I lov om Arbejdsgivernes Elevrefusion, jf. lovbekendtgørelse nr. 485 af  \r\n\r\n 21. juni 1991, foretages følgende ændring: </P>  \r\n\r\n<P> <I>§ 2, stk. 2,</I> affattes således: </P>  \r\n\r\n<P>&#187; <I>Stk. 2.</I> Undtaget er endvidere religiøse samfund, der er  \r\n\r\n fritaget for afgiftspligt i medfør af § 2 a, stk. 1, nr. 1, i lov om afgift  \r\n\r\n af lønsum m.v.&#171;&#187; </P>  \r\n\r\n<P>Af <I>skatteministeren,</I> tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P>Til § 3 </P>  \r\n\r\n<P> <B>3)</B> I <I>stk. 6</I> indsættes efter 2. pkt. som nyt punktum: </P>  \r\n\r\n<P>&#187;Det samme gælder virksomheder, der efter merværdiafgiftsloven  \r\n\r\n anvender en kortere afregningsperiode end måneden.&#171; </P>  \r\n\r\n<P> <B>4)</B> Efter § 3 indsættes som ny paragraf: </P>  \r\n\r\n<P>&#187; <B>§ 03</B>  </P>  \r\n\r\n<P> <I>Stk. 1.</I> Hvis der inden 1. januar 1992 er aftalt en bestemt pris  \r\n\r\n eksklusive moms, kan køberen kræve, at et beløb svarende til det ophævede  \r\n\r\n arbejdsmarkedsbidrag fratrækkes i denne pris, inden moms og tillægsmoms  \r\n\r\n faktureres. Dette gælder tillige, når salgsprisen er aftalt inklusive 22 pct.  \r\n\r\n moms, hvis sælgeren hæver prisen med henvisning til et aftalt forbehold om  \r\n\r\n afgiftsændringer. </P>  \r\n\r\n<P> <I>Stk. 2.</I> Bestemmelsen i stk. 1 finder dog ikke anvendelse, såfremt  \r\n\r\n sælgeren godtgør, at der mellem parterne er aftalt andet med hensyn til  \r\n\r\n omlægningen fra arbejdsmarkedsbidrag til tillægsmoms.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ændringsforslaget, hvorved der tilføjes &#187;m.v.&#171; til den hidtidige  \r\n\r\n titel, er en konsekvens af de under nr. 2 foreslåede ændringer. </P>  \r\n\r\n<P>Til nr. 2 </P>  \r\n\r\n<P>Til § 01 </P>  \r\n\r\n<P>§ 17 a i ATP-loven omhandler den særlige kompensationsordning for  \r\n\r\n arbejdsgivernes ATP-bidrag, der blev indført samtidig med  \r\n\r\n arbejdsmarkedsbidraget i 1988. Kompensationsbeløbet er hidtil blevet  \r\n\r\n modregnet i arbejdsmarkedsbidraget. Ændringsforslagene er en konsekvens af,  \r\n\r\n at arbejdsmarkedsbidragsloven foreslås ophævet. Kredsen af  \r\n\r\n kompensationsberettigede er den samme som efter den gældende lovgivning, og  \r\n\r\n forslaget har derfor ingen økonomiske konsekvenser. Kompensationsbeløbet vil  \r\n\r\n for fremtiden blive udbetalt (modregnet) ved ATP's foranstaltning. </P>  \r\n\r\n<P>Til § 02 </P>  \r\n\r\n<P>Ændringsforslaget er en konsekvens af, at arbejdsmarkedsbidragsloven  \r\n\r\n foreslås ophævet. </P>  \r\n\r\n<P>Til nr. 3 </P>  \r\n\r\n<P>Som anført i lovforslagets bemærkninger til § 3, stk. 6, skal  \r\n\r\n virksomheder, der efter momsloven er registreret som landbrug og fiskeri  \r\n\r\n m.v., og som anvender forskudt regnskabsår, foretage to særskilte angivelser  \r\n\r\n af afgiftstilsvaret for den afgiftsperiode, der strækker sig hen over  \r\n\r\n årsskiftet 1991-92. Det er nødvendigt med to særskilte angivelser, for at  \r\n\r\n told- og skatteregionerne kan opgøre bidraget efter  \r\n\r\n arbejdsmarkedsbidragsloven indtil den 1. januar 1992. </P>  \r\n\r\n<P>Det foreslås, at det samme skal gælde for virksomheder, der har  \r\n\r\n ugeafregning (eksportvirksomheder), idet den 31. december 1991 ikke falder  \r\n\r\n sammen med ugeafslutningen for sådanne virksomheder. </P>  \r\n\r\n<P>Til nr. 4 </P>  \r\n\r\n<P>Til stk. 1 </P>  \r\n\r\n<P>Det foreslås præciseret, at ved aftaler indgået inden 1992 om priser  \r\n\r\n eksklusive 22 pct. moms eller med forbehold for afgiftsændringer i forhold  \r\n\r\n hertil kan køberen kræve, at et beløb svarende til det ophævede  \r\n\r\n arbejdsmarkedsbidrag skal fratrækkes i prisen, inden tillægsmomsen lægges på,  \r\n\r\n jf. også punkt 6 i de almindelige bemærkninger til lovforslaget. </P>  \r\n\r\n<P>Til stk. 2 </P>  \r\n\r\n<P>Den foreslåede bestemmelse i stk. 1 kan i ganske særlige tilfælde tænkes  \r\n\r\n at være i modstrid med, hvad parterne har aftalt eller klart forudsat ved  \r\n\r\n aftalens indgåelse. Det foreslås derfor i stk. 2, at bestemmelsen i stk. 1  \r\n\r\n ikke finder anvendelse, såfremt sælgeren kan godtgøre, at der mellem parterne  \r\n\r\n er aftalt andet, der vedrører omlægningen fra arbejdsmarkedsbidrag til  \r\n\r\n tillægsmoms. Det kan f.eks. forekomme ved aftaler, der er indgået i perioden  \r\n\r\n fra lovforslagets fremsættelse den 27. november 1991 til gennemførelsen, og  \r\n\r\n hvor arbejdsmarkedsbidragets bortfald har været forudsat. </P>  \r\n\r\n<P>Den bevisbyrde, der således pålægges sælgeren ved reglen i stk. 2, må  \r\n\r\n antages at være af forskellig vægt afhængig af, hvornår prisaftalen er  \r\n\r\n indgået. For aftaler indgået før lovforslagets fremsættelse den 27. november  \r\n\r\n 1991 er det usandsynligt, at parterne kan have gjort sig andre forudsætninger  \r\n\r\n end svarende til det, der følger af reglen i stk. 1, og sælgerens bevisbyrde  \r\n\r\n vil følgelig være betydelig tungere end for aftaler indgået efter  \r\n\r\n fremsættelsen af lovforslaget. For aftaler indgået efter offentliggørelsen af  \r\n\r\n nærværende ændringsforslag kan der være særlig grund til at være opmærksom  \r\n\r\n på, om køberen har haft kendskab til ændringsforslaget, medens sælgeren ikke  \r\n\r\n har haft tilsvarende kendskab. I sådanne særlige tilfælde vil det være klart  \r\n\r\n stridende mod lovforslagets og ændringsforslagets hensigt, om køberen kunne  \r\n\r\n gennemføre en prisnedsættelse. Sælgerens bevisbyrde efter stk. 2 må i sådanne  \r\n\r\n tilfælde antages at være ganske let at løfte. </P>  \r\n\r\n<P> <I>Pia Gjellerup (S)</I> fmd. <I>Klaus Hækkerup (S) Anne-Marie Meldgaard  \r\n\r\n (S) Poul Nielson (S) Stavad (S) Ove Fich (S) Jes Lunde (SF) Jens Thoft (SF)  \r\n\r\n Bente Juncker (CD) Aagaard (KF) Pernille Sams (KF) Peter Brixtofte (V)</I>  \r\n\r\n nfmd. <I>Svend Heiselberg (V) Svend Aage Jensby (V) Ole Donner (FP) Elisabeth  \r\n\r\n Arnold (RV) Kofod-Svendsen (KRF)</I>  </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i nogle møder og har </P>  \r\n\r\n<P>herunder stillet spørgsmål til skatteministeren, som denne har </P>  \r\n\r\n<P>besvaret skriftligt. </P>  \r\n\r\n<P>Endvidere har udvalget modtaget skriftlige henvendelser fra: </P>  \r\n\r\n<P>Baltica Finans A/S, </P>  \r\n\r\n<P>De Samvirkende Købmandsforeninger i Danmark, </P>  \r\n\r\n<P>Detailhandelens Fællesråd, </P>  \r\n\r\n<P>Feriehusudlejernes Brancheforening, </P>  \r\n\r\n<P>Finansrådet, </P>  \r\n\r\n<P>Fællesforeningen for Danmarks Brugsforeninger, </P>  \r\n\r\n<P>Topdanmark og </P>  \r\n\r\n<P>Tveede A/S, Nørresundby. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Fremskridtspartiets medlemmer) lovforslaget til  \r\n\r\n<I>vedtagelse</I> med de stillede ændringsforslag. </P>  \r\n\r\n<P>Flertallet har med tilfredshed noteret sig skatteministerens tilsagn under  \r\n\r\n 2. behandling om, at han vil iværksætte en kraftig oplysningskampagne om den  \r\n\r\n tekniske omlægning fra arbejdsmarkedsbidrag til moms, der ikke bør medføre  \r\n\r\n prisstigninger. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget) vil  \r\n\r\n redegøre for sin stilling til lovforslaget og de stillede ændringsforslag ved  \r\n\r\n 3. behandling. </P>  \r\n\r\n<P>Mindretallet vil udtrykke sin utilfredshed med, at ministeren ikke har  \r\n\r\n villet svare på, hvorledes varelagrene skulle opgøres, og hvorvidt  \r\n\r\n detailhandelen og FDB rent faktisk har ret i deres kritik. Svar på  \r\n\r\n supplerende spørgsmål stillet på foranledning af SF har udvalget til stor  \r\n\r\n beklagelse for SF besluttet ikke at afvente, før tillægsbetænkningen blev  \r\n\r\n afgivet. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse.</I> Mindretallet kan ikke stemme  \r\n\r\n for de stillede ændringsforslag. Fremskridtspartiet henviser til partiets  \r\n\r\n tilkendegivelser i udvalgets betænkning. </P>  \r\n\r\n<P>Ændringsforslag </P>  \r\n\r\n<P>Af <I>skatteministeren,</I> tiltrådt af et <I>flertal</I> (udvalget med  \r\n\r\n undtagelse af SF og FP): </P>  \r\n\r\n<P>Til § 5 </P>  \r\n\r\n<P> <B>1)</B> I <I>stk. 1</I> indsættes efter 1. pkt. som nyt punktum: </P>  \r\n\r\n<P>&#187;§ 6, stk. 3, træder dog i kraft ved bekendtgørelsen i  \r\n\r\n Lovtidende.&#171; </P>  \r\n\r\n<P>Til § 6 </P>  \r\n\r\n<P> <B>2)</B> Efter stk. 2 indsættes som nyt stykke: </P>  \r\n\r\n<P> <I>&#187;Stk. 3.</I> Prisangivelser eksklusive moms i form af prislister  \r\n\r\n eller andet skriftligt materiale, der er gældende for tiden før 1. januar  \r\n\r\n 1992, skal korrigeres eller tilbagekaldes inden udgangen af 1991 med virkning  \r\n\r\n fra 1. januar 1992, medmindre deres gyldighedsperiode udløber forinden.  \r\n\r\n Korrektion sker ved en henvisning til de priser, der var gældende den 26.  \r\n\r\n november 1991, med angivelse af, at disse priser eksklusive moms reduceres  \r\n\r\n med 2,4 pct. for leverancer den 1. januar 1992 eller senere. Tilbagekaldelse  \r\n\r\n sker ved udsendelse af nyt materiale, der angiver både de priser eksklusive  \r\n\r\n moms, der var gældende den 26. november 1991, reduceret med 2,4 pct., og de  \r\n\r\n priser eksklusive moms, der gælder for leverancer den 1. januar 1992 eller  \r\n\r\n senere. Prislister eller andet skriftligt materiale, der erstatter materiale,  \r\n\r\n hvis gyldighed udløber inden 1. januar 1992, skal indeholde tilsvarende  \r\n\r\n oplysninger. Materiale, der alene angiver priser inklusive moms, skal ikke  \r\n\r\n tilbagekaldes.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ændringsforslaget er en konsekvens af den under nr. 2 foreslåede nye  \r\n\r\n bestemmelse vedrørende visse virksomheders prislister m.v. </P>  \r\n\r\n<P>Til nr. 2 </P>  \r\n\r\n<P>Ifølge bestemmelsen skal engroshandlende og andre virksomheder, som  \r\n\r\n angiver priser eksklusive 22 pct. moms, for levering efter 1. januar 1992  \r\n\r\n fratrække det nuværende arbejdsmarkedsbidrag i de pr. 26. november 1991  \r\n\r\n gældende prislister, inden moms og tillægsmoms lægges på, eller foretage en  \r\n\r\n omkalkulering af de priser, der skal gælde efter 1. januar 1992. Nærværende  \r\n\r\n lovforslag blev fremsat den 27. november 1991. </P>  \r\n\r\n<P>Hvis virksomheden vælger at omkalkulere de tidligere priser, skal der  \r\n\r\n angives både prisen den 26. november 1991, reduceret med 2,4 pct. svarende  \r\n\r\n til arbejdsmarkedsbidraget, og de nye priser, så priserne kan sammenlignes.  \r\n\r\n</P>  \r\n\r\n<P>Bestemmelsen omfatter kun prisangivelser eksklusive 22 pct. moms. Salg til  \r\n\r\n momssats 0 pct., f.eks. til eksport, omfattes ikke. </P>  \r\n\r\n<P>Bestemmelsen omfatter endvidere ikke prisangivelser inklusive moms, f.eks.  \r\n\r\n i detailhandelen, der ikke forudsættes at ændre sin prismærkning som følge af  \r\n\r\n afgiftsomlægningen, da tillægsmomsen er af samme størrelse som det  \r\n\r\n arbejdsmarkedsbidrag, der falder væk. </P>  \r\n\r\n<P> <I>Pia Gjellerup (S)</I> fmd. <I>Klaus Hækkerup (S) Anne-Marie Meldgaard  \r\n\r\n (S) Poul Nielson (S) Stavad (S) Ove Fich (S) Jes Lunde (SF) Jens Thoft (SF)  \r\n\r\n Bente Juncker (CD) Aagaard (KF) Pernille Sams (KF) Peter Brixtofte (V)</I>  \r\n\r\n nfmd. <I>Svend Heiselberg (V) Svend Aage Jensby (V) Ole Donner (FP) Elisabeth  \r\n\r\n Arnold (RV) Kofod-Svendsen (KRF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/01/1992"
        },
        {
            "displayName": "Accession",
            "displayValue": "199114K00123"
        },
        {
            "displayName": "Entydig dokumentidentifikation",
            "displayValue": "CL002191"
        },
        {
            "displayName": "Dato for førstegangsindlæggelse",
            "displayValue": "21/01/1992"
        },
        {
            "displayName": "Dato for indlæggelse",
            "displayValue": "21/01/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "123"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}