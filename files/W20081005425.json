{
    "id": 124912,
    "title": "En timelønnet musiklærer på en kommunal musikskole kunne få ret til supplerende dagpenge, da arbejdsgiveren havde erklæret, at medlemmet til enhver tid frit kunne placere arbejdstiden",
    "documentTypeId": "240",
    "isSagsforlobPeriodValid": true,
    "shortName": "KEN nr 10054 af 12/09/2008",
    "documentHtml": "<div class=\"bjelke\">Den fulde tekst</div><p class=\"Titel2\">En timelønnet musiklærer på en kommunal musikskole kunne få ret til supplerende dagpenge, da arbejdsgiveren havde erklæret, at medlemmet til enhver tid frit kunne placere arbejdstiden</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Et medlem blev ansat som timelønnet musiklærer på en kommunal musikskole til i sæsonen 2007/08 dels at undervise en enkelt elev dels undervise på hold i rytmisk hørelære og rytmisk sammenspil. Medlemmet havde et opsigelsesvarsel over for arbejdsgiveren.</div>\r\n        </p>\r\n        <p class=\"Tekst2\">\r\n          <div>Arbejdsgiveren havde erklæret, at medlemmets nedsatte arbejdstid til enhver tid frit kunne placeres, så arbejdstiden ikke var til hinder for overtagelse af andet arbejde.</div>\r\n        </p>\r\n        <p class=\"Tekst2\">\r\n          <div>Ankenævnet fandt ikke grundlag for at tilsidesætte arbejdsgiverens erklæring om, at medlemmet til enhver tid frit kunne placere arbejdstiden. Medlemmet havde derfor ret til supplerende dagpenge fra ansættelsesforholdets første dag, hvis han i øvrigt opfyldte betingelserne for supplerende dagpenge.</div>\r\n        </p>\r\n      </div>\r\n      <p class=\"TekstV\"><span class=\"Bold\">Vedrørende .........</span></p>\r\n      <p class=\"TekstV\">Arbejdsmarkedets Ankenævn har behandlet forbundets klage på møde den 11. september 2008.</p>\r\n      <p class=\"TekstV\">Ankenævnet traf denne</p>\r\n      <p class=\"TekstV\"><span class=\"Bold\">A F G Ø R E L S E</span></p>\r\n      <p class=\"TekstV\">Medlemmet havde ret til supplerende dagpenge fra den 29. august 2007, såfremt han opfyldte de øvrige betingelser for at få supplerende dagpenge.</p>\r\n      <p class=\"TekstV\">Ankenævnet ændrer således Arbejdsdirektoratets afgørelse af den 5. december 2007.</p>\r\n      <p class=\"TekstV\"><span class=\"Italic\">B E G R U N D E L S E</span></p>\r\n      <p class=\"TekstV\">Ankenævnet har lagt til grund, at medlemmet den 29. august 2007 påbegyndte et ansættelsesforhold som timelønnet musiklærer ved X Kommunes Musikskole med undervisningssted på Y Gymnasium, og at medlemmet i henhold til overenskomsten havde et opsigelsesvarsel over for arbejdsgiveren.</p>\r\n      <p class=\"TekstV\">Det fremgår af § 15, stk. 2 i bekendtgørelsen om rådighed, at et medlem, der arbejder på nedsat tid i et ansættelsesforhold, hvor arbejdsgiveren har krav på et opsigelsesvarsel, kan få supplerende dagpenge, hvis medlemmets nedsatte arbejdstid til enhver tid kan placeres, så arbejdstiden ikke er til hinder for overtagelse af andet arbejde, eller hvis arbejdsgiveren erklærer at ville se bort fra opsigelsesvarslet i tilfælde af, at medlemmet opnår arbejde med en længere arbejdstid.</p>\r\n      <p class=\"TekstV\">Ankenævnet finder på det foreliggende grundlag, at medlemmets nedsatte arbejdstid i ansættelsen som musiklærer på X Kommunes Musikskole med undervisningssted på Y Gymnasium fra den 29. august 2007 til enhver tid kunne placeres, så arbejdstiden ikke var til hinder for, at han kunne overtage andet arbejde.</p>\r\n      <p class=\"TekstV\">Ankenævnet har i den forbindelse lagt vægt på, at arbejdsgiveren på frigørelsesattest, dateret den 26. september 2007, har erklæret, at medlemmet frit kunne placere sin arbejdstid, og at arbejdsgiveren efterfølgende har bekræftet, at medlemmet frit kunne flytte sin undervisning, hvis det blev nødvendigt.</p>\r\n      <p class=\"TekstV\">Ankenævnet har endvidere lagt vægt på, at medlemmet i skoleåret 2007/08 var ansat til dels at give en enkelt elev 32 lektioner dels til at undervise et hold med syv elever fra 3.g i rytmisk hørelære og rytmisk sammenspil i tre lektioner om ugen.</p>\r\n      <p class=\"TekstV\">Ankenævnet finder således ikke grundlag for at tilsidesætte arbejdsgiverens erklæring om, at medlemmet frit kunne placere sin arbejdstid.</p>\r\n      <p class=\"TekstV\">Medlemmet havde derfor ret til supplerende dagpenge fra ansættelsesforholdets første dag, hvis han opfyldte de øvrige betingelser for at få udbetalt supplerende dagpenge.</p>\r\n      <p class=\"TekstV\"><span class=\"Italic\">R E G L E R</span></p>\r\n      <p class=\"TekstV\">Ankenævnet henviser til:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 59, stk. 1, 1. pkt. og stk. 5, 1. pkt. samt § 62, stk. 1, stk. 2 og stk. 6 i lov om arbejdsløshedsforsikring m.v., jf. lovbekendtgørelse nr. 994 af 8. august 2007</p>\r\n        <p class=\"Liste1\"><span class=\"Liste1Nr\" id=\"\">–</span> § 1, stk. 1 i Arbejdsdirektoratets bekendtgørelse nr. 966 af 8. november 2001 om supplerende dagpenge</p>\r\n        <p class=\"Liste1\"><span class=\"Liste1Nr\" id=\"\">–</span> § 15, stk. 2, nr. 1 i Arbejdsdirektoratets bekendtgørelse nr. 179 af 19. februar 2007 om rådighed.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet samt supplerende oplysninger, som ankenævnets sekretariat har indhentet telefonisk fra X Kommunes Musikskole.</p>\r\n      <p class=\"TekstV\"><span class=\"Bold\">På ankenævnets vegne</span></p>\r\n      <p class=\"TekstV\">.........</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">.........</p>\r\n      <p class=\"TekstV\"><span class=\"BoldUnderline\">Regler:</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 994 af 8. august 2007:</span></p>\r\n      <p class=\"TekstV\"><span class=\"Italic\">Ret til dagpenge og aktiveringsydelse</span></p>\r\n      <p class=\"TekstV\"><span class=\"Bold\">§ 59.</span> Når et ledigt medlem, som er arbejdssøgende til arbejde i fuld, sædvanlig arbejdstid, opnår arbejde af kortere varighed, nedsættes dagpengene. .........</p>\r\n      <p class=\"TekstV\"><span class=\"Italic\">Stk. 2.</span> .........</p>\r\n      <p class=\"TekstV\"><span class=\"Italic\">Stk. 3.</span> .........</p>\r\n      <p class=\"TekstV\"><span class=\"Italic\">Stk. 4.</span> ........</p>\r\n      <p class=\"TekstV\"><span class=\"Italic\">Stk. 5.</span> Direktøren for Arbejdsdirektoratet fastsætter nærmere regler efter forhandling med Beskæftigelsesrådet. .........</p>\r\n      <p class=\"TekstV\"><span class=\"Italic\">Stk. 6.</span> .........</p>\r\n      <p class=\"TekstV\"><span class=\"Bold\">§ 62.</span> Der kan kun udbetales dagpenge til et medlem, som står til rådighed for arbejdsmarkedet. Det er en betingelse for at være til rådighed, at medlemmet</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> er aktivt arbejdssøgende</p>\r\n        <p class=\"Liste1\"><span class=\"Liste1Nr\" id=\"\">2)</span> kan og vil overtage arbejde med dags varsel,</p>\r\n        <p class=\"Liste1\"><span class=\"Liste1Nr\" id=\"\">3)</span> kan og vil deltage i formidlingssamtaler, samtaler om formidlingsrelevante oplysninger (cv-samtaler) efter kapitel 6 i lov om en aktiv beskæftigelsesindsats og rådighedssamtaler,</p>\r\n        <p class=\"Liste1\"><span class=\"Liste1Nr\" id=\"\">4)</span> kan og vil deltage i kontaktforløb, herunder i jobsamtaler og tilbud efter lov om en aktiv beskæftigelsesindsats og</p>\r\n        <p class=\"Liste1\"><span class=\"Liste1Nr\" id=\"\">5)</span> giver staten i jobcenteret de oplysninger, som er nødvendige for, at medlemmet kan formidles arbejde og gives tilbud efter lov om en aktiv beskæftigelsesindsats.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Dagpenge må ikke udbetales til et medlem,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> som er sygt eller i øvrigt ude af stand til at påtage sig arbejde af normalt omfang,</p>\r\n        <p class=\"Liste1\"><span class=\"Liste1Nr\" id=\"\">2)</span> som aftjener værnepligt eller unddrager sig denne,</p>\r\n        <p class=\"Liste1\"><span class=\"Liste1Nr\" id=\"\">3)</span> som ved domstols- eller administrativ afgørelse er berøvet sin frihed eller som unddrager sig frihedsberøvelse,</p>\r\n        <p class=\"Liste1\"><span class=\"Liste1Nr\" id=\"\">4)</span> som forsørges på institution, eller</p>\r\n        <p class=\"Liste1\"><span class=\"Liste1Nr\" id=\"\">5)</span> som af anden grund ikke står til rådighed for arbejdsmarkedet.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> .........</p>\r\n      <p class=\"TekstV\"><span class=\"Italic\">Stk. 4.</span> .........</p>\r\n      <p class=\"TekstV\"><span class=\"Italic\">Stk. 5.</span> .........</p>\r\n      <p class=\"TekstV\"><span class=\"Italic\">Stk. 6.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1 og 2. Der kan herunder fastsættes nærmere bestemmelser om</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> de betingelser, et medlem skal opfylde for at kunne stå til rådighed for arbejdsmarkedet</p>\r\n        <p class=\"Liste1\"><span class=\"Liste1Nr\" id=\"\">2)</span> .........</p>\r\n        <p class=\"Liste1\"><span class=\"Liste1Nr\" id=\"\">3)</span> .........</p>\r\n      </p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 966 af 8. november 2001 om supplerende dagpenge:</span></p>\r\n      <p class=\"TekstV\"><span class=\"Italic\">Ret til supplerende dagpenge</span></p>\r\n      <p class=\"TekstV\"><span class=\"Bold\">§ 1.</span> Et medlem, der arbejder på nedsat tid, kan få supplerende dagpenge, hvis medlemmet opfylder betingelserne for at få dagpenge.</p>\r\n      <p class=\"TekstV\"><span class=\"Italic\">Stk. 2.</span> .........</p>\r\n      <p class=\"TekstV\"><span class=\"Italic\">Stk. 3.</span> ........</p>\r\n      <p class=\"TekstV\"><span class=\"Italic\">Stk. 4.</span> Et medlem, der arbejder på nedsat tid i et ansættelsesforhold med opsigelsesvarsel kan få supplerende dagpenge, hvis medlemmet har afleveret en frigørelsesattest i a-kassen.</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 179 af 19. februar 2007 om rådighed:</span></p>\r\n      <p class=\"TekstV\"><span class=\"Italic\">Supplerende dagpenge og frigørelsesattest</span></p>\r\n      <p class=\"TekstV\"><span class=\"Bold\">§ 15.</span> Et medlem, der arbejder på nedsat tid kan få supplerende dagpenge, hvis arbejdsgiveren ikke har krav på et opsigelsesvarsel.</p>\r\n      <p class=\"TekstV\"><span class=\"Italic\">Stk. 2.</span> Når arbejdsgiveren har krav på et opsigelsesvarsel, kan der udbetales supplerende dagpenge,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> hvis medlemmets nedsatte arbejdstid til enhver tid kan placeres, så arbejdstiden ikke er til hinder for overtagelse af andet arbejde, eller</p>\r\n        <p class=\"Liste1\"><span class=\"Liste1Nr\" id=\"\">2)</span> hvis arbejdsgiveren erklærer at ville se bort fra opsigelsesvarslet i tilfælde af, at medlemmet opnår arbejde med en længere arbejdstid. Arbejdsgiverens erklæring skal foreligge på en frigørelsesattest, fremgå af arbejdsgiverens meddelelse om arbejdsfordeling eller fremgå af ansættelseskontrakten.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> .........</p>\r\n      <p class=\"TekstV\"><span class=\"Italic\">Stk. 4.</span> .........</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/05/2009"
        },
        {
            "displayName": "Accession",
            "displayValue": "W20081005425"
        },
        {
            "displayName": "Entydig dokumentidentifikation",
            "displayValue": "BE003363"
        },
        {
            "displayName": "Dato for indlæggelse",
            "displayValue": "14/05/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10054"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "12/09/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5100005-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}