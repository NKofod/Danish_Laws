{
    "id": 35887,
    "title": "Overladelse, videregivelse, inkassosager, kreditoplysningsbureau (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60510 af 11/09/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Fundet, at en virksomheds udlevering af oplysninger til et  \r\n\r\n inkassobureau til brug for bureauets inkassobehandling af sagen som  \r\n\r\n udgangspunkt vil kunne anses for en overladelse af oplysninger, der ikke er  \r\n\r\n at betragte som videregivelse i lovens forstand. Oplysninger fra en sådan  \r\n\r\n konkret sag må imidlertid ikke benyttes af bureauet i anden sammenhæng, og  \r\n\r\n alene den udleverende virksomhed må have adgang til oplysningerne. </I> </P>  \r\n\r\n<P> <I>Bemærket, at videregivelse generelt og i større omfang fra et  \r\n\r\n inkassobureaus interne register af oplysninger om debitorer, der er eller har  \r\n\r\n været under inkassobehandling, til andre kreditorer med henblik på disses  \r\n\r\n vurdering af, hvorvidt sagen skal oversendes til inkassobehandling, ikke kan  \r\n\r\n antages at være i overensstemmelse med § 4, stk. 2. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Overladelse, videregivelse, inkassosager,  \r\n\r\n kreditoplysningsbureau (* 1) </H1>  \r\n\r\n<P></P>  \r\n\r\n<BR>  \r\n\r\n<P>Et kreditoplysningsbureau har i beretningsåret rettet henvendelse til  \r\n\r\n Registertilsynet med en række spørgsmål om inkassobureauers registrering,  \r\n\r\n anvendelse og videregivelse af oplysninger om inkassosager. </P>  \r\n\r\n<P>Registertilsynet udtalte i den anledning, at virksomheders udlevering af  \r\n\r\n oplysninger til tredjemand som udgangspunkt vil være videregivelse i lov om  \r\n\r\n private registres forstand og dermed underkastet reglerne herom i lovens § 4,  \r\n\r\n stk. 1 og 2. Som en undtagelse herfra kan være de tilfælde, hvor  \r\n\r\n erhvervsvirksomheder m.v. udleverer oplysningerne til et edb-servicebureau  \r\n\r\n eller til andre til brug for disses bearbejdning af oplysningerne i  \r\n\r\n forbindelse med en arbejdsopgave, de efter aftale med den pågældende  \r\n\r\n erhvervsvirksomhed skal udføre for denne. I denne situation vil forholdet  \r\n\r\n normalt blive betragtet som en overladelse af oplysninger og dermed ikke som  \r\n\r\n en videregivelse af oplysninger, der direkte er omfattet af § 4, stk. 1 og 2.  \r\n\r\n Det er dog en forudsætning, at servicebureauet m.v. kun benytter  \r\n\r\n oplysningerne i forbindelse med den pågældende arbejdsopgave, jf. de nærmere  \r\n\r\n regler herom i lovens § 20. </P>  \r\n\r\n<P>En virksomheds udlevering af oplysninger til et inkassobureau til brug for  \r\n\r\n bureauets inkassobehandling af sagen vil således som udgangspunkt kunne anses  \r\n\r\n for en overladelse af oplysninger, der ikke er at betragte som videregivelse  \r\n\r\n i lovens forstand. Oplysninger fra en sådan konkret sag må imidlertid ikke  \r\n\r\n benyttes af bureauet i anden sammenhæng, og alene den udleverende virksomhed  \r\n\r\n må have adgang til oplysningerne. </P>  \r\n\r\n<P>Såfremt bureauet imidlertid opretter et register over de behandlede  \r\n\r\n inkassosager til eget brug, vil en sådan registrering skulle vurderes efter §  \r\n\r\n 3, stk. 1. Udgangspunktet vil her være, at inkassobureauers registrering af  \r\n\r\n inkassosager ikke kan antages at stride mod § 3, stk. 1. </P>  \r\n\r\n<P>Registertilsynet anførte endvidere, at lov om private registre som  \r\n\r\n udgangspunkt ikke regulerer den interne anvendelse af lovligt registrerede  \r\n\r\n oplysninger. Et inkassobureau vil således ved behandlingen af en inkassosag,  \r\n\r\n herunder f.eks. ved vurderingen af, hvilke skridt der skal foretages i sagen,  \r\n\r\n kunne anvende bureauets egne registreringer om den pågældende debitor. </P>  \r\n\r\n<P>Såfremt et inkassobureau imidlertid foretager videregivelse af sådanne  \r\n\r\n registrerede oplysninger, må det vurderes, hvorvidt en sådan videregivelse  \r\n\r\n skal reguleres efter lovens almindelige regler eller de særlige regler om  \r\n\r\n kreditoplysningsbureauer i kapitel 3. </P>  \r\n\r\n<P>Det følger af forarbejderne til lov om private registre, at bestemmelserne  \r\n\r\n i lovens kapitel 3 alene omfatter registre, der er oprettet med henblik på  \r\n\r\n videregivelse af oplysninger om økonomisk soliditet og kreditværdighed.  \r\n\r\n Videregivelse af sådanne oplysninger fra registre, der ikke er oprettet med  \r\n\r\n henblik på videregivelse, falder således ikke ind under reglerne i kapitel 3,  \r\n\r\n men vil være omfattet af reglerne i kapitel 2. </P>  \r\n\r\n<P>Det fremgår endvidere, at ordene i § 8 &#187;driver virksomhed med&#171;  \r\n\r\n er indsat for at præcisere, at bestemmelsen ikke omfatter virksomheder eller  \r\n\r\n andre, f.eks. advokater eller foreninger, der i enkeltstående tilfælde eller  \r\n\r\n lejlighedsvis - og således ikke mere systematisk skaffer sig, registrerer og  \r\n\r\n videregiver soliditetsoplysninger til konkrete formål. Kriteriet er herudover  \r\n\r\n således alene, at den pågældende indsamler og registrerer  \r\n\r\n soliditetsoplysninger med henblik på videregivelse. </P>  \r\n\r\n<P>Selv om virksomheden tillige og måske som hovedformål driver en anden form  \r\n\r\n for erhvervsvirksomhed, f.eks. inkassovirksomhed, bringer dette ikke  \r\n\r\n virksomheden uden for kapitel 3, hvis betingelserne i § 8 er opfyldt. </P>  \r\n\r\n<P>Hvis dette er tilfældet, skal bureauet foretage anmeldelse efter lovens §  \r\n\r\n 8 og i øvrigt opfylde de betingelser for registrering og videregivelse, der  \r\n\r\n gælder for kreditoplysningsbureauer. </P>  \r\n\r\n<P>Såfremt videregivelse fra et inkassobureau til udenforstående alene finder  \r\n\r\n sted lejlighedsvis fra et register, der er oprettet primært til et andet  \r\n\r\n formål, skal videregivelsen imidlertid vurderes efter lovens almindelige  \r\n\r\n regler, jf. § 4, stk. 2. Denne bestemmelse har karakter af en retlig  \r\n\r\n standard. Det er derfor ikke muligt generelt at angive, hvornår  \r\n\r\n inkassobureauer fra et sådant register må videregive oplysninger om  \r\n\r\n inkassosager, og spørgsmålet må afgøres ud fra en konkret vurdering i hvert  \r\n\r\n enkelt tilfælde. </P>  \r\n\r\n<P>Registertilsynet bemærkede i den forbindelse, at videregivelse generelt og  \r\n\r\n i større omfang fra et inkassobureaus interne register af oplysninger om  \r\n\r\n debitorer, der er eller har været under inkassobehandling, til andre  \r\n\r\n kreditorer med henblik på disses vurdering af, hvorvidt sagen skal oversendes  \r\n\r\n til inkassobehandling, ikke kan antages at være i overensstemmelse med § 4,  \r\n\r\n stk. 2. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1992 side 106. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19926051025"
        },
        {
            "displayName": "Entydig dokumentidentifikation",
            "displayValue": "CA003822"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60510"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "11/09/1992"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1992-150-035"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}