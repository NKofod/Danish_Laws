{
    "id": 106709,
    "title": "1995 BSF 106   FORSLAG TIL FOLKETINGSBESLUTNING OM STOP FOR OFFENTLIGE MYNDIGHEDERS   ANVENDELSE AF ANONYME OPLYSNINGER TIL OPSPORING AF SORT ARBEJDE ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 106",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 106 </P>  \r\n\r\n<P></P>  \r\n\r\n<P>Forslag til folketingsbeslutning om stop for offentlige myndigheders  \r\n\r\n anvendelse af anonyme oplysninger til opsporing af sort arbejde </P>  \r\n\r\n<P></P>  \r\n\r\n<P>Fremsat af Kim Behnke (FP) Tom Behnke (FP) Jan Køpke Christensen (FP)  \r\n\r\n Kirsten Jacobsen (FP) </P>  \r\n\r\n<P></P>  \r\n\r\n<P>den 29. februar 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen i folketingsåret 1995-96 at fremsætte  \r\n\r\n lovforslag og udstede de nødvendige administrative regler m.v. for at bringe  \r\n\r\n offentlige myndigheders anvendelse af anonyme oplysninger til opsporing af  \r\n\r\n sort arbejde til ophør for derved at sikre borgernes retssikkerhed. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Skattemyndighederne har efter de gældende regler ret til at anvende  \r\n\r\n anonyme oplysninger i lignings- og kontrolarbejdet. </P>  \r\n\r\n<P>Myndighederne indledte i 1994 en aktion for at komme sort arbejde og  \r\n\r\n socialt bedrageri til livs. Aktionen gik ud på at opfordre almindelige  \r\n\r\n borgere til at indberette medborgere, kolleger og naboer til de offentlige  \r\n\r\n myndigheder. </P>  \r\n\r\n<P>Skatteministeren kender ikke omfanget af anvendelsen af anonyme  \r\n\r\n henvendelser, jf. svar på spørgsmål nr. 1081 af 18. januar 1996 af Kim Behnke  \r\n\r\n (FP), jf. Folketingets forhandlinger side 3647. Forslagsstillerne har  \r\n\r\n imidlertid undersøgt sagen og kan oplyse, at den senere tids offentlige  \r\n\r\n omtale og en landsdækkende rundspørge udarbejdet af Jyllands-Posten til  \r\n\r\n landets 275 kommuner og 31 told- og skatteregioner viser, at antallet af  \r\n\r\n henvendelser fra borgere, der ønsker at være anonyme, er kraftigt stigende.  \r\n\r\n</P>  \r\n\r\n<P>Opgørelsen bekræfter, at 153 kommuner og 21 regioner inden for de sidste  \r\n\r\n seks måneder af 1994 modtog mindst 3.800 anonyme anmeldelser om sort arbejde  \r\n\r\n eller socialt bedrageri. </P>  \r\n\r\n<P>Det beror på en konkret vurdering af en anonym oplysning i den pågældende  \r\n\r\n skatteforvaltning eller told- og skatteregion, om oplysningen skal anvendes i  \r\n\r\n lignings- og kontrolarbejdet. Det er forslagsstillernes holdning, at et  \r\n\r\n samfund, der bygger sin offentlige administration på borgernes forhold til  \r\n\r\n anonyme indberetninger, anmeldelser og angiveri, ikke er et værdigt samfund,  \r\n\r\n men nærmere er betegnende for totalitære regimer, der opfordrer borgerne til  \r\n\r\n at angive hinanden, for at myndighederne kan forfølge borgere, der ikke  \r\n\r\n følger statsmagtens påbud og regler. </P>  \r\n\r\n<P>Regeringen har ingen moralsk ret til at benytte sig af totalitære metoder  \r\n\r\n for at opkræve sine skatter og afgifter, og forsøget på at give kampen mod  \r\n\r\n sort arbejde og socialt bedrageri et skær af retfærdighed eller moralsk  \r\n\r\n lødighed er usmageligt. </P>  \r\n\r\n<P>Folketingets Ombudsmand, Hans Gammeltoft Hansen, udtaler til Politiken den  \r\n\r\n 16. december 1995, at han er &#187;betænkelig&#171; ved brugen af anonyme  \r\n\r\n undersøgelser i den offentlige sektor. Samme holdning udviser en række  \r\n\r\n kommuner. Her kan nævnes Dronninglund Kommune, Sundsøre Kommune, Fåborg og  \r\n\r\n Jægerspris Kommuner samt Skibby Kommune, som oplyser, at de afviser anonyme  \r\n\r\n anmeldelser. </P>  \r\n\r\n<P>Af retssikkerhedsmæssige grunde er det utilfredsstillende, at der på et så  \r\n\r\n principielt område kan være væsentlige lokale og regionale forskelle på  \r\n\r\n skattemyndighedernes brug af anonyme oplysninger. </P>  \r\n\r\n<P>For både skattemyndighederne og borgerne - såvel de, som giver  \r\n\r\n oplysningerne, som dem, de vedrører - er det en fordel med klare og entydige  \r\n\r\n retningslinjer på området. Dette krav lever den nuværende ordning ikke op  \r\n\r\n til. Den enkleste løsning på dette er, som dette beslutningsforslag anviser,  \r\n\r\n helt at bringe skattemyndighedernes anvendelse af anonyme oplysninger til  \r\n\r\n ophør. </P>  \r\n\r\n<P>Der eksisterer ingen positiv hjemmel til at anvende anonyme oplysninger i  \r\n\r\n f.eks. lignings- og kontrolarbejdet, oplyser skatteministeren i svaret på  \r\n\r\n spørgsmål nr. 1080 af 18. januar 1996 af Kim Behnke (FP), Folketingets  \r\n\r\n forhandlinger side 3647. Det er forslagsstillernes holdning, at der her er  \r\n\r\n tale om etik, der smuldrer, når myndighederne benytter sig af anonyme tips i  \r\n\r\n forbindelse med udførelse af deres arbejde og funktion. Det er et udslag af,  \r\n\r\n at politik gøres til moral i befolkningen, hvor nogle borgere egenhændigt  \r\n\r\n påtager sig kampen mod uretmæssig fordeling af skattepenge og sociale goder.  \r\n\r\n Vi taler her om et selvretfærdighedssamfund, hvor vi bliver hinandens  \r\n\r\n kontrollanter. </P>  \r\n\r\n<P>For skattelovgivningen gælder det særlige forhold, at borgeren bliver  \r\n\r\n udsat for omvendt bevisførelse. Hvis skattemyndighederne mener, at en borger  \r\n\r\n har begået uregelmæssigheder i forhold til skattelovgivningen, er det  \r\n\r\n borgerens opgave at bevise, at dette ikke er tilfældet. Skatteborgeren skal  \r\n\r\n da betale de skatter, myndighederne anslår, og ikke før borgeren kan bevise  \r\n\r\n sin uskyld, kan vedkommende få pengene tilbage. </P>  \r\n\r\n<P>Forhenværende skatteminister Anders Fogh Rasmussen (V) traf den  \r\n\r\n prisværdige beslutning, at hvis en skatteborger havde vundet en sag mod  \r\n\r\n skattemyndighederne, kunne myndighederne ikke anke sagen til  \r\n\r\n Landsskatteretten. Hvis borgeren derimod tabte sagen, havde denne fortsat  \r\n\r\n mulighed for at anke sagen til Landsskatteretten. Efter regeringsskiftet i  \r\n\r\n 1993 har skiftende socialdemokratiske skatteministre ændret denne praksis, så  \r\n\r\n skattemyndighederne igen kan jage borgeren hele vejen op i Landsskatteretten.  \r\n\r\n</P>  \r\n\r\n<P>I betragtning af denne praksis med omvendt bevisbyrde og en kraftig  \r\n\r\n opprioritering af skattemyndighedernes jagt på borgerne er det ekstra  \r\n\r\n betænkeligt, at skattemyndighederne anvender anonyme kilder i deres arbejde  \r\n\r\n med sager mod befolkningen. </P>  \r\n\r\n<P>Der er ikke tale om et retssamfund med retssikkerhed for borgerne, hvis  \r\n\r\n myndighederne kan anvende anonyme kilder til at rejse sager mod disse, som  \r\n\r\n derefter er at betragte som skyldige, medmindre de kan bevise deres uskyld.  \r\n\r\n Hvis samme praksis blev overført til straffelovsområdet, ville de selvsamme  \r\n\r\n politikere, som støtter praksis på skatteområdet, rejse et protestbrøl mod en  \r\n\r\n sådan mangel på retssikkerhed for borgeren. Det svarer til, at politiet kan  \r\n\r\n bruge anonyme tips til at rejse tiltale mod en borger for en  \r\n\r\n straffelovsovertrædelse, hvorefter borgeren må bevise sin uskyld! Det går  \r\n\r\n selvfølgelig ikke i et retssamfund med demokrati som grundsten. Derfor må  \r\n\r\n anvendelsen af anonyme oplysninger i skattemyndighedernes arbejde også  \r\n\r\n bringes til ophør. </P>  \r\n\r\n<P>Den voksende tendens til anvendelse af anonyme oplysninger svækker i  \r\n\r\n princip og i praksis den enkelte borgers privatliv og retssikkerhed.  \r\n\r\n Myndighederne får således lovgivningen på sin side til at anvende omvendt  \r\n\r\n bevisførelse, og borgerne skal endda for egen regning bevise deres uskyld.  \r\n\r\n Samme myndighed må anvende anonyme tips til at anklage borgerne. Det tenderer  \r\n\r\n imod justitsmord og er med til at tilskynde befolkningen til at lægge  \r\n\r\n forhindringer for medborgere og konkurrerende virksomheder, når der i  \r\n\r\n virkeligheden er tale om dyneløfteri, sociale forskelle, misundelse og hævn.  \r\n\r\n Om en del af henvendelserne siger T. Gribsholt, inspektør i Told og Skat i  \r\n\r\n Århus, &#187;De ligner nærmest forsøg på chikane&#171;, jf. Århus  \r\n\r\n Stiftstidende 9. december 1995. </P>  \r\n\r\n<P>&#187;Om stikkeri kan man sige meget ondt - men næppe nok&#171;, siger  \r\n\r\n Gunner Visby Mogensen, lektor og forskningschef, jf. Jyllands-Posten 26.  \r\n\r\n december 1995, og fortsætter med at advare: &#187;Det er forargeligt og  \r\n\r\n farligt, når skattevæsenet går ind på den private løsnings princip frem for  \r\n\r\n den solidariske. Det er privat at stikke naboen. I stedet må incitamenterne  \r\n\r\n for sort arbejde fjernes . . .&#171;. </P>  \r\n\r\n<P>Den tiltagende tendens til anvendelse af anonyme oplysninger kan betegnes  \r\n\r\n som en opløsningstendens, der viser, at danskernes medmenneskelige netværk er  \r\n\r\n gået itu. Man har ikke længere noget at miste ved at melde naboen og dette  \r\n\r\n med myndighedernes tilskyndelse. Det er vigtigt, at et samfund har områder,  \r\n\r\n der holdes fri for øvrighedens indblanding. </P>  \r\n\r\n<P>Et forbud mod brug af anonyme oplysninger er ikke ensbetydende med, at  \r\n\r\n borgere, som mener at have oplysninger af relevans for skattemyndighederne,  \r\n\r\n ikke kan videregive disse til skattemyndighederne. Forbud mod anonymitet må  \r\n\r\n antages at bevirke, at der oftest kun videregives oplysninger i det tilfælde,  \r\n\r\n hvor oplysningerne er af reel betydning for lignings- og kontrolarbejdet.  \r\n\r\n</P>  \r\n\r\n<P>Endelig peger en almindelig modvilje mod offentlige myndigheders  \r\n\r\n anvendelse af anonyme kilder - og den dermed indirekte tilskyndelse for  \r\n\r\n befolkningen - hen imod at bringe en nuværende ordning på skatteområdet til  \r\n\r\n ophør. </P>  \r\n\r\n<P>Forslagsstillerne opfordrer regeringen til at bringe disse forhold til  \r\n\r\n ophør og frem for at symptombehandle hellere fjerne incitamenterne for sort  \r\n\r\n arbejde og socialt bedrageri. Det drejer sig her om de høje skatter, viser en  \r\n\r\n rapport fra Udvalget om Personbeskatning 1992. </P>  \r\n\r\n<P>Danske undersøgelser, jf. &#187;Forskning i den sorte sektor i Danmark  \r\n\r\n 1980-92&#171;, ved lektor og forskningschef Gunner Viby Mogensen, viser  \r\n\r\n entydigt, at befolkningen peger på det høje skattetryk - med vægt lagt på  \r\n\r\n personskatterne - som hovedårsag til vækst i de sorte aktiviteters omfang. På  \r\n\r\n både efterspørgsels- og udbudssiden af de sorte markeder angives, at sparet  \r\n\r\n personskat og/eller moms m.v. giver et sort prisniveau <I>langt</I> under det  \r\n\r\n registrerede markeds priser - på de dominerende delmarkeder for  \r\n\r\n boligreparationer og serviceydelser typisk 40-60 pct. lavere. </P>  \r\n\r\n<P>Folketingets flertal og by- og amtsråd vedtager, hvor høje de danske  \r\n\r\n skatter og afgifter skal være. Befolkningen har derfor kun indirekte  \r\n\r\n indflydelse på størrelsen af skatterne. Argumentet om, at borgerne blot kan  \r\n\r\n vælge andre politikere ved næstfølgende valg, er selvfølgelig korrekt, men  \r\n\r\n ikke særlig operationelt. Borgernes reaktion på politikernes forhøjelser af  \r\n\r\n skatter og afgifter er dels afmagt over for det politiske system, dels  \r\n\r\n yderligere gødning til den &#187;have&#171;, hvor ideer gror til nye måder at  \r\n\r\n undgå de høje skatter og afgifter på. </P>  \r\n\r\n<P>I en række lande har man indhentet erfaringer med, hvad der sker, når  \r\n\r\n skatter eller afgifter overstiger det niveau, befolkningen anser som værende  \r\n\r\n acceptabelt. I USA, hvor der er fri bevægelighed mellem delstaterne, har man  \r\n\r\n erfaret, at såfremt de enkelte staters sales tax (moms i detailledet)  \r\n\r\n overstiger 10 pct., begynder befolkningen at spekulere i arrangementer på  \r\n\r\n tværs af delstatsgrænserne. Hvis derimod skatten holdes på 6-8 pct., betaler  \r\n\r\n befolkningen uden at tænke på muligheder for at unddrage sig skatten. I  \r\n\r\n midten af 1980'erne kom sales tax i Sydafrika op på 15 pct. Erfaringen var  \r\n\r\n den samme som i USA. Da først man fik en skat, der lå over 10 pct., begyndte  \r\n\r\n befolkningen at etablere arrangementer for at undgå skattebetaling. Omkring  \r\n\r\n 1990 kunne man nedsætte afgiften til 9 pct. Reaktionen kom prompte i form af  \r\n\r\n ophør med kreative arrangementer. </P>  \r\n\r\n<P>Befolkningen har som udgangspunkt ikke noget imod at betale skatter og  \r\n\r\n afgifter, men der er en klar grænse for, hvad befolkningen anser for  \r\n\r\n rimeligt. Den grænse er for mange år siden overskredet i Danmark. Vi har  \r\n\r\n verdens højeste skatteniveau. Der er ikke andre lande, hvor befolkningen har  \r\n\r\n en så voldsom sammensætning af skatter og afgifter eller så høje  \r\n\r\n procentsatser for de enkelte afgifter. </P>  \r\n\r\n<P>For en række skatter og afgifter er der en meget markant  \r\n\r\n &#187;Laffer-effekt&#171;. Laffer-effekten beskriver det faktum, at når en  \r\n\r\n skat eller afgift når et bestemt niveau, stiger provenuet ikke længere ved  \r\n\r\n yderligere forhøjelser af beskatningsprocenten. I Danmark har vi en række  \r\n\r\n skatter og afgifter, der befinder sig i dette område. </P>  \r\n\r\n<P>Det er således muligt at opnå det samme (eller måske større) provenu ved  \r\n\r\n en lavere skatte- eller afgiftsprocent. Som de mest åbenlyse eksempler kan  \r\n\r\n nævnes registreringsafgiften på 180 pct. og topskatten, der fra og med 1996  \r\n\r\n udgør 15 pct. </P>  \r\n\r\n<P>Den typiske reaktion fra den danske befolkning, når skatter og afgifter  \r\n\r\n stiger, er ikke blot passivt at betale forhøjelsen, men derimod at udtænke  \r\n\r\n metoder til at unddrage sig beskatning. Når det er blevet opgjort af  \r\n\r\n Skatteministeriet, at der i Danmark er et sort marked for over 40 mia. kr.,  \r\n\r\n så er løsningen på dette problem <I>ikke</I> at forhøje skatterne yderligere  \r\n\r\n eller drive mere intensiv klapjagt på skatteborgerne. Folketinget og  \r\n\r\n Skatteministeriet bør i stedet lade sig inspirere af Laffer og finde skatter  \r\n\r\n og afgifter, hvor nedsættelse af procenten giver det samme provenu til det  \r\n\r\n offentlige, for derved at gøre sort handel mindre attraktiv. </P>  \r\n\r\n<P>Jo mere statsmagten &#187;tvinger&#171; befolkningen til at tænke  \r\n\r\n &#187;sort&#171;, jo flere netværk deltager befolkningen i, hvor gevinsten er  \r\n\r\n adgang til naturalier, vennetjenester, bytteri af faglige kvalifikationer  \r\n\r\n eller direkte kriminelle aktiviteter som f.eks. køb af hælervarer m.v. På  \r\n\r\n Mors har man sat bytteri af faglige kvalifikationer i system med indførelsen  \r\n\r\n af såkaldte &#187;Ø-janter&#171;, hvormed man kan huske at bytte  \r\n\r\n vennetjenester. </P>  \r\n\r\n<P>Det er forslagsstillernes opfattelse, at der for sort arbejde og for  \r\n\r\n markedet for skatteunddragelse er behov for at stille spørgsmålet:  \r\n\r\n &#187;Hvorfor drikker Jeppe . . .&#171;, i stedet for at myndighederne med  \r\n\r\n politisk opbakning intensiverer jagten på borgernes overlevelseskamp mod  \r\n\r\n verdens højeste skatteniveau. Folketingets beslutning herom har medført, at  \r\n\r\n titusind danskere hver dag begår ulovligheder blot for at få privatøkonomien  \r\n\r\n til at hænge sammen. Det er nok muligt, at sort arbejde og anden  \r\n\r\n skatteunddragelse er en sport for enkelte borgere blot for at snyde systemet,  \r\n\r\n men for den absolutte hovedpart af skatteydere er der tale om simpel nødværge  \r\n\r\n mod en samfundsøkonomi, der tager for stor en del af borgernes lønindkomst.  \r\n\r\n Når borgere først får smag for det sorte marked og opdager, at skattetænkning  \r\n\r\n er den eneste form for intellektuel virksomhed i Danmark, der for alvor er  \r\n\r\n penge i, sættes der små og store snebolde i bevægelse. Sneboldene driver  \r\n\r\n befolkningen ud i mere og mere sort adfærd, hvor den stifter bekendtskab med  \r\n\r\n hælervarer og kriminelt miljø. Der er derfor mere end skattemæssige grunde  \r\n\r\n til at stoppe denne udvikling. Det danske samfund taber moralske værdier hver  \r\n\r\n eneste dag, hvor børn og unge vokser op i et miljø, hvor sort økonomi er en  \r\n\r\n del af hverdagen. Løsningen på dette er ikke at ansætte 5.000-10.000  \r\n\r\n skattemedarbejdere til dyneløfteri og anden overvågning af befolkningens  \r\n\r\n adfærd. Løsningen er at beslutte sig for at sætte en positiv hvid bølge i  \r\n\r\n gang, hvor befolkningen fravælger det sorte marked igen, fordi reducerede  \r\n\r\n skatter og afgifter ikke længere gør det sorte marked attraktivt. </P>  \r\n\r\n<P>Forslagsstillerne opfordrer på denne baggrund regeringen til at tage de  \r\n\r\n nødvendige initiativer, herunder fremsætte lovforslag, til at bringe  \r\n\r\n skattemyndighedernes anvendelse af anonyme oplysninger til ophør. </P>  \r\n\r\n<P>Omfanget, praksis i skatteforvaltningerne og det retlige grundlag m.v.  \r\n\r\n vedrørende anvendelse af anonyme oplysninger i skatteforvaltningerne er  \r\n\r\n tidligere rejst i form af spørgsmål efter Folketingets forretningsordens § 20  \r\n\r\n af Kim Behnke (FP), jf. spørgsmål nr. 1076, 1080 og 1081, folketingsåret  \r\n\r\n 1995-96. Der henvises hertil og til skatteministerens svar i Folketingets  \r\n\r\n forhandlinger, side 3646 og 3647. </P>  \r\n\r\n<P>Forslagsstillerne har i anden sammenhæng argumenteret for anvendelsen af  \r\n\r\n anonyme vidner i forbindelse med narko- og/eller sager fra rocker- og  \r\n\r\n bandemiljøerne. Forskellen på anvendelsen af anonyme vidner i disse sager og  \r\n\r\n anonyme oplysninger i skatteforvaltningen er særdeles stor. </P>  \r\n\r\n<P>I sager med anvendelse af anonyme vidner er der tale om arrangementer,  \r\n\r\n hvor det handler om hensynet til vidnets sikkerhed mod repressalier fra det  \r\n\r\n kriminelle miljø. I de sager ved politi og anklagemyndighed, hvem vidnet er.  \r\n\r\n Det er kun i forbindelse med retssager m.v., at vidnet optræder anonymt. Der  \r\n\r\n er tale om sager, hvor sagens indhold er fremlagt i form af et anklageskrift,  \r\n\r\n og hvor det fortsat er anklagemyndighedens opgave at bevise, at den tiltalte  \r\n\r\n er skyldig. </P>  \r\n\r\n<P>I sager med anvendelse af anonyme tips er der derimod tale om, at  \r\n\r\n skattemyndighederne bruger det anonyme tip til at rette søgelyset mod en  \r\n\r\n bestemt skatteborger. Giveren af det anonyme tip er ukendt for alle.  \r\n\r\n Skattemyndigheden bruger ikke tippet som &#187;vidne&#171; i sagen, men som  \r\n\r\n grundlag for sagen. Skatteborgeren skal derefter bevise sin uskyld for at gå  \r\n\r\n fri. </P>  \r\n\r\n<P>Det er derfor forslagsstillernes opfattelse, at et stop for anvendelse af  \r\n\r\n anonyme oplysninger i skattemyndighedernes arbejde er en nødvendig  \r\n\r\n opstramning af gældende lovgivning for at øge skatteborgernes retssikkerhed.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "29/02/1996"
        },
        {
            "displayName": "Accession",
            "displayValue": "19951BA00106"
        },
        {
            "displayName": "Entydig dokumentidentifikation",
            "displayValue": "CL000106"
        },
        {
            "displayName": "Dato for førstegangsindlæggelse",
            "displayValue": "29/02/1996"
        },
        {
            "displayName": "Dato for indlæggelse",
            "displayValue": "29/02/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "106"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}