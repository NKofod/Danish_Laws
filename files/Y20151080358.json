{
    "id": 170152,
    "title": "Udtalelse afgivet af Klagekomitéen for Etnisk Ligebehandling",
    "documentTypeId": "250",
    "isSagsforlobPeriodValid": true,
    "shortName": "UDT nr 10803 af 20/06/2006",
    "documentHtml": "<div class=\"bjelke\">Den fulde tekst</div><p class=\"Titel2\">Udtalelse afgivet af Klagekomitéen for Etnisk Ligebehandling</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Italic\">J.nr. 860.5</span>\r\n   </p>\r\n   <p class=\"TekstGenerel\">\r\n      <span class=\"Italic\">Klagekomitéen fandt, at Frederiksberg Kommunes praksis ved tildeling af hjemmehjælp, ikke var i strid med forbudet mod forskelsbehandling på grund af race eller etnisk oprindelse.</span>\r\n   </p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Klagekomitéen for Etnisk Ligebehandlings udtalelse:</span>\r\n</p>\r\n<p>\"Klagekomitéen for Etnisk Ligebehandling har ved brev af 9. marts 2006 modtaget Frederiksberg Kommunes udtalelse i forbindelse med Klagekomitéens overvejelser om at indlede en sag på eget initiativ om kommunens praksis ved tildeling af hjemmehjælp.</p>\r\n<p>\r\n</p>\r\n<p>Frederiksbergs Kommune har oplyst, at det ikke i kommunen er muligt at vælge en hjemmehjælper med f.eks. en bestemt etnisk oprindelse, og at kommunen når den modtager sådanne forespørgsler oplyser borgeren om, at dette ikke kan imødekommes. Kommunen har videre oplyst, at kommunen ikke på baggrund af de oplysninger, der er fremlagt af Mangfoldighedsnetværket om samtalen mellem netværket og en sagsbehandler i kommunen, har haft mulighed for at identificere sagsbehandleren, der skulle have udtalt, at det var muligt at modtage en hjemmehjælper med etnisk dansk baggrund.</p>\r\n<p>\r\n</p>\r\n<p>Frederiksberg Kommune har videre oplyst, at kommunen på baggrund af sagen har indskærpet, at kommunen ikke efterkommer forespørgsler fra borgere, der ønsker at modtage en hjemmehjælper med en bestemt etnisk oprindelse, således at der ikke opstår tvivl om kommunens praksis i fremtiden.</p>\r\n<p>\r\n</p>\r\n<p>På baggrund af de i sagen frembragte oplysninger finder Klagekomitéen, at der ikke er grundlag for at antage, at Frederiksberg Kommune har overtrådt forbudet mod forskelsbehandling på grund af race eller etnisk oprindelse i lov om forbud mod forskelsbehandling på arbejdsmarkedet m.v.</p>\r\n<p>\r\n</p>\r\n<p>Frederiksberg Kommune har over for Klagekomitéen oplyst, at der i yderst få tilfælde er forekommet uoverensstemmelser mellem borgeren og den ansatte, hvilket er søgt løst under hensyntagen til begge parter. Der foreligger ikke nærmere oplysninger om håndteringen af de sager, der hidtil er forekommet.</p>\r\n<p>\r\n</p>\r\n<p>Det fremgår ikke af det af Frederiksberg Kommune fremsendte materiale, at der findes skrevne retningslinjer for behandlingen af en sag, hvor borgeren ønsker at skifte hjemmehjælper.</p>\r\n<p>\r\n</p>\r\n<p>Det er Klagekomitéens erfaring i lyset af en række andre sager, at der i det daglige arbejde kan opstå tvivl om den rette behandling af anmodninger om skifte af hjemmehjælper navnlig i tilfælde, hvor borgeren anfører flere eller uklare begrundelser til støtte for ønsket om at skifte hjemmehjælper. Det er desuden komitéens erfaring, at det vil styrke bekæmpelsen af forskelsbehandling på grund af race eller etnisk oprindelse, såfremt det tydeligt tilkendegives, at forskelsbehandlingen ikke er acceptabel.</p>\r\n<p>\r\n</p>\r\n<p>På den baggrund skal Klagekomitéen anbefale følgende:</p>\r\n<p>\r\n</p>\r\n<p>- Frederiksberg Kommune bør udarbejde skriftlige retningslinjer for, hvordan kommunens personale skal håndtere de situationer, hvor en borger retter henvendelse til kommunen med et ønske om at skifte hjemmehjælper helt eller delvist på grund af hjemmehjælperens race eller etniske oprindelse, således at kommunen sikrer sig, at der ikke udøves direkte eller indirekte forskelsbehandling af ansatte i kommunen.</p>\r\n<p>\r\n</p>\r\n<p>- Frederiksberg Kommune bør informere borgerne om, at det hverken er muligt at imødekomme ønsker om at modtage en hjemmehjælper med en bestemt race eller etnisk oprindelse eller skifte til en hjemmehjælper med en bestemt race eller etnisk oprindelse.</p>\r\n<p>\r\n</p>\r\n<p>- Frederiksberg Kommunen bør i de tilfælde, hvor der er indgået aftaler med private leverandører om levering af hjemmepleje, sikre sig, at heller ikke leverandørerne imødekommer hverken ønsker om at modtage en hjemmehjælper med en bestemt race eller etnisk oprindelse eller skifte til en hjemmehjælper med en bestemt race eller etnisk oprindelse</p>\r\n<p>\r\n</p>\r\n<p>- Frederiksberg Kommune bør i hvert enkelt tilfælde, hvor en borger fremsætter ønske om at modtage en hjemmehjælper med en bestemt race eller etnisk oprindelse eller skifte til en hjemmehjælper med en bestemt race eller etnisk oprindelse, konkret vurdere, om kommunen kan undlade at servicere borgeren i lyset af kommunens omsorgsforpligtelse.</p>\r\n<p>\r\n</p>\r\n<p>Klagekomitéen skal anmode Frederiksberg Kommune om at orientere komitéen om kommunens tiltag snarest belejligt. Komitéen skal i forbindelse hermed anmode om at modtage kopi af de udarbejdede eller reviderede retningslinjer.\"</p>\r\n<p>\r\n</p>\r\n<p>\r\n   <span class=\"Italic\">&lt;860.5&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/10/2015"
        },
        {
            "displayName": "Accession",
            "displayValue": "Y20151080358"
        },
        {
            "displayName": "Entydig dokumentidentifikation",
            "displayValue": "CF001456"
        },
        {
            "displayName": "Dato for indlæggelse",
            "displayValue": "07/10/2015"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "10803"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "20/06/2006"
        },
        {
            "displayName": "Administrerende myndighed",
            "displayValue": "Klagekomitéen for Etnisk Ligebehandling"
        },
        {
            "displayName": "Ressortministeriets journalnummer",
            "displayValue": "860.5"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}