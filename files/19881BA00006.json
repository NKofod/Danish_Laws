{
    "id": 105652,
    "title": "1988 BSF 6   FORSLAG TIL FOLKETINGSBESLUTNING OM ERHVERVS- OG SELSKABSSTYRELSEN ",
    "documentTypeId": "480",
    "isSagsforlobPeriodValid": false,
    "shortName": "1988/1 BSF 6",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 6 </P>  \r\n\r\n<P></P>  \r\n\r\n<P>Forslag til folketingsbeslutning om Erhvervs- og Selskabsstyrelsen </P>  \r\n\r\n<P></P>  \r\n\r\n<P>Fremsat af Rahbæk Møller (SF) Birthe Hansen (SF) Leif Hermann (SF) Bjørn  \r\n\r\n Poulsen (SF) Ebba Strange (SF) Jens Thoft (SF) </P>  \r\n\r\n<P></P>  \r\n\r\n<P>den 6. oktober 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer industriministeren til at udvide Erhvervs- og </P>  \r\n\r\n<P>Selskabsstyrelsens beføjelser over for aktie- og anpartsselskaber </P>  \r\n\r\n<P>efter de i bemærkningerne anførte retningslinier. </P>  \r\n\r\n<P>Bemærkninger til forslaget </P>  \r\n\r\n<P>I betænkning nr. 1066/86 om bekæmpelse af økonomisk kriminalitet (s. 143  \r\n\r\n f.) peges på vigtigheden af at give regler, der øger muligheden for, at  \r\n\r\n ulovlige dispositioner opdages, inden deres uheldige virkninger (fuldt ud)  \r\n\r\n har manifesteret sig. Derved beskyttes samfundet og erhvervslivet bedre mod  \r\n\r\n tab som følge af ulovlige dispositioner, idet tab ofte ikke kan oprettes  \r\n\r\n efterfølgende. Derved spares også ressourcer senere hen ved skifteretter,  \r\n\r\n domstole m.v. </P>  \r\n\r\n<P>Forslagsstillerne peger på eventuelt at indføre et administrativt  \r\n\r\n undersøgelsessystem efter engelsk forbillede, dvs. et organ, der kan forlange  \r\n\r\n oplysninger fra en virksomhed og sætte forholdsregler i værk, hvis det viser  \r\n\r\n sig, at der begås ulovligheder i virksomheden. Et sådant administrativt organ  \r\n\r\n findes allerede i dag i form af Aktieselskabs-Registeret, men registeret er  \r\n\r\n ikke tilsynsmyndighed i snæver forstand over for aktie- og anpartsselskaber.  \r\n\r\n Dog har registeret fået en vis tilsynsfunktion over for anpartsselskaber ved  \r\n\r\n kapitalbeløb, jf. § 85 a i lov om anpartsselskaber. Nærværende  \r\n\r\n beslutningsforslag lægger op til en udbygning af denne tilsynsfunktion ved at  \r\n\r\n indføre en adgang for registeret til at undersøge et selskabs papirer samt at  \r\n\r\n kræve oplysninger af ledelsen og af selskabets revisor, såfremt registeret  \r\n\r\n enten på baggrund af en henvendelse eller af egen drift finder anledning  \r\n\r\n hertil. Et undersøgelsesinstitut har den fordel, at der kan sættes hurtigt og  \r\n\r\n diskret ind. </P>  \r\n\r\n<P>En undersøgelse kan f.eks. munde ud i en iværksættelse af en egentlig  \r\n\r\n granskning af selskabets forhold eller af en oversendelse af sagen til  \r\n\r\n anklagemyndigheden. </P>  \r\n\r\n<P>Andre myndigheder, f.eks. told- og skattemyndigheder, skal samtidig  \r\n\r\n pålægges en indberetningspligt til registeret, såfremt de konstaterer  \r\n\r\n overtrædelser af regnskabs- eller selskabslove ved deres besøg i  \r\n\r\n virksomhederne. </P>  \r\n\r\n<P>Et bedre samspil mellem registeret og revisorerne må også betragtes som et  \r\n\r\n vigtigt led i bekæmpelsen af økonomisk kriminalitet. Det er derfor i et  \r\n\r\n samtidig fremsat lovforslag (L 48) foreslået at pålægge revisor at indberette  \r\n\r\n om årsagen til en fratræden i utide til tilsynsmyndigheden. Herved henledes  \r\n\r\n myndighedens opmærksomhed på, at der kan være noget galt i virksomheden, som  \r\n\r\n eventuelt kunne resultere i en nærmere undersøgelse, såfremt et sådant  \r\n\r\n institut indføres. </P>  \r\n\r\n<P>Som en hjælp for nystartede virksomheder og som yderligere præventivt værn  \r\n\r\n i øvrigt foreslås det hermed, at der indføres en pligt for revisorer til  \r\n\r\n inden for en nærmere præciseret frist, efter at virksomheden er startet, at  \r\n\r\n besøge virksomheden og påse, at bogførings- og regnskabssystemet fungerer  \r\n\r\n tilfredsstillende. En rapport over virksomhedsbesøget skal derefter tilsendes  \r\n\r\n tilsynsmyndigheden. </P>  \r\n\r\n<P>Erhvervs- og Selskabsstyrelsen er via delegation fra fondsmyndighederne  \r\n\r\n blevet egentlig tilsynsmyndighed over for de erhvervsdrivende fonde, idet  \r\n\r\n styrelsen kan stille krav og afkræve fondene og deres revisorer oplysninger  \r\n\r\n om alle forhold. Begrundelsen herfor er, at fondene er selvejende og derfor  \r\n\r\n ikke har nogen ejergrupper, der kan udøve kontrolbeføjelser med fondenes  \r\n\r\n forhold. I mange selskaber er ledelsen og ejerne imidlertid identiske, og  \r\n\r\n ledelsens dispositioner vil derfor ikke være undergivet kontrol. Kreditorer,  \r\n\r\n der lider tab på grund af ledelsens skadelige dispositioner, kan naturligvis  \r\n\r\n anlægge erstatningssag, men dette vil, jf. de indledende bemærkninger, ofte  \r\n\r\n ikke være et tilstrækkeligt præventivt værn. </P>  \r\n\r\n<P>Det bør derfor ydermere undersøges, om de gældende tilsynsregler i lov om  \r\n\r\n erhvervsdrivende fonde burde sættes i kraft også for aktie- og  \r\n\r\n anpartsselskaber. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "19881BA00006"
        },
        {
            "displayName": "Entydig dokumentidentifikation",
            "displayValue": "CL003820"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "6"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}