{
    "id": 115529,
    "title": "Bekendtgørelse om tilbageholdelse af gravide alkoholmisbrugere i behandling",
    "documentTypeId": "60",
    "isSagsforlobPeriodValid": true,
    "shortName": "BEK nr 227 af 11/02/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om tilbageholdelse af gravide alkoholmisbrugere i behandling</p>\r\n      <p class=\"Indledning2\">I medfør af § 141 g i sundhedsloven, jf. lovbekendtgørelse nr. 95 af 7. februar 2008 fastsættes:</p>\r\n      <p class=\"ParagrafGruppeOverskrift\">Iværksættelse af tilbageholdelse</p>\r\n      <p class=\"Paragraf\"><span class=\"ParagrafNr\">§ 1.</span> Tilbageholdelse af en gravid alkoholmisbruger i behandling på en døgninstitution for alkoholmisbrugere eller en familieambulatoriefunktion tilknyttet en døgnfunktion kan ske, når der er en begrundet formodning om, at den gravide alkoholmisbruger vil afbryde den aftalte behandling, og det vil være uforsvarligt ikke at tilbageholde den pågældende, fordi</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> den gravide alkoholmisbruger frembyder nærliggende fare for at skade fostret,</p>\r\n          <p class=\"Liste1\"><span class=\"Liste1Nr\">2)</span> udsigten til ophøret af misbruget eller en betydelig og afgørende bedring af tilstanden ellers vil blive væsentligt forringet eller</p>\r\n          <p class=\"Liste1\"><span class=\"Liste1Nr\">3)</span> den gravide alkoholmisbruger frembyder nærliggende og væsentlig fare for sig selv.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Tilbageholdelse kan kun ske, hvis mindre indgribende foranstaltninger er utilstrækkelige.</p>\r\n      <p class=\"Stk2\"><span class=\"StkNr\">Stk. 3.</span> Den foreløbige beslutning om tilbageholdelse træffes af lederen af behandlingsstedet og skal snarest muligt meddeles til den gravide alkoholmisbruger, jf. lovens § 141 d, stk. 1. Den foreløbige beslutning skal endvidere straks forelægges kommunen, jf. lovens § 141 d, stk. 2. Den endelige beslutning om tilbageholdelse træffes i overensstemmelse med lovens § 141 d, stk. 2, af den kommune, som har truffet beslutning efter lovens § 141 b, stk. 1. Tilbageholdelsen opretholdes, indtil den endelige beslutning efter lovens § 141 d, stk. 2, er truffet, jf. dog lovens § 141 d, stk. 3.</p>\r\n      <p class=\"Paragraf\"><span class=\"ParagrafNr\">§ 2.</span> Fysisk magtanvendelse i forbindelse med, at en gravid alkoholmisbruger tilbageholdes på en døgninstitution eller -funktion, er tilladt i det omfang, det er nødvendigt for at afværge, at pågældende udsætter sig selv eller andre for nærliggende fare for at lide skade på legeme eller helbred. Denne magtanvendelse skal afpasses efter forholdene i den enkelte situation og må ikke gå ud over det strengt nødvendige.</p>\r\n      <p class=\"Paragraf\"><span class=\"ParagrafNr\">§ 3.</span> Isolation, hvorved forstås afsondring i aflåst rum i kortere eller længere perioder, er ikke tilladt. Kortvarig aflåsning af værelset betragtes ikke som isolation.</p>\r\n      <p class=\"Stk2\"><span class=\"StkNr\">Stk. 2.</span> Fiksering er ikke tilladt. Ved fiksering forstås anvendelse af mekanisk tvangsmiddel i form af bælte, håndremme, fodremme, livstykke eller anden form for mekanisk fastspænden.</p>\r\n      <p class=\"ParagrafGruppeOverskrift\">Ophør og indberetning</p>\r\n      <p class=\"Paragraf\"><span class=\"ParagrafNr\">§ 4.</span> Det påhviler til stadighed lederen af døgninstitutionen eller -funktionen at påse, at tilbageholdelsen ikke anvendes i videre omfang end nødvendigt.</p>\r\n      <p class=\"Stk2\"><span class=\"StkNr\">Stk. 2.</span> Tilbageholdelsen skal efter lovens § 141 d, stk. 3, ophøre, når betingelserne i lovens § 141 c, stk. 1, ikke længere er til stede. Den enkelte tilbageholdelse kan ikke vare over 14 dage fra beslutningen i henhold til lovens § 141 c, stk. 1, og den samlede tilbageholdelsesperiode kan ikke overstige 2 måneder inden for 6 måneder.</p>\r\n      <p class=\"Stk2\"><span class=\"StkNr\">Stk. 3.</span> Beslutning om ophøret af tilbageholdelsen træffes efter lovens § 141 d, stk. 4, af døgninstitutionen eller -funktionens leder og skal straks meddeles den gravide alkoholmisbruger. Beslutningen skal efterfølgende meddeles den kommune, som har truffet beslutning efter lovens § 141 b, stk. 1.</p>\r\n      <p class=\"Paragraf\"><span class=\"ParagrafNr\">§ 5.</span> Anvendelse af magtanvendelse efter reglerne i §§ 2 og 3 samt anvendelse af nødværge indberettes til den kommune, som har truffet beslutning efter lovens § 141 b, stk. 1.</p>\r\n      <p class=\"Stk2\"><span class=\"StkNr\">Stk. 2.</span> Den eller de implicerede medarbejdere skal senest dagen efter episoden afgive skriftlig indberetning derom til døgninstitutionen eller -funktionens leder, der med sine kommentarer samt forklaringer fra personer, der har overværet episoden, inden 3 dage videresender indberetningen til den kommune, som har truffet beslutning efter lovens § 141 b, stk. 1. Så vidt muligt skal indberetningen ledsages af den gravide alkoholmisbrugers egen redegørelse for episoden. Indberetningen skal indeholde følgende oplysninger:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> De særlige forhold, der begrunder indgrebet.</p>\r\n          <p class=\"Liste1\"><span class=\"Liste1Nr\">2)</span> Tidspunktet for den handling, der har givet anledning til indgrebet.</p>\r\n          <p class=\"Liste1\"><span class=\"Liste1Nr\">3)</span> Tidspunktet for indgrebet.</p>\r\n          <p class=\"Liste1\"><span class=\"Liste1Nr\">4)</span> Indgrebets varighed.</p>\r\n          <p class=\"Liste1\"><span class=\"Liste1Nr\">5)</span> Beskrivelse af indgrebets art.</p>\r\n          <p class=\"Liste1\"><span class=\"Liste1Nr\">6)</span> Beskrivelse af indgrebets formål.</p>\r\n          <p class=\"Liste1\"><span class=\"Liste1Nr\">7)</span> Hvem, der foretog indgrebet.</p>\r\n          <p class=\"Liste1\"><span class=\"Liste1Nr\">8)</span> Den gravide alkoholmisbrugers tilstand i den tid, indgrebet fandt sted.</p>\r\n        </div>\r\n      </p>\r\n      <p class=\"ParagrafGruppeOverskrift\">Klageadgang</p>\r\n      <p class=\"Paragraf\"><span class=\"ParagrafNr\">§ 6.</span> Klager vedrørende overtrædelse af bestemmelserne i denne bekendtgørelse indbringes for kommunalbestyrelsen i den kommune, der har truffet beslutning efter lovens § 141 b, stk. 1.</p>\r\n      <p class=\"ParagrafGruppeOverskrift\">Indberetning m.v.</p>\r\n      <p class=\"Paragraf\"><span class=\"ParagrafNr\">§ 7.</span> Kommunalbestyrelsen i den kommune, der har truffet beslutning efter lovens § 141 b, stk. 1, beslutter, om en given privat døgninstitution har den fornødne faglige kapacitet til at kunne varetage tilbageholdelse af en gravid alkoholmisbruger.</p>\r\n      <p class=\"Paragraf\"><span class=\"ParagrafNr\">§ 8.</span> Kommunalbestyrelserne indberetter til Ministeriet for Sundhed og Forebyggelse, i hvilket omfang der er truffet beslutning om at tilbyde gravide alkoholmisbrugere kontrakt om behandling for alkoholmisbrug med mulighed for tilbageholdelse samt om antallet af indgåede kontrakter af denne art.</p>\r\n      <p class=\"ParagrafGruppeOverskrift\">Ikrafttrædelse</p>\r\n      <p class=\"Paragraf\"><span class=\"ParagrafNr\">§ 9.</span> Bekendtgørelsen træder i kraft den 15. april 2008</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Ministeriet for Sundhed og Forebyggelse, den 11. februar 2008</I></P><P CLASS=SIGN1 ALIGN=\"CENTER\">Jakob Axel Nielsen</P><P CLASS=SIGN2 ALIGN=\"RIGHT\">/ Steen Hartvig Hansen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/04/2008"
        },
        {
            "displayName": "Accession",
            "displayValue": "B20080022705"
        },
        {
            "displayName": "Entydig dokumentidentifikation",
            "displayValue": "BK000250"
        },
        {
            "displayName": "Dato for førstegangsindlæggelse",
            "displayValue": "09/04/2008"
        },
        {
            "displayName": "Dato for indlæggelse",
            "displayValue": "09/04/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "227"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "11/02/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Sundhed og Forebyggelse, j.nr. 2006-1431-252"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}