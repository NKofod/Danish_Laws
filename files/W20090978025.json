{
    "id": 127723,
    "title": "Pressenævnets kendelse i sag nr. 2009-6-0845",
    "documentTypeId": "240",
    "isSagsforlobPeriodValid": true,
    "shortName": "KEN nr 9780 af 07/10/2009",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2009-6-0845</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Klager – en person – klagede over artiklen ”Sex-film optaget i lokaler støttet af kommunen” i Jyllands-Posten.</div>\r\n        </p>\r\n        <p class=\"Tekst2\">\r\n          <div><span class=\"Bold\">Pressenævnets begrundelse og afgørelse:</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Pressenævnet bemærker indledningsvis, at nævnet ikke har mulighed for at tage stilling til, om Sublim Erotica benyttede lokalerne i Købmagergade, mens [A] havde råderetten over disse.</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Yogacenterets formand [K] medvirkede i filmen ”Eve’s erotiske opvågning”, og [D], der ifølge hjemmesiden Whois.net ejer Sublim Erotica, står anført med yogalærer [E]s kontaktoplysninger.</span> <span class=\"Bold\">Nævnet finder endvidere, at forholdene omkring [A] er af offentlig interesse, og at der ikke er grundlag for at kritisere Jyllands-Posten for at omtale de offentligt tilgængelige oplysninger om sammenfaldet af personer i Sublim Erotica og [A] samt bestyrelsesformand [K]s medvirken i filmen ”Eve’s erotiske opvågning”.</span> <span class=\"Bold\">Det må i den forbindelse tillige tages i betragtning, at den kritiske omtale i artiklerne navnlig retter sig mod [A] og ikke bestyrelsesformanden personligt, og pressetalsmand i [A], [C], har i avisen afvist, at der er nogen sammenhæng mellem yogacenteret og lærernes deltagelse i filmen.</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Pressenævnet finder, at Jyllands-Posten heller ikke i øvrigt har tilsidesat god presseskik.</span></div>\r\n        </p>\r\n      </div>\r\n      <p class=\"Tekst\" style=\"text-align: Left;\">[K] har klaget til Pressenævnet over en artikel i Jyllands-Posten den 31. maj 2009, idet hun mener, at god presseskik er tilsidesat.</p>\r\n      <p class=\"Tekst\" style=\"text-align: Left;\">Sagen er behandlet sammen med sag nr. 2009-6-0864, [Forening A] mod Jyllands-Posten og jp.dk, sag 2009-6-0866, [A] mod kristeligt-dagblad.dk og sag nr. 2009-6-0870, [A] mod Ekstra Bladet.</p>\r\n      <p class=\"Tekst\" style=\"text-align: Left;\"><span class=\"BoldUnderline\">1 Sagsfremstilling</span></p>\r\n      <p class=\"Tekst\" style=\"text-align: Left;\">Jyllands-Posten bragte den 31. maj 2009 en artikel under overskriften ”<span class=\"Italic\">Sex-film optaget i lokaler støttet af kommunen</span>” og underoverskrifterne ”<span class=\"Italic\">Formanden for [A], som Københavns kommune støtter med 600.000 kr. årligt, deltager sammen med flere andre lærere i ny sex-film</span>” samt ”<span class=\"Italic\">Nogle af scenerne er optaget i lokaler, som Københavns kommune har givet støtte til</span>”. Af artiklen fremgik følgende:</p>\r\n      <p class=\"Tekst\" style=\"text-align: Left;\">”Lærere og andre personer med tilknytning til [A] deltager i stor stil i en ny sex-film, som er solgt til Danmarks største distributør af pornofilm, [B].</p>\r\n      <p class=\"Tekst\" style=\"text-align: Left;\">I filmen ”Eve’s erotiske opvågning” deltager formanden for den folkeoplysende forening [A], [K], i flere sex-scener, blandt andet sammen med to andre kvindelige lærere i en scene, hvor omkring 10 kvinder har sex med hinanden. I en anden scene deltager en mandlig lærer og flere andre personer, som optræder på [A]s officielle præsentationsvideo på centerets hjemmeside.</p>\r\n      <p class=\"Tekst\" style=\"text-align: Left;\"><span class=\"Italic\">Støtte til lokaler</span></p>\r\n      <p class=\"Tekst\" style=\"text-align: Left;\">Nogle af optagelserne er foregået i [A]s lokaler i Købmagergade, som foreningen anvendte til yogaundervisning og fik lokalestøtte til fra Københavns kommune, inden yogaskolen flyttede aktiviteterne til en nyindkøbt ejendom på Ndr. Fasanvej.</p>\r\n      <p class=\"Tekst\" style=\"text-align: Left;\">På bagsiden af coveret til filmen, der viser billeder af filmens scener med samleje og oralsex, vises tillige et billede fra lokalerne i Købmagergade, som Københavns Kommune har givet støtte til, fordi kommunen har godkendt [A] som en folkeoplysende forening. Kommunen har i de seneste år ydet en støtte på godt 600.000 kr. om året til [A].</p>\r\n      <p class=\"Tekst\" style=\"text-align: Left;\"><span class=\"Italic\">Levering af flere film</span></p>\r\n      <p class=\"Tekst\" style=\"text-align: Left;\">Bag produktionerne af sex-filmen står et selskab med navnet Sublim Erotica, hvis internet-domæne er ejet af en af lærerne på [A].</p>\r\n      <p class=\"Tekst\" style=\"text-align: Left;\">Filmen er blevet solgt til Danmarks største distributør af pornofilm, BN-agentur. Ejeren, [B], ønsker ikke at oplyse, hvor meget han har givet Sublim Erotica for filmen. Men han oplyser, at prisen for at producere en pornofilm i Danmark typisk ligger på 200-500.000 kr.</p>\r\n      <p class=\"Tekst\" style=\"text-align: Left;\">[B] siger, at han har en aftale om, at Sublim Erotica skal levere flere film til ham; den næste kommer til efteråret og er optaget i Grækenland. Der ligger klip fra filmen på Sublim Eroticas hjemmeside, og [B] venter, at der bliver godt salg i både den nye og den kommende film.</p>\r\n      <p class=\"Tekst\" style=\"text-align: Left;\">Lærere fra [A] har tidligere været involveret i sex-tjenester som striptease og erotiske shows, og det har fået Københavns kommunes kulturborgmester, Pia Allerslev (V), til at kræve en redegørelse for centerets aktiviteter med henblik på at undersøge, om kommunens tilskud er blevet anvendt i overensstemmelse med reglerne i folkeoplysningsloven.</p>\r\n      <p class=\"Tekst\" style=\"text-align: Left;\">På baggrund af de nye oplysninger siger Pia Allerslev: ”Vi vil have undersøgt, om der er foregået nogle ting i de kommunalt støttede lokaler, som er kritisable, og som intet har med folkeoplysning at gøre.”</p>\r\n      <p class=\"Tekst\" style=\"text-align: Left;\"><span class=\"Italic\">Ingen sammenhæng</span></p>\r\n      <p class=\"Tekst\" style=\"text-align: Left;\">[A]s pressetalsmand, [C], skriver i en mail til Morgenavisen Jyllands-Posten, at Sublim Erotica som privat firma ved en enkelt lejlighed lejede et lokale i samme bygning, men afviser, at der er nogen sammenhæng mellem [A] og Sublim Erotica. Han afviser også, at der er nogen sammenhæng mellem [A] og lærernes deltagelse i sex-filmen.”</p>\r\n      <p class=\"Tekst\" style=\"text-align: Left;\">Til artiklen var indsat et billede af forsiden på coveret til filmen ”<span class=\"Italic\">Eve’s erotiske opvågning</span>”. [K] var afbilledet nøgen på coveret. Herudover var indsat et portrætbillede af [K] med følgende billedtekst:</p>\r\n      <p class=\"Tekst\" style=\"text-align: Left;\">”I filmen ”Eve’s erotiske opvågning” deltager formanden for den folkeoplysende forening [A], [K], i flere sex-scener.”</p>\r\n      <p class=\"Tekst\" style=\"text-align: Left;\">Jyllands-Posten bragte den 7. juni 2009 en artikel under overskriften ”<span class=\"Italic\">Københavns Kommune freder omstridt yogacenter</span>”, hvoraf det fremgår, at kommunen fortsat ville bidrage med et tilskud på 600.000 kroner, efter at yogacenteret over for kommunen havde redegjort for forholdene i yogacenteret. Af artiklen fremgår bl.a. følgende:</p>\r\n      <p class=\"Tekst\" style=\"text-align: Left;\">”Kommunens fritids- og idrætsforvaltning har stillet sig tilfreds med et svar fra [A], hvori det hedder, at ”hvad aftenskolens kursister og yogalærere i øvrigt foretager sig privat og professionelt er ikke foreningens ansvar.”</p>\r\n      <p class=\"Tekst\" style=\"text-align: Left;\">På baggrund af svarene fra yogaskolen konkluderer forvaltningen i redegørelsen:</p>\r\n      <p class=\"Tekst\" style=\"text-align: Left;\">”Foreningens svar på spørgsmålene giver umiddelbart ikke forvaltningen anledning til at foretage sig yderligere.”</p>\r\n      <p class=\"Tekst\" style=\"text-align: Left;\">Dog kritiserer forvaltningen yogacenteret for ikke at have holdt sin generelforsamling i år inden den 31. marts, for ikke at have haft alle pligtige punkter på dagsordenen i fjor og for at skrive på sin hjemmeside, at kurserne var blåstemplede af Københavns Kommune, hvilket de ikke var.</p>\r\n      <p class=\"Tekst\" style=\"text-align: Left;\">Det faktum, at der er optaget scener til en pornofilm i de lokaler, som kommunen har ydet tilskud til, har ikke givet anledning til kritik fra kommunens side.”</p>\r\n      <p class=\"Tekst\" style=\"text-align: Left;\">Jyllands-Posten fremsendte ved e-mail af 30. maj 2009 kl. 12.10 følgende spørgsmål til [A]s talsmand, [C]:</p>\r\n      <p class=\"Tekst\" style=\"text-align: Left;\">”Hvad har [A] at gøre med Sublim Erotica?</p>\r\n      <p class=\"Tekst\" style=\"text-align: Left;\">Hvorfor deltager flere af lærerne på [A] på filmen fra Sublim Erotica ”Eve’s erotiske opvågning”</p>\r\n      <p class=\"Tekst\" style=\"text-align: Left;\">Hvorfor er der et billede på bagsiden af coveret til filmen, som taget fra Ananda Hall i Købmagergade?</p>\r\n      <p class=\"Tekst\" style=\"text-align: Left;\">Hvorfor er dele af en scene i filmen – indledningen i scene 5 – optaget i samme lokale i Købmagergade?</p>\r\n      <p class=\"Tekst\" style=\"text-align: Left;\">Hvorfor optræder formanden for den folkeoplysende forening, [A], [K], i flere scener i filmen?</p>\r\n      <p class=\"Tekst\" style=\"text-align: Left;\">Svar venligt kortfattet og inden kl. 15, som vi talte om i telefonen.”</p>\r\n      <p class=\"Tekst\" style=\"text-align: Left;\">[C] besvarede e-mailen samme dag kl. 16.27. Af mailen fremgik bl.a. følgende:</p>\r\n      <p class=\"Tekst\" style=\"text-align: Left;\">”Ikke desto mindre: Så vidt vi ved er Sublim Erotica et privat firma. [A] har hverken nogen administrativ eller økonomisk forbindelse med Sublime Erotica.</p>\r\n      <p class=\"Tekst\" style=\"text-align: Left;\">[A] fraflyttede ejendommen på Købmagergade i maj 2008, for at flytte til sine nuværende lokaler. Efter at have spurgt Sublim Eroticas instruktør, viser det sig at firmaet ved en enkelt lejlighed lejede et lokale i samme bygning i Købmagergade i juni 2008.”</p>\r\n      <p class=\"Tekst\" style=\"text-align: Left;\"><span class=\"BoldUnderline\">2 Parternes synspunkter</span></p>\r\n      <p class=\"Tekst\" style=\"text-align: Left;\"><span class=\"Bold\">2.1 [K]s synspunkter</span></p>\r\n      <p class=\"Tekst\" style=\"text-align: Left;\">[K] har anført, at der ingen sammenhæng er mellem hendes deltagelse i den erotiske film som privatperson og posten som formand for [A]. Hvad klager har foretaget sig som privatperson bliver alene interessant i den påståede sammenhæng. Yogacenteret kan ikke vide, hvordan Sublim Erotica fik adgang til lokalerne, efter at centeret var fraflyttet disse. Der er endvidere ingen almen interesse i klagers navn og billede. [K] har oplyst, at hun optræder under et pseudonym i filmen.</p>\r\n      <p class=\"Tekst\" style=\"text-align: Left;\">Fremstillingen er endvidere krænkende for klager, der heller ikke fik lejlighed til at forberede sine nærmeste, ligesom påstandene ikke har været forelagt klager inden offentliggørelsen. Avisen gav en svarfrist på to timer i mailen af 30. maj 2009. Da klager var i udlandet besvarede yogacenterets pressetalsmand mailen. Avisen gentog sammenhængen i artiklen den 7. juni 2009.</p>\r\n      <p class=\"Tekst\" style=\"text-align: Left;\">[K] har herudover anført, at filmen er baseret på et idealistisk grundlag uden økonomisk gevinst i sigte. Klager har rettet henvendelse til selskabet og fået en kopi af kontrakten, hvoraf det fremgår, at der blev betalt under 20.000 kroner for filmrettighederne.</p>\r\n      <p class=\"Tekst\" style=\"text-align: Left;\">[A] har pr. e-mail den 17. juni 2009 modtaget en undskyldning fra Sublime Erotica for uretmæssigt at have brugt et fotografi fra et af centerets kurser i 2008 til filmcoverets bagside. Ejeren af Sublim Erotica er ikke anført som [E] på Whois.net. Det er instruktøren [D], som ikke er lærer hos [A]. Klager har i den forbindelse fremlagt en udskrift fra Whois.net, hvoraf følgende fremgår:</p>\r\n      <p class=\"Tekst\" style=\"text-align: Left;\">”owner-fname [first name]: [Ds fornavn]</p>\r\n      <p class=\"Tekst\" style=\"text-align: Left;\">owner-lname [last name]: [Ds efternavn]</p>\r\n      <p class=\"Tekst\" style=\"text-align: Left;\">…</p>\r\n      <p class=\"Tekst\" style=\"text-align: Left;\">owner-email: [E]@yahoo.com”</p>\r\n      <p class=\"Tekst\" style=\"text-align: Left;\"><span class=\"Bold\">2.2 Jyllands-Postens synspunkter</span></p>\r\n      <p class=\"Tekst\" style=\"text-align: Left;\">Jyllands-Posten har anført, at det har almen interesse, at bestyrelsesformanden for en folkeoplysende forening, der i de seneste fem år har modtaget godt 600.000 kroner om året i offentlig støtte fra Københavns Kommune, deltager i en erotisk film sammen med nogle af foreningens lærere. En scene i filmen, er optaget i centerets tidligere lokaliteter i Købmagergade. Som led i dokumentationen af disse forhold er det relevant at bringe et foto. Det savner mening at påberåbe sig privatlivets fred, når man har indvilget i at deltage i indspilningen af en film, der sælges i offentligt tilgængelige butikker.</p>\r\n      <p class=\"Tekst\" style=\"text-align: Left;\">Ejendomsadministrationsfirmaet DATEA har oplyst, at lejligheden i Købmagergade ikke har været udlejet efter [A]s fraflytning 31. maj 2008, og at det ikke på noget tidspunkt har været lejet ud til et firma ved navn Sublim Erotica. Så optagelsen har fundet sted, mens yogacenteret havde lejemålet.</p>\r\n      <p class=\"Tekst\" style=\"text-align: Left;\">Avisens journalist kontaktede lørdag den 30. maj 2009 pressetalsmand [C], som under tidligere samtaler havde gjort det klart, at henvendelser til centerets ledelse, bestyrelse og lærere skulle gå gennem ham. Journalisten bad [C] sætte sig i forbindelse med [K] for at høre om hendes deltagelse. Da hun var i udlandet, blev journalisten opfordret til at fremsende spørgsmålene pr. e-mail. Disse blev sendt samme dag kl. 12.10. [C] besvarede mailen kl. 16.27.</p>\r\n      <p class=\"Tekst\" style=\"text-align: Left;\">[B] fra BN Agentur vil ikke oplyse det præcise beløb, han har betalt til Sublim Erotica for filmrettighederne, men oplyser, at det var ”mellem 100.000 og en million”. Det viser, at nogen har haft økonomisk vinding.</p>\r\n      <p class=\"Tekst\" style=\"text-align: Left;\">Af internettjenesten ”whois.net”, der oplyser om ejere af internetdomæner, fremgår det, at Sublim Erotica-ejerens e-mail-adresse (”owner-email”) er [E]@yahoo.com. [E] figurerer som en af lærerne på lærerlisten for [A].</p>\r\n      <p class=\"Tekst\" style=\"text-align: Left;\"><span class=\"BoldUnderline\">3 Pressenævnets begrundelse og afgørelse</span>:</p>\r\n      <p class=\"Tekst\" style=\"text-align: Left;\">I sagens behandling har følgende nævnsmedlemmer deltaget:</p>\r\n      <p class=\"Tekst\" style=\"text-align: Left;\">Thomas Rørdam, Palle Weis, Lene Sarup og Marianne Druedahl.</p>\r\n      <p class=\"Tekst\" style=\"text-align: Left;\">Pressenævnet bemærker indledningsvis, at nævnet ikke har mulighed for at tage stilling til, om Sublim Erotica benyttede lokalerne i Købmagergade, mens [A] havde råderetten over disse.</p>\r\n      <p class=\"Tekst\" style=\"text-align: Left;\">Yogacenterets formand [K] medvirkede i filmen ”Eve’s erotiske opvågning”, og [D], der ifølge hjemmesiden Whois.net ejer Sublim Erotica, står anført med yogalærer [E]s kontaktoplysninger. Nævnet finder endvidere, at forholdene omkring [A] er af offentlig interesse, og at der ikke er grundlag for at kritisere Jyllands-Posten for at omtale de offentligt tilgængelige oplysninger om sammenfaldet af personer i Sublim Erotica og [A] samt bestyrelsesformand [K]s medvirken i filmen ”Eve’s erotiske opvågning”. Det må i den forbindelse tillige tages i betragtning, at den kritiske omtale i artiklerne navnlig retter sig mod [A] og ikke bestyrelsesformanden personligt, og pressetalsmand i [A], [C], har i avisen afvist, at der er nogen sammenhæng mellem yogacenteret og lærernes deltagelse i filmen.</p>\r\n      <p class=\"Tekst\" style=\"text-align: Left;\">Pressenævnet finder, at Jyllands-Posten heller ikke i øvrigt har tilsidesat god presseskik.</p>\r\n      <p class=\"Tekst\" style=\"text-align: Left;\">Afgjort den 7. oktober 2009</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/10/2009"
        },
        {
            "displayName": "Accession",
            "displayValue": "W20090978025"
        },
        {
            "displayName": "Entydig dokumentidentifikation",
            "displayValue": "AA005098"
        },
        {
            "displayName": "Dato for indlæggelse",
            "displayValue": "10/10/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9780"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "07/10/2009"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2009-6-0845"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}