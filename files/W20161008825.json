{
    "id": 184610,
    "title": "Ligebehandlingsnævnets afgørelse om køn - ansættelse - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10088 af 10/08/2016",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - ansættelse - medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr. 2016-6810-08818</span>\r\n   </p>\r\n   <p class=\"TekstGenerel\">En mand søgte en stilling som mediegrafiker i en virksomhed, der specialiserede sig i salg af badetøj og nattøj til erhvervskunder. Han fik afslag på ansøgningen, da virksomheden foretrak at ansætte en kvinde. Dette var direkte forskelsbehandling i strid med ligebehandlingsloven, fastslog nævnet. Virksomheden havde ikke benyttet sig af muligheden for at søge dispensation til at fravige forbuddet mod forskelsbehandling på grund af køn.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Manden fik derfor medhold samt godtgørelse på 25.000 kr.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at klager fik afslag på et job som grafiker på grund af køn.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var i strid med forskelsbehandlingsloven, at klager fik afslag på en stilling som grafiker på grund af køn.</p>\r\n<p>\r\n</p>\r\n<p>Indklagede skal inden 14 dage betale godtgørelse til klager på 25.000 kr. med procesrente fra den 2. februar 2016, hvor klagen er modtaget i Ligebehandlingsnævnet.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Indklagede er en virksomhed, der har specialiseret sig i salg af badetøj og nattøj til erhvervskunder.</p>\r\n<p>\r\n</p>\r\n<p>Klager, der er en mand, søgte den 21. december 2015 et job som grafiker/multimediedesigner hos indklagede.</p>\r\n<p>\r\n</p>\r\n<p>I en mail fra indklagede, som klager modtog samme dag, oplyste indklagede:</p>\r\n<p>\r\n</p>\r\n<p>Hej [klager],</p>\r\n<p>Tak for din ansøgning, men du kommer desværre ikke i betragtning til jobbet, da vi i denne omgang foretrækker en kvinde med naturlig interesse og særlig kendskab til vores branche. Der vil nemlig være en del kommunikation med vores kunder via de sociale medier og da kunden typisk er en kvinde mellem 25-60 år, så er det vores vurdering, at dette varetages bedst af en ditto. ”  </p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at han har været udsat for forskelsbehandling på grund af køn. Indklagede skal betale en godtgørelse til klager.</p>\r\n<p>\r\n</p>\r\n<p>Klager er arbejdssøgende. Der er sjældent ledige jobs inden for den branche, hvor klager er uddannet.</p>\r\n<p>\r\n</p>\r\n<p>Han opfyldte kravene til stillingen og søgte derfor stillingen hos indklagede. Det er krænkende og nedslående at blive afvist udelukkende på grund af sit køn.</p>\r\n<p>\r\n</p>\r\n<p>Klager er ofte i tøjbutikker blevet serviceret af kvinder, og det har aldrig skabt problemer.</p>\r\n<p>\r\n</p>\r\n<p>Kvinder er som bekendt meget forskellige. En kvinde på 25 år og 55 kilo har ikke bedre forudsætninger for at vejlede en overvægtig kvinde på 55 år.</p>\r\n<p>\r\n</p>\r\n<p>Indklagede havde ikke mulighed for at skrive i jobannoncen, at de kun søgte efter kvinder, da det i dag er ulovligt at fravælge ansøgere på grund af køn. Indklagede har begået en ulovlig handling, uanset hvor velmenende deres afslag end måtte være.</p>\r\n<p>\r\n</p>\r\n<p>\r\n   <span class=\"Bold\">Indklagede </span>gør gældende, at klager ikke har været udsat for forskelsbehandling på grund af køn.</p>\r\n<p>\r\n</p>\r\n<p>Indklagede ønskede at give klager en saglig og relevant begrundelse for afslaget og kommenterede således ikke på noget omkring klagers kompetenceniveau.</p>\r\n<p>\r\n</p>\r\n<p>Når jobbet skal bestrides af en kvinde, skyldes det, at der udelukkende skal kommunikeres med kvinder typisk mellem 25-60 år, som er målgruppen for indklagedes varer. Spørgsmålene til indklagede er ofte af intim karakter, da kunder vil have viden om pasformen, herunder f.eks. i forhold til om de skal have en a-skål eller en b-skål. Kunderne vil helst tale med kvinde om den slags, og en kvinde har bedre forudsætninger for at svare på kundernes spørgsmål.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af køn på arbejdsmarkedet efter lov om ligebehandling af mænd og kvinder med hensyn til beskæftigelse med videre (ligebehandlingsloven).</p>\r\n<p>\r\n</p>\r\n<p>Det fremgår af loven, at enhver arbejdsgiver skal behandle mænd og kvinder lige ved ansættelser og forfremmelser med videre.</p>\r\n<p>Hvis det ved visse former for erhvervsudøvelse og uddannelse er afgørende, at udøveren er af et bestemt køn, og dette krav står i rimeligt forhold til den pågældende erhvervsaktivitet, kan den minister, under hvis forretningsområde den pågældende virksomhed hører, fravige forbuddet mod forskelsbehandling på grund af køn.</p>\r\n<p>Indklagede annoncerede efter en grafiker/multimediedesigner.</p>\r\n<p>\r\n</p>\r\n<p>Indklagede oplyste den 21. december 2015, at klager ikke ville komme i betragtning til jobbet, da de foretrak en kvinde med naturlig interesse og særligt kendskab til branchen.</p>\r\n<p>\r\n</p>\r\n<p>Indklagedes henvisning til, at de foretrak en kvinde i denne stilling er tilstrækkeligt til, at klager har påvist faktiske omstændigheder, som giver anledning til at formode, at klager har været udsat for forskelsbehandling på grund af køn.</p>\r\n<p>\r\n</p>\r\n<p>Det er herefter indklagede, som skal løfte bevisbyrden for, at klager ikke har været udsat for forskelsbehandling.</p>\r\n<p>\r\n</p>\r\n<p>Indklagede har udtrykkeligt angivet klagers køn som årsag til at han ikke kom i betragtning til jobbet som grafiker hos indklagede, og der er således tale om direkte forskelsbehandling på grund af køn.</p>\r\n<p>\r\n</p>\r\n<p>Nævnet bemærker, at indklagede ikke har benyttet sig af muligheden for at søge om dispensation til at fravige forbuddet mod forskelsbehandling på grund af køn.</p>\r\n<p>\r\n</p>\r\n<p>Klager får på denne baggrund medhold i klagen.</p>\r\n<p>\r\n</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>\r\n</p>\r\n<p>Klager tilkendes en godtgørelse, der passende skønsmæssigt kan fastsættes til 25.000 kr.</p>\r\n<p>\r\n</p>\r\n<p>Ligebehandlingsnævnet har ved fastsættelse af godtgørelsens størrelse taget udgangspunkt i praksis samt et skøn over sagens faktiske omstændigheder, herunder karakteren og alvoren af den skete hændelse.</p>\r\n<p>\r\n</p>\r\n<p>Indklagede skal herefter betale 25.000 kr. til klager med procesrente fra den 1. februar 2016, hvor sagen blev indbragt for Ligebehandlingsnævnet. Beløbet skal betales inden 14 dage.</p>\r\n<p>\r\n</p>\r\n<p>\r\n   <span class=\"Italic\">&lt;2016-6810-08818&gt;</span>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/11/2016"
        },
        {
            "displayName": "Accession",
            "displayValue": "W20161008825"
        },
        {
            "displayName": "Entydig dokumentidentifikation",
            "displayValue": "CJ000604"
        },
        {
            "displayName": "Dato for indlæggelse",
            "displayValue": "09/11/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10088"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "10/08/2016"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2016-6810-08818"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}