{
    "id": 57217,
    "title": "Vejledning om udbetaling af visse særlige ydelser til lønmodtagere, der oppebærer løn under ferie i henhold til ferieloven (* 1) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 186 af 23/10/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om udbetaling af visse særlige  \r\n\r\n ydelser til lønmodtagere, der oppebærer løn under ferie i henhold til  \r\n\r\n ferieloven (* 1) </H1>  \r\n\r\n<P></P>  \r\n\r\n<BR>  \r\n\r\n<P>Blandt andet under hensyn til en af højesteret afsagt dom af 11. maj 1976,  \r\n\r\n hvori det blev statueret, at en aften/natsygeplejerske under barselsorlov i  \r\n\r\n medfør af funktionærlovens § 7, stk. 2, var berettiget til løn beregnet på  \r\n\r\n grundlag ikke blot af grundlønnen, men også af de tillæg for aften- og  \r\n\r\n natarbejde m. v., som hun fast havde kunnet regne med i sin månedlige  \r\n\r\n indtægt, har arbejdsministeriet i skrivelse af 13. november 1978 vejledende  \r\n\r\n udtalt, at den løn, der skal udbetales lønmodtagere under ferie med løn efter  \r\n\r\n ferielovens § 14, stk. 1, efter arbejdsministeriets opfattelse skal svare til  \r\n\r\n den løn, der i almindelighed må antages at gælde for ansættelsesforholdet på  \r\n\r\n det tidspunkt, hvor ferie holdes. </P>  \r\n\r\n<P>Arbejdsministeriet har herefter tiltrådt en af direktoratet for  \r\n\r\n arbejdstilsynet truffen afgørelse, hvorefter sygeplejersker, sygehjælpere m.  \r\n\r\n fl., der er ansat til fast aften-, nat- og weekendvagt, og som derfor  \r\n\r\n oppebærer særlige faste tillæg, samt lønmodtagere, der ikke er antaget  \r\n\r\n specielt til fast aften-, nat eller weekendtjeneste, men som faktisk gennem  \r\n\r\n længere tid udfører sådan tjeneste, således at tillægget herfor må anses for  \r\n\r\n en del af den løn, som de fast har kunnet regne med, må være berettigede til  \r\n\r\n at få sådanne tillæg udbetalt under ferie med løn efter ferielovens § 14,  \r\n\r\n stk. 1. </P>  \r\n\r\n<P>Arbejdstilsynet har endvidere meddelt, at også ansatte, der er omfattet af  \r\n\r\n en af arbejdstilsynet i henhold til ferielovens § 3 godkendt ferieordning,  \r\n\r\n under de nævnte forudsætninger er berettiget til de omhandlede ydelser, med  \r\n\r\n mindre andet direkte er bestemt i den gældende ferieordning. </P>  \r\n\r\n<P>I den anledning skal man anmode om, at der fremtidig forholdes efter  \r\n\r\n følgende retningslinier for lønmodtagere, der oppe bærer løn under ferie i  \r\n\r\n henhold til ferielovens § 14, stk. 1, eller tilsvarende regler i  \r\n\r\n ferieordninger godkendt i henhold til ferielovens § 3. </P>  \r\n\r\n<P CLASS=PUNKT> <B>1.</B> Ved opgørelse af lønkrav medregnes som løn sådanne  \r\n\r\n ydelser, der tilkommer den ansatte som vederlag ud over stillingens grundløn  \r\n\r\n (skalaløn) for tjeneste, der udføres på andre tider end inden for normal  \r\n\r\n arbejdstid - f.eks. aften- og nattjeneste, tjeneste på søn- og helligdage -  \r\n\r\n eller som i øvrigt medfører særlige ulemper - eksempelvis arbejde i skiftende  \r\n\r\n turnus - når den ansatte ifølge ansættelsesbevis er antaget til tjeneste af  \r\n\r\n denne art og faktisk udfører tjeneste i overensstemmelse hermed. </P>  \r\n\r\n<P>Særlige ydelser af den nævnte karakter medregnes endvidere som løn i  \r\n\r\n tilfælde, hvor det i øvrigt godtgøres, at den ansatte har udført en sådan  \r\n\r\n form for tjeneste regelmæssigt gennem længere tid, og har oppebåret vederlag  \r\n\r\n herfor som et fast påregneligt løntillæg. Som vejledende udgangspunkt vil det  \r\n\r\n kunne lægges til grund, at forudsætningerne for at foretage medregning som  \r\n\r\n anført i almindelighed må anses for at være til stede, når det godtgøres, at  \r\n\r\n tjenesten i arbejdsforhold af den omhandlede karakter er udført gennem det  \r\n\r\n senest forløbne halve år og med en sådan bestandighed, at den ansatte har  \r\n\r\n kunnet regne med vederlag herfor som en fast bestanddel af arbejdsindtægten.  \r\n\r\n</P>  \r\n\r\n<P>Det påhviler styrelserne i hvert enkelt tilfælde over for den lønanvisende  \r\n\r\n myndighed at tilvejebringe oplysninger om længden af det tidsrum, i hvilket  \r\n\r\n tjeneste af den omhandlede art er udført, og om den tilrettelæggelse, efter  \r\n\r\n hvilken tjenesten er afviklet. For ansatte, der ifølge et ansættelsesbevis er  \r\n\r\n antaget til tjeneste af den nævnte karakter, må der tilvejebringes  \r\n\r\n dokumentation for, at tjenesten faktisk er afviklet i overensstemmelse  \r\n\r\n hermed. </P>  \r\n\r\n<P CLASS=PUNKT> <B>2.</B> Ved lønberegning efter de angivne retningslinier  \r\n\r\n medtages sådanne tillæg, der ydes i form af kontant godtgørelse, som har til  \r\n\r\n formål at give den ansatte en indtægt - f. eks. tillæg i form af kontant  \r\n\r\n godtgørelse for aften- og nattjeneste eller for tjeneste på søn- og  \r\n\r\n helligdage. </P>  \r\n\r\n<P>Er der tale om ydelser af den under punkt 1 nævnte beskaffenhed, der  \r\n\r\n normalt gives i form af frihed - f. eks. indtjent frihed som godtgørelse for  \r\n\r\n aften- og nattjeneste - følger det af ferielovens princip, at ferien skal  \r\n\r\n gives med det lovpligtige antal dage udover eventuelle fridage. Dette  \r\n\r\n medfører, at ferie ikke kan afholdes på opsparede fridage, der skal afholdes  \r\n\r\n i den periode, hvor ferien holdes. Som konsekvens herafopspares der heller  \r\n\r\n ikke sådanne fridage under ferie. </P>  \r\n\r\n<P>Ydelser, der udelukkende tjener til dækning af merudgifter - f. eks.  \r\n\r\n befordringsgodtgørelse, time- og dagpenge - medregnes ikke ved opgørelse af  \r\n\r\n den ansattes lønkrav. </P>  \r\n\r\n<P CLASS=PUNKT> <B>3.</B> Dette cirkulære finder anvendelse på ferie, der  \r\n\r\n afholdes efter 1. april 1979. </P>  \r\n\r\n<P>Tvivlstilfælde vedrørende anvendelse af de i cirkulæret angivne  \r\n\r\n retningslinier forudsættes forelagt for finansministeriets lønnings- og  \r\n\r\n pensionsdepartement. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Finansministeiet, den 12. oktober 1979  \r\n\r\n</I> </P>  \r\n\r\n<P ALIGN=CENTER>P. M. V. </P>  \r\n\r\n<P ALIGN=CENTER>E. B. </P>  \r\n\r\n<P CLASS=UNDERSKREVET-AF ALIGN=CENTER>I. Egebjerg </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) PAV kap. 25"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/10/1979"
        },
        {
            "displayName": "Accession",
            "displayValue": "C19790018660"
        },
        {
            "displayName": "Entydig dokumentidentifikation",
            "displayValue": "CM016144"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "03/08/2004"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "186"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "23/10/1979"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "LPD j.nr. 1. kt. 1335/79"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}