{
    "id": 143081,
    "title": "Pressenævnets kendelse i sag nr. 12-70-00279",
    "documentTypeId": "240",
    "isSagsforlobPeriodValid": true,
    "shortName": "KEN nr 9389 af 15/08/2012",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 12-70-00279</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Klager – en person – klagede over artiklen ”Vestas på randen af konkurs” på ekstrabladet.dk.</p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"Bold\">Det er en betingelse for at klage til Pressenævnet, at klageren har retlig interesse i det forhold, der klages over.</span> <span class=\"Bold\">Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.</span> <span class=\"Bold\">Det er ikke tilstrækkeligt blot at have en generel interesse i det emne, der er behandlet.</span></p>\r\n   <p class=\"TekstGenerel\">\r\n      <span class=\"Bold\">[Klager] er ikke personligt omtalt i artiklen.</span> <span class=\"Bold\">Uanset, at klager – som én af de i artiklen nævnte 175.000 aktionærer – har en økonomisk interesse i omtalen af selskabet Vestas Wind Systems A/S, finder Pressenævnet ikke, at han har en sådan direkte, væsentlig og individuel retlig interesse, at han er klageberettiget.</span></p>\r\n   <p class=\"TekstGenerel\">\r\n      <span class=\"Bold\">Klager har derfor ikke en sådan interesse, at der er grundlag for at behandle klagen, hvorfor denne afvises, jf. medieansvarsloven § 43, stk. 2, nr. 2.</span>\r\n   </p>\r\n</div>\r\n<p class=\"Tekst\" style=\"text-align: left;\">[Klager] har klaget til Pressenævnet over artiklen <span class=\"Italic\">”Vestas på randen af konkurs”</span> på ekstrabladet.dk den 11. juni 2012, idet han mener, at god presseskik er tilsidesat.</p>\r\n<p class=\"Tekst\" style=\"text-align: left;\">Af artiklen på ekstrabladet.dk fremgik bl.a. følgende:</p>\r\n<p class=\"Tekst\" style=\"text-align: left;\">”Vindmøllekoncernens virksomhedsobligation, der er noteret på børsen er nu så langt nede i kurs, at de hårdt prøvede investorer anser det for sandsynligt, at Vestas kan blive tvunget til at dreje nøglen om. Dermed er flere tusind medarbejderes job og 175.000 danske småaktionærers sparepenge i overhængende fare for at gå tabt.”</p>\r\n<p class=\"Tekst\" style=\"text-align: left;\">[Klager] har til støtte for klagen bl.a. anført, at han er aktionær i selskabet Vestas. Artiklen kan medføre salg af aktier baseret på panik.</p>\r\n<p class=\"Tekst\" style=\"text-align: left;\">\r\n   <span class=\"Bold\">Pressenævnets begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget: Jytte Scharling, Inger Bach, Lene Sarup og Marianne Druedahl.</p>\r\n<p class=\"Tekst\" style=\"text-align: left;\">Det er en betingelse for at klage til Pressenævnet, at klageren har retlig interesse i det forhold, der klages over. Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet. Det er ikke tilstrækkeligt blot at have en generel interesse i det emne, der er behandlet.</p>\r\n<p class=\"Tekst\" style=\"text-align: left;\">[Klager] er ikke personligt omtalt i artiklen. Uanset, at klager – som én af de i artiklen nævnte 175.000 aktionærer – har en økonomisk interesse i omtalen af selskabet Vestas Wind Systems A/S, finder Pressenævnet ikke, at han har en sådan direkte, væsentlig og individuel retlig interesse, at han er klageberettiget.</p>\r\n<p class=\"Tekst\" style=\"text-align: left;\">Klager har derfor ikke en sådan interesse, at der er grundlag for at behandle klagen, hvorfor denne afvises, jf. medieansvarsloven § 43, stk. 2, nr. 2.</p>\r\n<p class=\"Tekst\" style=\"text-align: left;\">Afgjort den 15. august 2012</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/08/2012"
        },
        {
            "displayName": "Accession",
            "displayValue": "W20120938925"
        },
        {
            "displayName": "Entydig dokumentidentifikation",
            "displayValue": "AA006645"
        },
        {
            "displayName": "Dato for indlæggelse",
            "displayValue": "18/08/2012"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9389"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "15/08/2012"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "12-70-00279"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}