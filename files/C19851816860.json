{
    "id": 63939,
    "title": "Vejledning. Moms-køb af ydelser i udlandet ",
    "documentTypeId": "180",
    "isSagsforlobPeriodValid": false,
    "shortName": "VEJ nr 18168 af 31/07/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning. Moms-køb af ydelser i udlandet </H1>  \r\n\r\n<P></P>  \r\n\r\n<BR>  \r\n\r\n<P>Moms - køb af ydelser i udlandet </P>  \r\n\r\n<P>Denne vejledning indeholder de vigtigste regler om betaling af moms ved  \r\n\r\n køb af ydelser i udlandet. </P>  \r\n\r\n<P>Vejledningen er udarbejdet på grundlag af momsloven og Ministeriet for  \r\n\r\n Skatter og Afgifters bekendtgørelse nr 285 af 4 juni 1985 om merværdiafgift  \r\n\r\n af visse ydelser, der sælges til udlandet eller indkøbes i udlandet. </P>  \r\n\r\n<P>Der er endvidere udarbejdet en vejledning om beregning af moms ved salg af  \r\n\r\n ydelser til udlandet (Y 101) samt en vejledning om salg til og køb i udlandet  \r\n\r\n af reklameydelser (Y 103). Disse vejledninger kan fås ved det lokale  \r\n\r\n distriktstoldkammer. </P>  \r\n\r\n<P>Momspligten for ydelser </P>  \r\n\r\n<P>Alle ydelser, der ikke direkte er undtaget i momsloven, er momspligtige.  \r\n\r\n</P>  \r\n\r\n<P>Ved køb af momspligtige ydelser her i landet hos en registreret virksomhed  \r\n\r\n vil sælgeren således som hovedregel opkræve moms. Det gælder, uanset om  \r\n\r\n køberen er momsregistreret eller ej. </P>  \r\n\r\n<P>Køb i udlandet </P>  \r\n\r\n<P>Ved køb af momspligtige ydelser i udlandet skal køberen i visse tilfælde  \r\n\r\n betale moms til toldvæsenet. Det gælder for de ydelser, der er nævnt i bilag  \r\n\r\n 1 og 2. </P>  \r\n\r\n<P>Ved køb af de ydelser, der er nævnt i bilag 1, skal køberen dog kun betale  \r\n\r\n moms til toldvæsenet, hvis sælgeren har forretningssted i et land uden for  \r\n\r\n EF, og hvis ydelsen helt eller delvis udnyttes inden for EF. Færøerne og  \r\n\r\n Grønland sidestilles med lande uden for EF. </P>  \r\n\r\n<P>En udenlandsk virksomhed, der her i landet sælger de ydelser, som er nævnt  \r\n\r\n i bilag 2, skal momsregistreres og opkræve dansk moms, hvis omsætningen  \r\n\r\n overstiger 10 000 kr årlig. </P>  \r\n\r\n<P>Ved vurderingen af, om køberen skal betale moms, skelnes der mellem, om  \r\n\r\n køberen er en momsregistreret virksomhed eller en ikke-momsregistreret  \r\n\r\n virksomhed eller en privatperson. </P>  \r\n\r\n<P>Reglerne, der er omtalt i det følgende, har til formål at sikre, at  \r\n\r\n ydelserne bliver momsberigtiget, når de udnyttes helt eller delvis inden for  \r\n\r\n EF's område. </P>  \r\n\r\n<P>Bilag 3 indeholder en skematisk oversigt over momsbetalingen i forskellige  \r\n\r\n købssituationer. </P>  \r\n\r\n<P>Momsregistrerede virksomheder </P>  \r\n\r\n<P>Ved køb af de ydelser, der er nævnt i bilag 1 og 2, skal der ikke betales  \r\n\r\n moms, hvis virksomheden fuldt ud kan medregne momsen af tilsvarende køb her i  \r\n\r\n landet til købsmomsen. </P>  \r\n\r\n<P>Der skal derimod betales moms, hvis virksomheden har delvis eller slet  \r\n\r\n ingen fradragsret for sådanne indkøb. Momsen betales i disse tilfælde efter  \r\n\r\n de regler, der gælder for ikke-momsregistrerede virksomheder og  \r\n\r\n privatpersoner, se de følgende afsnit. Hvis virksomheden er berettiget til  \r\n\r\n delvis fradragsret, kan den fradragsberettigede del af momsen på indkøbte  \r\n\r\n ydelser medregnes til købsmomsen i den momsperiode, hvor momsen af købet skal  \r\n\r\n angives til toldvæsenet. </P>  \r\n\r\n<P>Ikke-momsregistrerede virksomheder og privatpersoner </P>  \r\n\r\n<P>Ved køb af de ydelser, der er nævnt i bilag 2, skal der altid betales  \r\n\r\n dansk moms. Hvis den udenlandske sælger er momsregistreret her i landet,  \r\n\r\n betales momsbeløbet til sælgeren i forbindelse med købet. I modsat fald skal  \r\n\r\n momsbeløbet indbetales til toldvæsenet. </P>  \r\n\r\n<P>Ved vurderingen af, om der skal betales moms ved køb af de ydelser, der er  \r\n\r\n nævnt i bilag 1, skelnes der mellem, om sælgeren har forretningssted i eller  \r\n\r\n uden for EF. </P>  \r\n\r\n<P>Hvis sælgeren har forretningssted uden for EF's område, skal køberen  \r\n\r\n betale dansk moms af ydelsen til toldvæsenet. Der skal dog ikke betales dansk  \r\n\r\n moms, hvis ydelsen udelukkende udnyttes uden for EF. </P>  \r\n\r\n<P>Hvis sælgeren driver momspligtig virksomhed i et andet EF-land, skal  \r\n\r\n køberen ikke betale dansk moms af ydelsen til toldvæsenet. I disse tilfælde  \r\n\r\n momses ydelsen i sælgerens hjemland. </P>  \r\n\r\n<P>Edb-ydelser på databærer </P>  \r\n\r\n<P>Standard-edb-programmer, der indføres på databærer, fx papir, kassette  \r\n\r\n eller bånd, anses momsmæssigt som en vare. Der skal således betales moms af  \r\n\r\n hele værdien ved indførslen (fortoldningen). </P>  \r\n\r\n<P>Individuelt tilpassede edb-programmer på databærer, dvs soft-ware, der  \r\n\r\n specielt er fremstillet efter køberens specifikationer, anses i deres helhed  \r\n\r\n som ydelser, hvis de indføres fra et andet EF-land. Databæreren anses som en  \r\n\r\n integreret del af ydelsen. Køberen skal således ikke betale moms af ydelsen  \r\n\r\n til toldvæsenet, jf de foran beskrevne regler om moms ved køb af de ydelser,  \r\n\r\n der er nævnt i bilag 1. </P>  \r\n\r\n<P>Individuelt tilpassede edb-programmer på databærer, der indføres fra lande  \r\n\r\n uden for EF, skal momsmæssigt opdeles i en varedel (databæreren), der momses  \r\n\r\n i forbindelse med indførslen (fortoldningen), og en ydelsesdel (soft-ware),  \r\n\r\n der momses efter reglerne i denne vejledning. </P>  \r\n\r\n<P>Momsværdien </P>  \r\n\r\n<P>Den, der efter ovennævnte regler skal betale moms, skal gøre dette på  \r\n\r\n grundlag af vederlaget (prisen) for de indkøbte ydelser. I vederlaget skal  \r\n\r\n indgå samtlige de omkostninger mv, som køberen skal betale til sælgeren for  \r\n\r\n at få ydelserne leveret. </P>  \r\n\r\n<P>Hvis køberen betaler med andet end penge (byttehandel), skal der betales  \r\n\r\n moms af en værdi, som svarer til den udenlandske sælgers sædvanlige  \r\n\r\n salgspris. </P>  \r\n\r\n<P>Hvis der, mellem køber og sælger er interessefællesskab, således at  \r\n\r\n parterne har indflydelse på hinandens virksomhed, skal momsværdien svare til  \r\n\r\n den værdi, som ville være gældende, hvis der ikke bestod et  \r\n\r\n interessefællesskab. </P>  \r\n\r\n<P>Angivelsen </P>  \r\n\r\n<P>Den, der har købt ydelser, som der skal betales moms af, skal give sit  \r\n\r\n toldkammer besked herom inden 8 dage efter, at der er truffet aftale om  \r\n\r\n leveringen med den udenlandske sælger. </P>  \r\n\r\n<P>Momsperioden er kvartalet. Senest 1 måned og 20 dage efter kvartalets  \r\n\r\n udløb, skal momsbeløbet for kvartalet angives til toldvæsenet. </P>  \r\n\r\n<P>Beløbet skal omfatte momsen af fakturerede ydelser og momsen af betalte  \r\n\r\n ydelser, som leverandøren endnu ikke har udstedt faktura for. </P>  \r\n\r\n<P>Betaling </P>  \r\n\r\n<P>Momsbeløbet forfalder til betaling en måned efter kvartalets udløb, og det  \r\n\r\n skal betales til toldvæsenet senest 20 dage efter forfaldsdagen. Angivelses-  \r\n\r\n og betalingsdag er således sammenfaldende. </P>  \r\n\r\n<P>Momslovens almindelige regler om forhøjelse af momstilsvaret ved for sen  \r\n\r\n angivelse og om tillæg af renter ved for sen betaling anvendes også ved køb  \r\n\r\n af ydelser i udlandet. </P>  \r\n\r\n<P>Regnskaber mv </P>  \r\n\r\n<P>Toldvæsenet kan forlange, at den, der skal betale moms af ydelser købt i  \r\n\r\n udlandet fører et regnskab, som gør det muligt at opgøre den moms, som skal  \r\n\r\n betales i hvert kvartal. </P>  \r\n\r\n<P>Toldvæsenet kan endvidere bestemme, at regnskabsmaterialet og fakturaer  \r\n\r\n fra den udenlandske sælger opbevares i indtil 5 år. Hvis køberen er  \r\n\r\n regnskabspligtig, beregnes de 5 år fra regnskabsårets udløb. </P>  \r\n\r\n<P>Yderligere oplysninger </P>  \r\n\r\n<P>Det lokale distriktstoldkammer kan hjælpe med besvarelsen af eventuelle  \r\n\r\n spørgsmål. </P>  \r\n\r\n<P>Bilag 1 </P>  \r\n\r\n<P>a. Hel eller delvis overdragelse af ophavsretten, patentrettigheder,  \r\n\r\n licensrettigheder, retten til varemærker, fællesmærker og mønstre og af andre  \r\n\r\n lignende rettigheder. </P>  \r\n\r\n<P>b. Ydelser vedrørende reklame. </P>  \r\n\r\n<P>c. Ydelser fra rådgivningsvirksomheder, ingeniører,  \r\n\r\n projekteringsvirksomheder, advokater og revisorer samt andre lignende  \r\n\r\n ydelser; databehandling og meddelelse af oplysninger. </P>  \r\n\r\n<P>d. Ydelser fra vikarbureauer. </P>  \r\n\r\n<P>e. Forpligtelser til helt eller delvis at undlade udøvelse af en  \r\n\r\n erhvervsmæssig virksomhed eller brug af en af de rettigheder, som er nævnt i  \r\n\r\n dette bilag. </P>  \r\n\r\n<P>f. Ydelser, der udføres af mellemmænd, som handler i andres navn og for  \r\n\r\n andres regning, såfremt deres virksomhed vedrører levering af sådanne  \r\n\r\n ydelser, som er nævnt i dette bilag. </P>  \r\n\r\n<P>g. Udlejning af løsøregenstande, bortset fra transportmidler af enhver  \r\n\r\n art. </P>  \r\n\r\n<P>Bilag 2 </P>  \r\n\r\n<P>a. Tjenesteydelser vedrørende fast ejendom, beliggende her i landet,  \r\n\r\n herunder ydelser fra ejendomsmæglere, ejendomshandlere m fl, samt  \r\n\r\n projekterings- og rådgivningsydelser. </P>  \r\n\r\n<P>b. Arrangementer mv inden for sport, underholdning, undervisning,  \r\n\r\n videnskab mv, såfremt arrangementerne er omfattet af afgiftspligten, og  \r\n\r\n tjenesteydelsen faktisk udføres her i landet. </P>  \r\n\r\n<P>c. Arbejde udført på løsøregenstande her i landet. </P>  \r\n\r\n<P>d. Sagkyndig vurdering af løsøregenstande her i landet, såfremt  \r\n\r\n vurderingen er omfattet af afgiftspligten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19851816860"
        },
        {
            "displayName": "Entydig dokumentidentifikation",
            "displayValue": "CM022960"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/07/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18168"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "31/07/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "Y 102"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}