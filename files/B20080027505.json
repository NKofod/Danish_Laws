{
    "id": 116748,
    "title": "Bekendtgørelse om fritagelse for betaling til dækning af offentlige forpligtelser for egenproducenter af elektricitet fra små anlæg",
    "documentTypeId": "60",
    "isSagsforlobPeriodValid": true,
    "shortName": "BEK nr 275 af 23/04/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om fritagelse for betaling til dækning af offentlige forpligtelser for egenproducenter af elektricitet fra små anlæg</p>\r\n      <p class=\"Indledning2\">I medfør af § 8 b, § 28, stk. 3, § 85 a, stk. 1 og 3-4 og §§ 88, 90 og 92 i lov om elforsyning, jf. lovbekendtgørelse nr. 1115 af 8. november 2006, som senest ændret ved § 1 i lov nr. 549 af 6. juni 2007, fastsættes:</p>\r\n      <p class=\"Paragraf\"><span class=\"ParagrafNr\">§ 1.</span> Egenproducenter af elektricitet fra små produktionsanlæg som opfylder denne bekendtgørelses betingelser kan fritages for at betale beløb til dækning af offentlige forpligtelser, for så vidt angår den del af deres elforbrug, som de selv producerer, jf. elforsyningslovens § 8 b.</p>\r\n      <p class=\"Stk2\"><span class=\"StkNr\">Stk. 2.</span> Med egenproducenter af elektricitet forstås elforbrugere, som producerer elektricitet eller varme og elektricitet med henblik på at dække eget energiforbrug.</p>\r\n      <p class=\"Stk2\"><span class=\"StkNr\">Stk. 3.</span> Fritagelse for betaling som nævnt i stk. 1 er betinget af, at elproduktionsanlægget</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> er beliggende på forbrugsstedet,</p>\r\n          <p class=\"Liste1\"><span class=\"Liste1Nr\">2)</span> er tilsluttet til egen forbrugsinstallation og</p>\r\n          <p class=\"Liste1\"><span class=\"Liste1Nr\">3)</span> har en nominel eleffekt på eller mindre end</p>\r\n          <p class=\"Tekst2\">\r\n            <div>\r\n              <p class=\"Liste2\"><span class=\"Liste2Nr\">a)</span> 50 kW for solcelleanlæg,</p>\r\n              <p class=\"Liste2\"><span class=\"Liste2Nr\">b)</span> 25 kW for vindmøller eller</p>\r\n              <p class=\"Liste2\"><span class=\"Liste2Nr\">c)</span> 11 kW for kraft- eller kraftvarmeanlæg.</p>\r\n            </div>\r\n          </p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 2.</span> Den systemansvarlige virksomhed meddeler egenproducenten, at denne er fritaget efter § 1.</p>\r\n      <p class=\"Stk2\"><span class=\"StkNr\">Stk. 2.</span> Meddelelsen sker på grundlag af oplysninger om elproduktionsanlæg som er registreret i stamdataregisteret, jf. elforsyningingslovens § 85 a, stk. 3, hos den systemansvarlige virksomhed.</p>\r\n      <p class=\"Stk2\"><span class=\"StkNr\">Stk. 3.</span> I tvivlstilfælde træffer den systemansvarlige virksomhed efter anmodning fra egenproducenten afgørelse om, hvorvidt betingelserne for fritagelse anses for opfyldt.</p>\r\n      <p class=\"Paragraf\"><span class=\"ParagrafNr\">§ 3. </span> Egenproducenten skal underrette den systemansvarlige virksomhed om alle forhold af betydning for berettigelsen til at være omfattet af ordningen. Underretningen skal ske, så snart pågældende forhold er indtruffet, eller fra det tidspunkt, hvor elproducenten er blevet bekendt med, at forholdet vil indtræffe.</p>\r\n      <p class=\"Paragraf\"><span class=\"ParagrafNr\">§ 4. </span> Den systemansvarlige virksomheds afgørelser som nævnt i § 2, stk. 3, kan påklages til Energistyrelsen. Klage indgives skriftligt senest 4 uger efter, at afgørelsen er meddelt.</p>\r\n      <p class=\"Stk2\"><span class=\"StkNr\">Stk. 2</span> . Energistyrelsens afgørelser kan ikke påklages til anden administrativ myndighed.</p>\r\n      <p class=\"Paragraf\"><span class=\"ParagrafNr\">§ 5. </span> Med mindre højere straf er forskyldt efter anden lovgivning, straffes med bøde den, som afgiver urigtige oplysninger om forhold, hvorom vedkommende er forpligtet til at give oplysninger efter bestemmelser i denne bekendtgørelse, eller undlader at afgive sådanne oplysninger.</p>\r\n      <p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Paragraf\"><span class=\"ParagrafNr\">§ 6. </span> Bekendtgørelsen træder i kraft den 1. maj 2008.</p>\r\n      <p class=\"Stk2\"><span class=\"StkNr\">Stk. 2.</span> For anlæg som ved bekendtgørelsens ikrafttræden er optaget i det i § 2, stk. 2, nævnte register har fritagelsen virkning fra bekendtgørelsens ikrafttræden. For øvrige anlæg har fritagelsen virkning fra optagelsen i det i § 2, stk. 2, nævnte register.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Energistyrelsen, den 23. april 2008</I></P><P CLASS=SIGN1 ALIGN=\"CENTER\">Ib Larsen</P><P CLASS=SIGN2 ALIGN=\"RIGHT\">/ Flemming G. Nielsen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/04/2008"
        },
        {
            "displayName": "Accession",
            "displayValue": "B20080027505"
        },
        {
            "displayName": "Entydig dokumentidentifikation",
            "displayValue": "BJ000072"
        },
        {
            "displayName": "Dato for førstegangsindlæggelse",
            "displayValue": "26/04/2008"
        },
        {
            "displayName": "Dato for indlæggelse",
            "displayValue": "26/04/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "275"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "23/04/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima- og Energimin.,<br />Energistyrelsen j.nr. 020210/2005-0054"
        },
        {
            "displayName": "Stikord",
            "displayValue": "Energinet.dk, PSO"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}