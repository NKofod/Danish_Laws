{
    "id": 39660,
    "title": "Behandling af interventionskorn mod skadedyr. ",
    "documentTypeId": "240",
    "isSagsforlobPeriodValid": false,
    "shortName": "KEN nr 13720 af 01/09/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Landbrugsministeriet afviser anvendelse af gasning af  \r\n\r\n interventionskorn. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Behandling af interventionskorn mod skadedyr.  \r\n\r\n</H1>  \r\n\r\n<P></P>  \r\n\r\n<P>Med skrivelse af 3. maj 1990 har Dakofo rejst spørgsmål om muligheden for  \r\n\r\n anvendelse af gasning som bekæmpelsesmiddel i tilfældet af konstatering af  \r\n\r\n kornmider i kornpartier, der er tilbudt til intervention. </P>  \r\n\r\n<P>Som Dakofo anfører, følger EF-direktoratet den praksis, at partier tilbudt  \r\n\r\n intervention med forekomst af kornmider ikke accepteres. Dette er i  \r\n\r\n overensstemmelse med den gældende forordning (EØF) nr. 1569/77 om  \r\n\r\n fastsættelse af fremgangsmåden ved og betingelserne for  \r\n\r\n interventionsorganernes overtagelse af korn. Af forordningens art. 2 fremgår,  \r\n\r\n at interventionskøb af korn forudsætter, at der er tale om korn af sund,  \r\n\r\n sædvanlig handelsmæssig kvalitet, og at dette bl.a. forudsætter, at kornet  \r\n\r\n &#187;er fri for levende skadedyr (herunder mider) på alle  \r\n\r\n udviklingsstadier&#171;. </P>  \r\n\r\n<P>Dakofo henviser videre i skrivelsen bl.a. til et tidligere forsøg med  \r\n\r\n gasning af kornmider i en lukket container. Statens Skadedyrlaboratorium har  \r\n\r\n imidlertid fundet, at det pågældende forsøgs positive resultat sandsynligvis  \r\n\r\n skyldes, at der ikke er sket udluftning efter gældende regler. Dakofo finder  \r\n\r\n på denne baggrund, at der nu bør gives tilladelse til iværksættelse af forsøg  \r\n\r\n under &#187;virkelige forhold&#171;, f.eks. i planlagre med 2.000 til 10.000  \r\n\r\n ton med sædvanlig udluftning. </P>  \r\n\r\n<P>Landbrugsministeriets departement har i anledning af Dakofos henvendelse  \r\n\r\n drøftet sagen med EF-direktoratet, Plantedirektoratet og Statens  \r\n\r\n Skadedyrlaboratorium. </P>  \r\n\r\n<P>Landbrugsministeriet kan i denne anledning oplyse, at man fortsat må  \r\n\r\n henholde sig til de videnskabelige resultater, der foreligger på området og  \r\n\r\n som klart indicerer, at en fuldstændig vedvarende bekæmpelse af kornmider  \r\n\r\n alene kan finde sted ved nedtørring af kornet til et tilstrækkeligt lavt  \r\n\r\n niveau. </P>  \r\n\r\n<P>Hvad angår det omtalte &#187;containerforsøg&#171; peger meget således på,  \r\n\r\n at midebekæmpelsens effektivitet i dette tilfælde mest sandsynligt bunder i  \r\n\r\n manglende udluftning efter at gasningen fandt sted. Den vedvarende relativt  \r\n\r\n høje gaskoncentration har formodenligt forhindret, eller været medvirkende  \r\n\r\n til at forhindre en fornyet fremkomst af mider i det behandlede korn. </P>  \r\n\r\n<P>På denne baggrund må Landbrugsministeriets departement derfor fortsat  \r\n\r\n tilslutte sig EF-direktoratets hidtidige praksis på området. </P>  \r\n\r\n<P>Landbrugsministeriet har dog intet at indvende mod, at der i  \r\n\r\n ikke-offentligt regi iværksættes forsøg i det af Dakofo skitserede omfang.  \r\n\r\n Statens Skadedyrlaboratorium vil efter nærmere aftale kunne medvirke heri på  \r\n\r\n videnskabelig konsulentbasis. </P>  \r\n\r\n<P>Såfremt flere forsøg af ovennævnte karakter skulle vise sig at falde  \r\n\r\n positivt ud, vil Landbrugsministeriet selv sagt være indforstået med at se på  \r\n\r\n sagen påny. Det vil dog være en forudsætning, at en eller flere gasninger med  \r\n\r\n betydelig grad af sandsynlighed udviser en langsigtet - d.v.s. i en periode  \r\n\r\n på ikke under 2 måneder - effekt med hensyn til en total bekæmpelse af  \r\n\r\n kornmiden i det pågældende parti. </P>  \r\n\r\n<P>Det skal for god ordens skyld anføres, at Landbrugsministeriet ikke finder  \r\n\r\n anledning til, at søge at fravige gældende bestemmelser vedrørende det  \r\n\r\n tilladelige restkoncentrationsindhold af gasarter i interventionskorn. </P>  \r\n\r\n<P>Endelig bemærkes, at Landbrugsministeriet, uanset andre EF-medlemslandes  \r\n\r\n eventuelle nationalt besluttede derogationer fra gældende EF-bestemmelser,  \r\n\r\n ikke finder det hensigtsmæssigt af fravige EF-forordningers bestemmelser  \r\n\r\n omkring indhold af mider i korn tilbudt til intervention. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Henrik Trautner </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Se også skrivelse af 9. januar 1991 vedr. samme. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901372025"
        },
        {
            "displayName": "Entydig dokumentidentifikation",
            "displayValue": "CA007595"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "13720"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "01/09/1990"
        },
        {
            "displayName": "Administrerende myndighed",
            "displayValue": "Landbrugsministeriet"
        },
        {
            "displayName": "Ressortministeriets journalnummer",
            "displayValue": "Ingen"
        },
        {
            "displayName": "Stikord",
            "displayValue": "BEMYNDIGELSESLOVEN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}