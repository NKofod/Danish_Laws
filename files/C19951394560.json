{
    "id": 83004,
    "title": "Vejledning til udfyldelse af indberetning om gennemførte investeringer efter forbedringsordningen ",
    "documentTypeId": "180",
    "isSagsforlobPeriodValid": false,
    "shortName": "VEJ nr 13945 af 15/12/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til udfyldelse af indberetning om  \r\n\r\n gennemførte investeringer efter forbedringsordningen </H1>  \r\n\r\n<P></P>  \r\n\r\n<BR>  \r\n\r\n<P> <B>Vejledning til udfyldelse af indberetning om gennemførte investeringer  \r\n\r\n i henhold til forbedringsordningen. </B></P>  \r\n\r\n<P>-------------------------------------------------------------- </P>  \r\n\r\n<P> <B>I. Generelle oplysninger</B> . Denne vejledning henvender sig specielt  \r\n\r\n til de sagkyndige, der er godkendt efter forbedringsordningen, og som skal  \r\n\r\n bistå ansøgere med udfyldelse af indberetningsskemaet. Indberetningsskemaet  \r\n\r\n med bilag indsendes til jordbrugskommissionen i 2 eksemplarer (kopi eller  \r\n\r\n genpart), når investeringerne er gennemført. Indberetningsskemaet skal være  \r\n\r\n vedlagt en regnskabsoversigt. Regninger og fakturaer skal vedlægges  \r\n\r\n regnskabsoversigten. Regninger og fakturaer skal kun indsendes til  \r\n\r\n jordbrugskommissionen og ikke til Strukturdirektoratet. Når  \r\n\r\n jordbrugskommissionen har gennemgået regninger og fakturaer og har afsynet  \r\n\r\n investeringer, indsender jordbrugskommissionen det ene eksemplar af  \r\n\r\n indberetningsskemaet og regnskabsoversigten til Strukturdirektoratet. De  \r\n\r\n halvårlige tilskud udbetales i april og oktober måned. Første udbetaling  \r\n\r\n finder sted i førstkommende termin efter, at jordbrugskommissionen har  \r\n\r\n modtaget indberetning om gennemførte investeringer inden henholdsvis 15.  \r\n\r\n december og 15. juni. </P>  \r\n\r\n<P> <B>II. Bemærkninger til indberetningsskemaets enkelte punkter.  Punkt A.  \r\n\r\n Ansøgers navn, personnummer m.v.</B>  Oplysninger i pkt. A svarer til  \r\n\r\n oplysningerne i ansøgningen. Er der sket ændringer, skal Strukturdirektoratet  \r\n\r\n have særskilt underretning. Der skal kun gives oplysninger om kontonummer,  \r\n\r\n hvis kontonummer ikke har været oplyst i ansøgningen, eller hvis ansøger har  \r\n\r\n skiftet pengeinstitut/kontonummer siden ansøgningstidspunkt.  <B> Punkt B.  \r\n\r\n Driftsforhold m.v.</B>  Det er vigtigt, at den sagkyndige drøfter  \r\n\r\n spørgsmålene i pkt. B med ansøgeren (brugeren). Hvis der er sket ændringer i  \r\n\r\n ejer- eller brugerforhold på bedriften eller dele heraf, skal der nærmere  \r\n\r\n oplyses herom.  <B> Punkt C. Oplysninger om de gennemførte investeringer, der  \r\n\r\n er foretaget.</B>  Indberetningen skal indeholde oplysninger om samtlige  \r\n\r\n investeringer, der er foretaget på bedriften siden ansøgningstidspunktet.  \r\n\r\n Investeringer, som er anført i indberetningen af en eventuel tidligere etape  \r\n\r\n (etape 1), skal dog ikke anføres. Indberetningen skal således også omfatte  \r\n\r\n investeringer, der ikke er tilskudsberettigede. Som eksempler herpå kan  \r\n\r\n nævnes: </P>  \r\n\r\n<P>- investeringer, der ifølge forbedringsbekendtgørelsens § 19 ikke er  \r\n\r\n tilskudsberettigede (køb af salgsbesætning, vandindlæg inden for visse  \r\n\r\n sektorer m.m.), </P>  \r\n\r\n<P>- investeringer i kapacitetsudvidende investeringer i svinesektoren, </P>  \r\n\r\n<P>- investeringer, hvortil der ydes støtte efter anden lov, </P>  \r\n\r\n<P>- miljøforbedrende investeringer, der straks afskrives efter reglerne i  \r\n\r\n afskrivningslovens §§ 3A og 21A, </P>  \r\n\r\n<P>- investeringer, der ikke er omfattet af den godkendte forbedringsplan,  \r\n\r\n</P>  \r\n\r\n<P>- værdien af eget arbejde. </P>  \r\n\r\n<P>Investeringsbeløbet vedrørende ovennævnte investeringer medtages under  \r\n\r\n &#187;Investeringsudgifter&#171;, medens der under &#187;Heraf  \r\n\r\n tilskudsberettiget&#171; anføres nul. </P>  \r\n\r\n<P>Indberetningen om gennemførte investeringer kan først indsendes, når  \r\n\r\n samtlige forudsatte investeringer i planen eller den pågældende etape er  \r\n\r\n foretaget. Manglende investeringer vil medfører, at det investerings, der  \r\n\r\n ligger til grund for forhåndstilsagnet vil blive reduceret. Tilsagnsbeløbet  \r\n\r\n vedrørende investeringer, der ikke gennemføres, kan ikke overføres til andre  \r\n\r\n investeringer. Hvis der er uoverensstemmelser mellem de forudsatte  \r\n\r\n investeringer og de faktiske gennemførte investeringer, skal der vedlægges en  \r\n\r\n nærmere redegørelse og eventuelt nye beregninger af bedriftens  \r\n\r\n arbejdsindkomst, så det kan vurderes om tilsagnet om støtte kan opretholdes.  \r\n\r\n</P>  \r\n\r\n<P>Forhåndstilsagnsbeløbene er de maksimale beløb, der kan ydes tilskud til.  \r\n\r\n Beløbsmæssige uoverensstemmelser mellem de i forbedringsplanen forudsatte  \r\n\r\n investeringsudgifter og de faktiske investeringsudgifter kan dog accepteres,  \r\n\r\n hvis der er tale om mindre forskydninger inden for de enkelte investeringer i  \r\n\r\n gruppen af investeringer i &#187;bygninger&#171; eller mindre forskydninger  \r\n\r\n inden for de enkelte investeringer i gruppen af &#187;inventar/maskiner  \r\n\r\n m.m.&#171;. </P>  \r\n\r\n<P>En samlet mindreudgift inden for gruppen af &#187;inventar/maskiner  \r\n\r\n m.m.&#171; kan ikke medføre, at tilsagnsbeløbet vedrørende investeringer i  \r\n\r\n &#187;bygninger&#171; forhøjes tilsvarende. En samlet mindreudgift inden for  \r\n\r\n &#187;bygninger&#171; kan derimod medføre, at tilsagnsbeløbet vedrørende  \r\n\r\n &#187;inventar/maskiner m.m.&#171; forhøjes tilsvarende, hvis der er tale om  \r\n\r\n uvæsentlige forskydninger. Det samlede tilsagnsbeløb kan dog aldrig forhøjes,  \r\n\r\n og tilskud kan ikke ydes til investeringer, der ikke er omfattet af planen.  \r\n\r\n</P>  \r\n\r\n<P>Forhåndstilsagnet kan ikke overføres mellem 2 etaper. Men hvis begge  \r\n\r\n etaper indberettes samlet, kan forskydninger mellem de enkelte investeringer  \r\n\r\n godkendes efter ovennævnte retningslinier. </P>  \r\n\r\n<P>De investeringsudgifter, der skal oplyses i pkt. C er nettobeløbene, idet  \r\n\r\n der skal fratrækkes moms, rabatter og beløb for ibyttetagne effekter. </P>  \r\n\r\n<P>Faktura eller regning skal foreligge inden indberetning indsendes, og  \r\n\r\n fakturaerne eller regningerne skal være betalt på indberetningstidspunktet.  \r\n\r\n Investeringer, der finansieres ved købekontrakter, er også  \r\n\r\n tilskudsberettigede. Derimod er investeringer, der leases (lejes), ikke  \r\n\r\n tilskudsberettigede. </P>  \r\n\r\n<P>Med hensyn til opgørelsen af investeringsudgifterne inden for henholdsvis  \r\n\r\n svinesektoren og malkekvægsektoren henvises til vejledning til udfyldelse af  \r\n\r\n ansøgningsskemaet. </P>  \r\n\r\n<P>i øvrigt udfyldes pkt. C efter samme retningslinier, som er gældende for  \r\n\r\n udfyldelse af pkt. H i ansøgningen. </P>  \r\n\r\n<P>Koder skal altid anføres, og der henvises til kodelisten. </P>  \r\n\r\n<P> <B> Punkt D. Anden offentlig støtte.</B>  </P>  \r\n\r\n<P>Dette punkt svarer til pkt. F i ansøgningsskemaet. Pkt.D skal kun  \r\n\r\n udfyldes, hvis ansøger siden ansøgningstidspunktet har fået bevilget støtte  \r\n\r\n eller tilsagn om støtte til investeringer efter anden lov (Investeringen skal  \r\n\r\n tillige være anført i pkt. C under &#187;Investeringsudgifter&#171;). Dvs. at  \r\n\r\n investeringer, der er nævnt i pkt. F i ansøgningsskemaet, ikke skal anføres i  \r\n\r\n indberetningens pkt. D Investeringer, der er omfattet af en tidligere  \r\n\r\n indberetning i sagen (etape 1), skal ikke anføres. </P>  \r\n\r\n<P> <B> Punkt E. Tidspunkt for investering.</B>  </P>  \r\n\r\n<P>Pkt. E skal kun udfyldes for den etape, der omfattes af indberetningen.  \r\n\r\n Hvis begge etaper indberettes samlet, skal datoerne for begge etaper  \r\n\r\n udfyldes. </P>  \r\n\r\n<P>Investeringerne må ikke være påbegyndt før ansøgningen er godkendt eller  \r\n\r\n der er givet igangsætningstilladelse. Arkitektplanlægning og projektering  \r\n\r\n betragtes dog ikke som påbegyndelse af investeringerne. Desuden anses en  \r\n\r\n bestilling på maskiner, apparater og inventar ikke for påbegyndelse, forudsat  \r\n\r\n at montering, installation og/eller levering ikke har fundet sted før  \r\n\r\n ansøgningens godkendelse/igangsætningstilladelse. For byggeinvesteringers  \r\n\r\n vedkommende må arbejdet ikke finde sted før ansøgningens  \r\n\r\n godkendelse/igangsætningstilladelse. </P>  \r\n\r\n<P> <B> Punkt F. Finansiering af investeringerne</B>  </P>  \r\n\r\n<P>Dette pkt. svarer til pkt. J i ansøgningsskemaet, men indberetnings pkt. F  \r\n\r\n skal udtrykke den faktiske finansiering af investeringerne. Hvis  \r\n\r\n finansieringen på indberetningstidspunktet endnu ikke er afsluttet, skal der  \r\n\r\n gives oplysninger om den forventede endelige finansiering. Et midlertidigt  \r\n\r\n byggelån skal således ikke anføres. </P>  \r\n\r\n<P>Forhøjelse af kassekredit skal kun udfyldes, hvis trækket på  \r\n\r\n kassekreditten eller forhøjelse af kassekreditten er af mere permanent  \r\n\r\n karakter, og ikke hvis der kun er tale om en midlertidig forhøjelse i  \r\n\r\n byggeperioden. </P>  \r\n\r\n<P>Sker finansiering via &#187;egne midler&#171; eller &#187;andet&#171; skal  \r\n\r\n der gives oplysning om hvilke midler der anvendes. </P>  \r\n\r\n<P>Summen af beløbene (lån, forhøjelse af kassekredit eller lignende, egne  \r\n\r\n midler, værdien af eget arbejde og andet) skal svarer til de samlede  \r\n\r\n investeringsudgifter i indberetningens pkt. C. </P>  \r\n\r\n<P> <B> Punkt G. Erklæring fra ansøger/bruger.</B>  </P>  \r\n\r\n<P>Hvis ansøger også er bruger, skal der kun underskrives et sted. Hvis  \r\n\r\n ansøger har bortforpagtet bedriften, skal både ansøger og forpagter  \r\n\r\n underskrive. </P>  \r\n\r\n<P> <B> Punkt H. Erklæring fra den sagkyndige.</B>  </P>  \r\n\r\n<P>Det er vigtigt, at de pågældende spørgsmål besvares omhyggeligt. Hvis et  \r\n\r\n eller flere af spørgsmålene besvares benægtende, skal nærmere begrundelse  \r\n\r\n anføres, og eventuelt skal der vedlægges nye beregninger over  \r\n\r\n arbejdsindkomsten fra bedriften. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19951394560"
        },
        {
            "displayName": "Entydig dokumentidentifikation",
            "displayValue": "CM042375"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "31/03/2004"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13945"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "15/12/1995"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}