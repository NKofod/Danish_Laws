{
    "id": 94999,
    "title": "Forslag til folketingsbeslutning om klarere regler for afgrænsningen af sort arbejde",
    "documentTypeId": "480",
    "isSagsforlobPeriodValid": true,
    "shortName": "2001/2 BSF 39",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=2><P ALIGN=\"CENTER\">Fremsat den 14. december 2001 af  \r\n\r\n Anders&nbsp;Samuelsen&nbsp;(RV),  \r\n\r\n Elisabeth&nbsp;Arnold&nbsp;(RV)&nbsp;og&nbsp;Marianne&nbsp;Jelved&nbsp;(RV)  \r\n\r\n</P>  \r\n\r\n</FONT>  \r\n\r\n<B><FONT SIZE=5><P ALIGN=\"CENTER\">Forslag til folketingsbeslutning</P>  \r\n\r\n</B>  \r\n\r\n<P ALIGN=\"CENTER\">om klarere regler for afgr&aelig;nsningen af sort  \r\n\r\n arbejde</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">Folketinget p&aring;l&aelig;gger regeringen i  \r\n\r\n indev&aelig;rende folketingssamling at frems&aelig;tte de n&oslash;dvendige  \r\n\r\n lovforslag og foretage forn&oslash;dne administrative &aelig;ndringer, der  \r\n\r\n skaber en klarere afgr&aelig;nsning af, hvad der er sort arbejde, som skal  \r\n\r\n beskattes, og hvad der er almindelige vennetjenester eller eget arbejde, som  \r\n\r\n ikke skal beskattes.</P>  \r\n\r\n<I><FONT SIZE=5><P ALIGN=\"CENTER\">Bem&aelig;rkninger til forslaget</P>  \r\n\r\n</FONT>  \r\n\r\n<FONT SIZE=3><P>1. Baggrund for forslaget </P>  \r\n\r\n</I>  \r\n\r\n<P ALIGN=\"JUSTIFY\">Det skal v&aelig;re h&aelig;vet over enhver tvivl, at  \r\n\r\n nabohj&aelig;lp ikke er sort arbejde, og at ingen skal beskattes af det  \r\n\r\n arbejde, de laver p&aring; deres egen ejendom.</P>  \r\n\r\n<P ALIGN=\"JUSTIFY\">Vurderingen af, hvor meget sort arbejde der laves i  \r\n\r\n Danmark varierer meget, fra Rockwool Fondens analyser, udenlandske analyser  \r\n\r\n til Skatteministeriets egne vurderinger. Usikkerheden er bl.a. udtryk for, at  \r\n\r\n der ikke er tilstr&aelig;kkeligt klare regler for, hvad der er sort arbejde,  \r\n\r\n og hvad der ikke er. Det vil Det Radikale Venstre gerne have  \r\n\r\n &aelig;ndret.</P>  \r\n\r\n<P ALIGN=\"JUSTIFY\">Sort arbejde er at snyde andre og er derfor klart  \r\n\r\n uacceptabelt. Men n&aring;r reglerne er uklare, og selv almindelig  \r\n\r\n nabohj&aelig;lp kan blive betragtet som sort arbejde, s&aring; skabes en  \r\n\r\n naturlig protest og modstand mod reglerne. Herefter er der ikke langt til, at  \r\n\r\n gr&aelig;nserne skrider, og at ogs&aring; oplagte tilf&aelig;lde af sort  \r\n\r\n arbejde bliver alment accepteret, »for systemet er jo alligevel urimeligt i  \r\n\r\n forvejen«. Det underminerer tilliden til velf&aelig;rdssamfundet.</P>  \r\n\r\n<P ALIGN=\"JUSTIFY\">Derfor ville det v&aelig;re &oslash;nskv&aelig;rdigt med  \r\n\r\n klarere gr&aelig;nser mellem sort arbejde og vennetjenester. Midlet er  \r\n\r\n enklere skatteregler   resultatet vil v&aelig;re st&oslash;rre retssikkerhed.  \r\n\r\n Det forhindrer ikke i sig selv bevidst misbrug og fjerner ikke alle  \r\n\r\n gr&aelig;nsetilf&aelig;lde. Ingen regler kan tage h&oslash;jde for alle  \r\n\r\n tilf&aelig;lde. Men med mere snusfornuftige og mindre emsige gr&aelig;nser,  \r\n\r\n der signalerer nogle principielle og logiske retningslinjer er Det Radikale  \r\n\r\n Venstre overbevist om, at vi i f&aelig;llesskab til geng&aelig;ld kan holde  \r\n\r\n hinanden fast p&aring;, at reelt sort arbejde ikke er acceptabelt.</P>  \r\n\r\n<P ALIGN=\"JUSTIFY\">Der er to omr&aring;der, hvor Det Radikale Venstre  \r\n\r\n &oslash;nsker at s&aelig;tte ind: vennetjenester og eget arbejde.</P>  \r\n\r\n<I><P>2. Vennetjenester</P>  \r\n\r\n</I>  \r\n\r\n<P ALIGN=\"JUSTIFY\">Efter g&aelig;ldende regler og praksis skal der i de  \r\n\r\n tilf&aelig;lde, hvor en person under en eller anden form modtager vederlag  \r\n\r\n for sin arbejdsindsats, f.eks. i form af naturalier, eller ved, at andre  \r\n\r\n arbejder vederlagsfrit for personen, ske beskatning. Beskatningen sker   i  \r\n\r\n mods&aelig;tning til nedenfor under pkt. 3   uanset om arbejdet er  \r\n\r\n udf&oslash;rt inden for den p&aring;g&aelig;ldendes fagomr&aring;de, og  \r\n\r\n uanset om der er skabt et formuegode, idet der her er ydet vederlag for  \r\n\r\n arbejdsindsatsen. Ved vederlagsfrit arbejde p&aring; formuegoder  \r\n\r\n tilh&oslash;rende andre, f.eks. venner eller familie, beskattes den  \r\n\r\n p&aring;g&aelig;ldende ikke af nogen v&aelig;rdi heraf. Derimod m&aring;  \r\n\r\n modtageren i s&aring;danne tilf&aelig;lde principielt v&aelig;re  \r\n\r\n skattepligtig af den modtagne gave. I praksis beskattes modtageren dog kun,  \r\n\r\n hvis den modtagne gave har en v&aelig;sentlig v&aelig;rdi. </P>  \r\n\r\n<P ALIGN=\"JUSTIFY\">Det Radikale Venstre mener, at det skal fremg&aring;  \r\n\r\n klart, at vennetjenester ikke er skattepligtige.</P>  \r\n\r\n<P ALIGN=\"JUSTIFY\">Det b&oslash;r som udgangspunkt v&aelig;re s&aring;dan, at  \r\n\r\n der kun er skattepligt, n&aring;r der foreligger betaling eller aftale om  \r\n\r\n konkret modydelse   ellers er der bare tale om vennetjenester, selv om det  \r\n\r\n kan ligge i luften, at man til geng&aelig;ld for en modtaget tjeneste engang  \r\n\r\n i fremtiden vil g&oslash;re geng&aelig;ld. At man inden for rimelighedens  \r\n\r\n gr&aelig;nser hj&aelig;lper hinanden, hvor man kan, er en del af normale  \r\n\r\n sociale relationer, og det skal ikke kriminaliseres   tv&aelig;rtimod.</P>  \r\n\r\n<P ALIGN=\"JUSTIFY\">Pr&oslash;v f.eks. at se det absurde i en situation, hvor  \r\n\r\n en t&oslash;mrer hj&aelig;lper sin nabo med at s&aelig;tte et skab op i hans  \r\n\r\n garage, og naboen byder p&aring; middag om aftenen. Der kan man argumentere  \r\n\r\n for, at det er en del af en aftale om afl&oslash;nning for arbejdet, at  \r\n\r\n t&oslash;mreren f&aring;r gratis mad. Det er absurd at kalde det sort arbejde  \r\n\r\n   og hvordan kan en s&aring;dan beskatning i &oslash;vrigt nogensinde  \r\n\r\n h&aring;ndh&aelig;ves?</P>  \r\n\r\n<P ALIGN=\"JUSTIFY\">Der ligger desv&aelig;rre en afg&oslash;relse fra  \r\n\r\n Landsskatteretten, som ikke er s&aelig;rligt grundigt begrundet, hvilket  \r\n\r\n g&oslash;r billedet lidt mudret, og som har skabt pr&aelig;cedens. Sagen  \r\n\r\n drejer sig om to svogre, hvor den ene er murer og den anden automekaniker.  \r\n\r\n Det ene &aring;r hj&aelig;lper mureren mekanikeren med hans hus, og  \r\n\r\n &aring;ret efter hj&aelig;lper mekanikeren med svogerens bil. I begrundelsen  \r\n\r\n for dommen er det ikke klart, om man mener det bevist, at der l&aring; fast  \r\n\r\n aftale om konkret modydelse, eller man mener, der skal v&aelig;re skat  \r\n\r\n p&aring; vennetjenester. I sagen blev mekanikeren beskattet af v&aelig;rdien  \r\n\r\n af murerarbejdet, mens mureren blev beskattet af v&aelig;rdien af  \r\n\r\n autoreparationerne. </P>  \r\n\r\n<I><P>3. V&aelig;rdien af eget arbejde</P>  \r\n\r\n</I>  \r\n\r\n<P ALIGN=\"JUSTIFY\">Efter g&aelig;ldende regler og praksis er det hovedreglen,  \r\n\r\n at en udgift, som en skatteyder sparer ved at udf&oslash;re arbejde i sin  \r\n\r\n fritid, og som skatteyderen ellers m&aring;tte have betalt andre for at  \r\n\r\n udf&oslash;re, ikke betragtes som en indkomst og derfor ikke beskattes. Fra  \r\n\r\n denne hovedregel er der dog i praksis gjort en v&aelig;sentlig undtagelse,  \r\n\r\n idet byggebranchen beskattes af v&aelig;rdien af eget arbejde. Der kan  \r\n\r\n opstilles f&oslash;lgende betingelser for beskatningen af eget arbejde: 1)  \r\n\r\n Arbejdet skal have skabt et oms&aelig;tteligt formuegode af pengev&aelig;rdi  \r\n\r\n for skatteyderen. 2) Arbejdet skal v&aelig;re udf&oslash;rt inden for  \r\n\r\n skatteyderens aktuelle arbejds- og fagomr&aring;de.</P>  \r\n\r\n<P ALIGN=\"JUSTIFY\">Efter Det Radikale Venstres opfattelse b&oslash;r  \r\n\r\n bygningsh&aring;ndv&aelig;rkere ligesom alle andre fritages for at v&aelig;re  \r\n\r\n skattepligtige af eget arbejde, hvis de f.eks. reparerer p&aring; deres  \r\n\r\n hus.</P>  \r\n\r\n<P ALIGN=\"JUSTIFY\">Det er kun fagl&aelig;rte bygningsh&aring;ndv&aelig;rkere,  \r\n\r\n der regelm&aelig;ssigt arbejder som bygningsh&aring;ndv&aelig;rkere, der i  \r\n\r\n dag er omfattet af reglerne om beskatning af eget arbejde p&aring; eget hus  \r\n\r\n inden for eget fagomr&aring;de. Automekanikere, jurister, bankfolk,  \r\n\r\n tandl&aelig;ger osv. er det f.eks. ikke, selv om de ogs&aring; p&aring; deres  \r\n\r\n eget omr&aring;de kan arbejde p&aring; egen bil, lave eget skatteregnskab,  \r\n\r\n lave egne tandrensninger eller andet.</P>  \r\n\r\n<P ALIGN=\"JUSTIFY\">For bygningsh&aring;ndv&aelig;rkere tager retspraksis de  \r\n\r\n groteske dimensioner, at reglerne om beskatning af eget arbejde ikke  \r\n\r\n g&aelig;lder l&aelig;rlinge   og ikke engang en t&oslash;mrer, hvis  \r\n\r\n vedkommende f.eks. har videreuddannet sig til bygningskonstrukt&oslash;r og  \r\n\r\n arbejder som s&aring;dan og ikke som t&oslash;mrer.</P>  \r\n\r\n<P ALIGN=\"JUSTIFY\">Bygningsh&aring;ndv&aelig;rkere b&oslash;r derfor ligesom  \r\n\r\n alle andre fritages for at v&aelig;re skattepligtige af eget arbejde, hvis de  \r\n\r\n f.eks. reparerer p&aring; deres hus.</P>  \r\n\r\n<P ALIGN=\"JUSTIFY\">Modstykket til denne skattefritagelse er  \r\n\r\n selvf&oslash;lgelig, at man k&oslash;ber materialer som normal forbruger, og  \r\n\r\n det er naturligvis klart ulovligt at indk&oslash;be dem via eventuel  \r\n\r\n virksomhed og fradrage dem i virksomhedsregnskabet. Ligeledes skal der  \r\n\r\n v&aelig;re v&aelig;rnsregler, som sikrer, at det ikke g&oslash;res til en  \r\n\r\n levevej at s&aelig;tte f.eks. flere »egne« biler eller »egne« huse i stand  \r\n\r\n &aring;rligt.</P>  \r\n\r\n</FONT>  \r\n\r\n<I><FONT SIZE=5><P ALIGN=\"CENTER\">Skriftlig frems&aelig;ttelse</P>  \r\n\r\n</I>  \r\n\r\n</FONT>  \r\n\r\n<B><FONT SIZE=2><P>Anders Samuelsen </B>(RV):</P>  \r\n\r\n</FONT>  \r\n\r\n<P ALIGN=\"JUSTIFY\">Som ordf&oslash;rer for forslagsstillerne tillader jeg mig  \r\n\r\n herved at frems&aelig;tte:</P>  \r\n\r\n<I><P ALIGN=\"JUSTIFY\">Forslag til folketingsbeslutning om klarere regler for  \r\n\r\n afgr&aelig;nsningen af sort arbejde.</P>  \r\n\r\n</I>  \r\n\r\n<P ALIGN=\"JUSTIFY\">(Beslutningsforslag nr. B 39).</P>  \r\n\r\n<P ALIGN=\"JUSTIFY\">Jeg henviser i &oslash;vrigt til de bem&aelig;rkninger,  \r\n\r\n der ledsager forslaget, og anbefaler det til Tingets velvillige  \r\n\r\n behandling.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2001/2 BF 39",
            "stateLabel": "Forkastet",
            "references": [
                {
                    "shortName": "2001/2 BSF 39",
                    "title": "Forslag til folketingsbeslutning om klarere regler for afgrænsningen af sort arbejde",
                    "presentationName": "Beslutningsforslag som fremsat",
                    "documentTypeId": 480,
                    "documentId": 94999,
                    "eliUri": "/eli/ft/20012BB00039",
                    "externalLink": ""
                },
                {
                    "shortName": "2001/2 BTB 39",
                    "title": "Betænkning over Forslag til folketingsbeslutning om klarere regler for afgrænsningen af sort arbejde",
                    "presentationName": "Betænkning over beslutningsforslag",
                    "documentTypeId": 500,
                    "documentId": 95218,
                    "eliUri": "/eli/ft/20012DB00276",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20012/beslutningsforslag_oversigtsformat/B39.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "14/12/2001"
        },
        {
            "displayName": "Accession",
            "displayValue": "20012BB00039"
        },
        {
            "displayName": "Entydig dokumentidentifikation",
            "displayValue": "AX003585"
        },
        {
            "displayName": "Dato for førstegangsindlæggelse",
            "displayValue": "14/12/2001"
        },
        {
            "displayName": "Dato for indlæggelse",
            "displayValue": "14/12/2001"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "39"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}