{
    "id": 165344,
    "title": "Ligebehandlingsnævnets afgørelse om køn - forskellige priser - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10022 af 09/01/2013",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - medhold</p>\r\n<div class=\"Resume\">\r\n   <p class=\"TekstGenerel\">Det var i strid med ligestillingsloven, at en swingerklub havde forskellige medlems- og entrépriser for mænd og kvinder.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at en swingerklub havde forskellige medlems- og entrépriser for mænd og kvinder.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det var i strid med ligestillingsloven, at indklagede havde forskellige medlems- og entrépriser for mænd og kvinder.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Der er klaget over, at en swingerklub havde forskellige medlems- og entrépriser for mænd og kvinder.</p>\r\n<p>Adgangen til swingerklubben kunne ske ved at have et medlemskab eller ved at købe et gæstekort.</p>\r\n<p>Prisen på et medlemskort og gæstekort var:</p>\r\n<p>Single pige medlemskab: 50 kr. pr. år</p>\r\n<p>Single mand medlemskab: 250 kr. pr. år</p>\r\n<p>Par medlemskab: 300 kr. pr. år</p>\r\n<p>Gæstekort: 100 kr. pr. aften</p>\r\n<p>Swingerklubben havde på tidspunktet for klagens indgivelse åbent tirsdag, fredag og lørdag og entrépriserne varierede efter, hvilken dag man besøgte klubben.</p>\r\n<p>Det fremgik af indklagedes hjemmeside, at entrépriserne for at komme i klubben var:</p>\r\n<p>\r\n   <span class=\"Underline\">Single piger:</span>\r\n</p>\r\n<p>Tirsdag: 50 kr.</p>\r\n<p>Fredag og lørdag: 100 kr. + medlemskort eller gæstekort</p>\r\n<p>\r\n   <span class=\"Underline\">Single mand:</span>\r\n</p>\r\n<p>Tirsdag: 150 kr.</p>\r\n<p>Fredag &amp; lørdag: 350 kr. + medlemskort eller gæstekort</p>\r\n<p>\r\n   <span class=\"Underline\">Par</span>\r\n</p>\r\n<p>Tirsdag: 150 kr.</p>\r\n<p>Fredag og lørdag: 250 kr. + medlemskort eller gæstekort</p>\r\n<p>\r\n   <span class=\"Underline\">Gæst</span>\r\n</p>\r\n<p>Tirsdag: 0 kr. ved køb af gæstekort</p>\r\n<p>Fredag og lørdag: 0 kr. ved køb af gæstekort</p>\r\n<p>Det var også muligt at købe et månedskort, et halvårskort eller et årskort. Disse kort gav fri entré til klubben og alle dens arrangementer og kunne kun købes af medlemmer.</p>\r\n<p>Prisen herfor var:</p>\r\n<p>\r\n   <span class=\"Underline\">Single piger</span>\r\n</p>\r\n<p>Månedskort: 150 kr.</p>\r\n<p>½ årskort: -</p>\r\n<p>Årskort: 500 kr.</p>\r\n<p>\r\n   <span class=\"Underline\">Single mænd:</span>\r\n</p>\r\n<p>Månedskort: 1.100 kr.</p>\r\n<p>½ årskort: 3.000 kr.</p>\r\n<p>Årskort: 5.000 kr.</p>\r\n<p>\r\n   <span class=\"Underline\">Par</span>\r\n</p>\r\n<p>Månedskort: 750 kr.</p>\r\n<p>½ årskort: 2.000 kr.</p>\r\n<p>Årskort: 3.500 kr.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager</span> påstår, at indklagede handler i strid med forbuddet mod forskelsbehandling ved at kræve forskellige medlems- og entrépriser for mænd og kvinder.</p>\r\n<p>Klager har nedlagt påstand om godtgørelse.</p>\r\n<p>\r\n   <span class=\"Bold\">Indklagede</span> gør gældende, at der over flere år har været en udvikling hen mod at ensarte priserne i swingerklub branchen. Indklagede henviser i den forbindelse til, at deres priser for henholdsvis par og single piger over de seneste år er blevet mere end fordoblet, og at prisen for single mænd samtidig er faldet.</p>\r\n<p>Indklagede henviser til, at det med tiden er meningen, at priserne skal blive ens, men at processen er afhængig af udbud og efterspørgsel og ligestillingen i det øvrige samfund.</p>\r\n<p>Indklagede gør endvidere gældende, at en ligestilling af priserne vil ødelægge de eksisterende swingerklubber. Det vil betyde, at klubberne vil være nødt til at ændre deres koncept i forhold til begrænsning af single mænd, hvilket vil skræmme de fleste par og single piger væk, og i sidste ende betyde at kun single mænd besøger klubberne og herunder ødelægge swinger konceptet.</p>\r\n<p>Indklagede henviser i øvrigt til, at der ikke er nogen single mænd, som har besøgt klubben, der har klaget over prisforskellen, og at dette kan være et udtryk for, at de er tilfredse med den nuværende proces og udvikling.</p>\r\n<p>Indklagede henviser endeligt til, at de ikke aktivt spekulerer i at tjene penge på forskelsbehandling.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>Ligebehandlingsnævnet finder, at indklagede har handlet i strid med ligestillingsloven ved at have forskellige medlems- og entrépriser for mænd og kvinder til swingerklubben.</p>\r\n<p>Klager får derfor medhold i sin klage.</p>\r\n<p>Da klager efter det oplyste ikke har besøgt klubben, får han efter praksis ikke nogen godtgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2014"
        },
        {
            "displayName": "Accession",
            "displayValue": "W20141002225"
        },
        {
            "displayName": "Entydig dokumentidentifikation",
            "displayValue": "CF000288"
        },
        {
            "displayName": "Dato for indlæggelse",
            "displayValue": "27/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10022"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "09/01/2013"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "7100398-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}