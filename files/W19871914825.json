{
    "id": 33877,
    "title": "Dagpenge - beregning - dagpengegivende indtægt - iværksætterydelse efter lov om arbejdstilbud til ledige (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19148 af 06/05/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I en sag om beregning af dagpenge til en ansøger, der modtog  \r\n\r\n iværksætterydelse efter lov om arbejdstilbud til ledige, fandtes  \r\n\r\n iværksætterydelsen ikke at kunne anses for dagpengegivende indtægt efter  \r\n\r\n dagpengelovens § 2, stk. 1, samt §§ 1 og 4 i Socialministeriets  \r\n\r\n bekendtgørelse af 20. december 1982, uanset at ydelsen efter  \r\n\r\n kildeskattelovgivningen anses som A-indkomst. Ankestyrelsen lagde herved vægt  \r\n\r\n på, at ydelsen ikke var indtjent i et lønmodtagerforhold i arbejdsretlig  \r\n\r\n forstand, jfr. § 1, stk. 1, nr. 6, i nævnte bekendtgørelse, ligesom  \r\n\r\n modtagelsen af ydelsen ikke i væsentlig grad skyldtes den sikredes egen  \r\n\r\n arbejdsindsats, jfr. bekendtgørelsens § 4, nr. 4. Indtægten fra  \r\n\r\n iværksætterydelsen skulle herefter ikke medregnes i det beløb, hvoraf der  \r\n\r\n beregnedes sygedagpenge. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dagpenge - beregning - dagpengegivende indtægt -  \r\n\r\n iværksætterydelse efter lov om arbejdstilbud til ledige (* 1) (* 3) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>En ansøger anmodede om optagelse i den frivillige dagpengeordning i  \r\n\r\n forbindelse med, at han den 22. maj 1986 havde etableret selvstændig  \r\n\r\n virksomhed. Ansøgeren forventede et årligt overskud af den selvstændige  \r\n\r\n virksomhed på 60.000 kr. Herudover modtog han iværksætterydelse i henhold til  \r\n\r\n lov om arbejdstilbud til ledige med ialt 53.352 kr. årlig. </P>  \r\n\r\n<P>Da socialforvaltningen var af den opfattelse, at iværksætterydelsen ikke  \r\n\r\n var dagpengegivende indtægt, anbefalede forvaltningen ansøgeren at tegne  \r\n\r\n forsikring med halv sats. Efter forvaltningens opfattelse ville pågældende  \r\n\r\n herefter ved sygdom få følgende dækning: </P>  \r\n\r\n<PRE>  \r\n\r\n Dagpenge             1.026 kr.  \r\n\r\n Iværksætterydelse    1.026 kr.  \r\n\r\n ---------  \r\n\r\n Pr. uge              2.052 kr.  \r\n\r\n ---------  \r\n\r\n</PRE>  \r\n\r\n<P>Da det imidlertid viste sig, at iværksætterydelsen faldt bort under  \r\n\r\n sygdom, idet midlertidige offentlige ydelser modregnes i udbetalingen,  \r\n\r\n anmodede socialforvaltningen Sikringsstyrelsen om en vejledende udtalelse om,  \r\n\r\n hvorvidt disse oplysninger ændrede Sikringsstyrelsens opfattelse af, at  \r\n\r\n iværksætterydelse ikke kan betragtes som dagpengegivende indtægt. </P>  \r\n\r\n<P>Sikringsstyrelsen udtalte, at det ikke er i overensstemmelse med  \r\n\r\n dagpengelovens § 1 at lade iværksætterydelsen indgå i det beløb, der beregnes  \r\n\r\n dagpenge af, idet iværksætterydelsen generelt oppebæres under sygdom og kun  \r\n\r\n bortfalder helt eller delvis som følge af  \r\n\r\n arbejdsløshedsforsikringslovgivningens samordningsregler. Efter  \r\n\r\n Sikringsstyrelsens opfattelse kunne iværksætterydelsen derfor ikke betragtes  \r\n\r\n som dagpengegivende indtægt, jfr. dagpengelovens § 2, stk. 1, og § 4 i  \r\n\r\n Socialministeriets bekendtgørelse om dagpengegivende indtægter. </P>  \r\n\r\n<P>Det sociale udvalg traf herefter afgørelse om, at ansøgeren kun kunne få  \r\n\r\n udbetalt dagpenge på grundlag af indtægten ved den selvstændige virksomhed på  \r\n\r\n 60.000 kr. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet fandt, at i henhold til § 2, stk. 1, i dagpengeloven samt §  \r\n\r\n 1 i Socialministeriets bekendtgørelse af 20. december 1982 om dagpengegivende  \r\n\r\n indtægter var den iværksætterydelse, som sikrede modtog efter lov om  \r\n\r\n arbejdstilbud til ledige, at anse som dagpengegivende indtægt i  \r\n\r\n dagpengelovens forstand, og indtægten fra iværksætterydelsen skulle derfor  \r\n\r\n medregnes i det beløb, der beregnedes dagpenge af i medfør af dagpengelovens  \r\n\r\n § 23, stk. 3, og § 8 i Socialministeriets ovennævnte bekendtgørelse. </P>  \r\n\r\n<P>Nævnet lagde ved sin afgørelse bl.a. til grund, at iværksætterydelsen  \r\n\r\n trådte i stedet for den lønindkomst, som sikrede ville have haft, såfremt han  \r\n\r\n i stedet havde benyttet sig af retten til et jobtilbud, eller den indkomst,  \r\n\r\n han ville have haft i form af arbejdsløshedsdagpenge fra sin  \r\n\r\n arbejdsløshedskasse. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af det sociale udvalg. </P>  \r\n\r\n<P>LOVGRUNDLAG: </P>  \r\n\r\n<P>Lov om dagpenge ved sygdom eller fødsel, § 2, stk. 1, og § 23, nr. 3.  \r\n\r\n Socialministeriets bekendtgørelse nr. 689 af 20. december 1982, § 1 og § 4.  \r\n\r\n</P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen finder ikke, at iværksætterydelsen til ledige over 25 år  \r\n\r\n efter lov om arbejdstilbud til ledige kan anses for dagpengegivende indtægt  \r\n\r\n efter dagpengelovens § 2, stk. 1, samt § 1 og § 4 i Socialministeriets  \r\n\r\n ovennævnte bekendtgørelse af 20. december 1982, uanset at ydelsen efter  \r\n\r\n kildeskattelovgivningen anses som A-indkomst. </P>  \r\n\r\n<P>Ankestyrelsen har herved lagt vægt på, at ydelsen ikke er indtjent i et  \r\n\r\n lønmodtagerforhold i arbejdsretlig forstand, jfr. § 1, stk. 1, nr. 6, i  \r\n\r\n nævnte bekendtgørelse, ligesom modtagelsen af ydelsen ikke i væsentlig grad  \r\n\r\n skyldes den sikredes egen arbejdsindsats, jfr. bekendtgørelsens § 4, nr. 4.  \r\n\r\n</P>  \r\n\r\n<P>Ankestyrelsen finder herefter ikke, at indtægten fra iværksætterydelsen  \r\n\r\n har skullet medregnes i det beløb, hvoraf der beregnes sygedagpenge. </P>  \r\n\r\n<P>Ankestyrelsen ændrer således Amtsankenævnets afgørelse. </P>  \r\n\r\n<P>Den ændrede afgørelse medfører ikke pligt til at tilbagebetale de  \r\n\r\n dagpenge, der er ydet på grundlag af nævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden 1989.",
        "(* 2) Dagældende retsforskrift: Bekendtgørelse nr. 689 af 20. december 1982 om dagpengegivende indtægter, § 1 og § 4.",
        "(* 1) Offentliggjort af Sikringsstyrelsen i SM D-011-87 15/09/1987."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19871914825"
        },
        {
            "displayName": "Entydig dokumentidentifikation",
            "displayValue": "CA001805"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19148"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "06/05/1987"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20211-87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}