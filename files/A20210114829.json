{
    "id": 221497,
    "title": "Bekendtgørelse af lov om afgift af konsum-is",
    "documentTypeId": "30",
    "isSagsforlobPeriodValid": true,
    "shortName": "LBK nr 1148 af 02/06/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse af lov om afgift af konsum-is</p>\r\n<p class=\"Indledning2\">Herved bekendtgøres lov om afgift af konsum-is, jf. lovbekendtgørelse nr. 127 af 22. februar 2018, med de ændringer, der følger af § 6 i lov nr. 1431 af 5. december 2018, § 9 i lov nr. 1728 af 27. december 2018, § 14 i lov nr. 1126 af 19. november 2019 og § 3 i lov nr. 1295 af 5. december 2019.</p>\r\n<p class=\"Paragraf\" id=\"iddd1a5de6-d89c-4dbf-a759-cf9178250c26\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Af her i landet i erhvervsmæssigt øjemed fremstillet konsum-is svares afgift til statskassen på:</p>\r\n<p class=\"Liste1\">\r\n   <span class=\"Liste1Nr\" id=\"id06811983-83c7-4a2a-81a5-93720462e270\">1)</span> 6 kr. og 98 øre pr. liter, når varens indhold af tilsat sukker overstiger 0,5 g sukker pr. 100 ml.</p>\r\n<p class=\"Liste1\">\r\n   <span class=\"Liste1Nr\" id=\"id80fa1c45-44e3-47f8-ac54-f589f634efc7\">2)</span> 5 kr. og 58 øre pr. liter, når varens indhold af tilsat sukker højst udgør 0,5 g pr. 100 ml.</p>\r\n<p class=\"Stk2\">\r\n   <span class=\"StkNr\" id=\"id1519f372-3c9a-4dab-b5e5-6b2708c2a425\">Stk. 2.</span> Af her i landet fremstillet konsum-is-miks, der er beregnet til erhvervsmæssig fremstilling af konsum-is i softicemaskiner og lignende apparater, svares afgift til statskassen på:</p>\r\n<p class=\"Liste1\">\r\n   <span class=\"Liste1Nr\" id=\"id28271deb-f29c-41ce-883e-acacf8f74f65\">1)</span> 6 kr. og 98 øre pr. liter konsum-is, der kan fremstilles af de pågældende varer, når varens indhold af tilsat sukker overstiger 0,5 g sukker pr. 100 ml.</p>\r\n<p class=\"Liste1\">\r\n   <span class=\"Liste1Nr\" id=\"idcb62cef6-e47c-46dd-a6ac-0fd6c9e482ed\">2)</span> 5 kr. og 58 øre pr. liter konsum-is, der kan fremstilles af de pågældende varer, når varens indhold af tilsat sukker højst udgør 0,5 g pr. 100 ml.</p>\r\n<p class=\"Stk2\">\r\n   <span class=\"StkNr\" id=\"idb88eabac-8722-40ce-9b30-b72cac45fd86\">Stk. 3.</span> Ved opgørelsen af afgiftsgrundlaget efter stk. 1 medregnes varens fulde rumfang, herunder tilsatte ingredienser uanset disses placering inden i eller uden på ismassen.</p>\r\n<p class=\"Stk2\">\r\n   <span class=\"StkNr\" id=\"id8849d5b8-de15-4d1a-a1b0-89c325f4e566\">Stk. 4.</span> Samme afgift betales ved indførsel fra steder uden for EU eller fra visse områder, der ikke er omfattet af de pågældende EU-landes afgiftsområde, medmindre varerne tilføres en oplagshaver eller er fritaget efter stk. 7. Afgiften afregnes efter reglerne i toldlovens kapitel 4, jf. dog stk. 5.</p>\r\n<p class=\"Stk2\">\r\n   <span class=\"StkNr\" id=\"id2b95261d-50d8-4d8e-80e4-720402e433f7\">Stk. 5.</span> For varer, der indføres af en virksomhed registreret efter § 29 i toldloven, finder reglerne om registrerede varemodtagere tilsvarende anvendelse, jf. dog § 3, stk. 1.</p>\r\n<p class=\"Stk2\">\r\n   <span class=\"StkNr\" id=\"id2a07580d-a459-49a3-9fca-fae86a36a906\">Stk. 6.</span> I andre tilfælde svares den i stk. 1 og 2 nævnte afgift i forbindelse med varemodtagelsen her i landet, medmindre varerne tilføres en virksomhed, der er registreret efter § 3. Erhvervsdrivende varemodtagere skal, inden varerne afsendes fra udlandet, lade sig registrere som registreret varemodtager hos told- og skatteforvaltningen. Registreringen er gældende for 5 år.</p>\r\n<p class=\"Stk2\">\r\n   <span class=\"StkNr\" id=\"id380643ab-45b8-4bd2-b2e0-e973d79af725\">Stk. 7.</span> Der er afgiftsfrihed for varer, der indføres eller modtages fra udlandet, i samme omfang og under tilsvarende betingelser som fastsat for afgiftsfrihed efter merværdiafgiftslovens § 36, stk. 1, nr. 1-3.</p>\r\n<p class=\"Stk2\">\r\n   <span class=\"StkNr\" id=\"id553a0b93-d8e7-464b-99e1-953df8604d9e\">Stk. 8.</span> Der svares ikke afgift af varer, der leveres til de i toldlovens § 4 nævnte diplomatiske repræsentationer, internationale institutioner m.v. samt de hertil knyttede personer.</p>\r\n<p class=\"Stk2\">\r\n   <span class=\"StkNr\" id=\"id227b8b76-28a8-4b7a-93d0-d62f66aeaa77\">Stk. 9.</span> Ved indførsel eller modtagelse af afgiftspligtige varer efter stk. 5 kan en virksomhed undlade at lade sig registrere som varemodtager og betale afgift, hvis mængden af indførte og modtagne afgiftspligtige varer svarer til en afgift, der ikke overstiger 10.000 kr. årligt. Den årlige periode er virksomhedens regnskabsår, dog højst 12 på hinanden følgende måneder.</p>\r\n<p class=\"Paragraf\" id=\"id69d77781-36c0-4b0c-8c5c-26e1164ce5bc\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Fritaget for den i § 1 fastsatte afgift er konsum-is, som fremstilles i pensionatsvirksomheder udelukkende til servering i virksomheden.</p>\r\n<p class=\"Stk2\">\r\n   <span class=\"StkNr\" id=\"ide26d7610-f75c-4b31-9135-be2662d277b9\">Stk. 2.</span> Virksomheder omfattet af § 1 kan dog undlade at lade sig registrere som oplagshaver og betale afgift, hvis mængden af afgiftspligtige varer opgjort efter § 4, stk. 1, svarer til en afgift, der ikke overstiger 10.000 kr. årligt. Den årlige periode er virksomhedens regnskabsår, dog højst 12 på hinanden følgende måneder.</p>\r\n<p class=\"Stk2\">\r\n   <span class=\"StkNr\" id=\"iddcf3b25d-5c65-4443-b8e6-02d36825ad90\">Stk. 3.</span> Bestemmelserne i §§ 7 og 10 finder anvendelse på de i stk. 1 og 2 nævnte virksomheder.</p>\r\n<p class=\"Stk2\">\r\n   <span class=\"StkNr\" id=\"idba3d6fa7-10e9-4689-97e9-2da602485ca8\">Stk. 4.</span> Virksomheder omfattet af stk. 2 skal løbende føre regnskab, der dokumenterer, at mængden af afgiftspligtige varer svarer til en afgift, der ikke overstiger 10.000 kr. årligt. Den årlige periode er virksomhedens regnskabsår, dog højst 12 på hinanden følgende måneder.</p>\r\n<p class=\"Paragraf\" id=\"id99de0466-c37a-47e6-a73d-1c88f90428fe\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Virksomheder, der erhvervsmæssigt fremstiller eller fra udlandet modtager afgiftspligtige varer, skal registreres som oplagshaver hos told- og skatteforvaltningen. Virksomheder, der kun modtager afgiftspligtige varer fra udlandet, kan vælge at anmelde sig som varemodtager hos told- og skatteforvaltningen, jf. § 1, stk. 6. Virksomheder, der driver mellemhandel med varer, der er afgiftspligtige efter § 1, stk. 2, nr. 1 eller 2, skal ligeledes registreres som oplagshaver hos told- og skatteforvaltningen. Virksomheder, der kun fremstiller konsum-is i softicemaskiner og lignende apparater af varer, der er afgiftspligtige efter § 1, stk. 2, nr. 1 eller 2, skal ikke registreres som oplagshaver.</p>\r\n<p class=\"Stk2\">\r\n   <span class=\"StkNr\" id=\"id121d397a-8877-4624-94a6-70358ea112bb\">Stk. 2.</span> Registreringen som oplagshaver er betinget af, at virksomheden fører almindelige forretningsbøger, og at virksomhedens lokaler godkendes af told- og skatteforvaltningen.</p>\r\n<p class=\"Stk2\">\r\n   <span class=\"StkNr\" id=\"id24fa6a56-489f-47a8-b36c-8737a5c46a76\">Stk. 3.</span> Told- og skatteforvaltningen kan inddrage registreringen, såfremt de i stk. 2 nævnte betingelser ikke længere er til stede. Hvis en virksomhed ikke rettidigt efterkommer et pålæg om at stille sikkerhed, jf. § 11 i lov om opkrævning af skatter og afgifter m.v., kan told- og skatteforvaltningen endvidere inddrage registreringen af virksomheden, indtil der er stillet sikkerhed.</p>\r\n<p class=\"Stk2\">\r\n   <span class=\"StkNr\" id=\"idfa0e1a6e-eaee-4ac3-ae50-f632ea111879\">Stk. 4.</span> Virksomheder, der er registreret efter momslovens § 47, stk. 1, og som her til landet sælger afgiftspligtige varer ved fjernsalg, skal registreres som oplagshaver hos told- og skatteforvaltningen.</p>\r\n<p class=\"Paragraf\" id=\"id15778cd2-607c-47e7-a85f-4db43d1088f8\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Oplagshavere skal opgøre den afgiftspligtige mængde for en afgiftsperiode på en måned som den mængde afgiftspligtige varer, der er udleveret fra virksomheden.</p>\r\n<p class=\"Stk2\">\r\n   <span class=\"StkNr\" id=\"id13e220b8-93c5-4e44-9706-9c4a2375de09\">Stk. 2.</span> Pakninger med varer, der er afgiftspligtige efter § 1, stk. 2, nr. 1 eller 2, skal ved udleveringen til forbrug her i landet være forsynet med påtegning om, at pakningen indeholder afgiftspligtig konsum-is-miks, der er bestemt til erhvervsmæssig fremstilling af konsum-is i softicemaskiner og lignende apparater. Det skal desuden angives, hvor mange liter konsum-is der kan fremstilles af pakningens indhold.</p>\r\n<p class=\"Stk2\">\r\n   <span class=\"StkNr\" id=\"id957b4d84-576b-47a3-84e4-5ec4085fac6a\">Stk. 3.</span> Varer, der af oplagshavere leveres til udlandet, fritages for afgift.</p>\r\n<p class=\"Stk2\">\r\n   <span class=\"StkNr\" id=\"idb627b258-4da0-496e-b914-4007c32c299a\">Stk. 4.</span> Told- og skatteforvaltningen kan meddele godtgørelse af afgift af afgiftsberigtigede varer, der erhvervsmæssigt leveres til udlandet. Registrerede varemodtagere kan uden bevilling efter udløbet af hver afgiftsperiode frem for at søge told- og skatteforvaltningen om godtgørelse i stedet angive afgift af afgiftsberigtigede varer, der er leveret til udlandet, jf. § 5 a, stk. 1, på afgiftsangivelsen, således at den godtgørelsesberettigede afgift indgår i opgørelsen af afgiftstilsvaret.</p>\r\n<p class=\"Stk2\">\r\n   <span class=\"StkNr\" id=\"id7ef76e82-2e5e-4bf6-a5a3-e3f66246708d\">Stk. 5.</span> Virksomheder, der er registreret efter § 3, stk. 1, er berettiget til, uden at afgiften er berigtiget, at modtage afgiftspligtige varer fra andre oplagshavere og fra udlandet, såfremt varerne er bestemt til fremstilling af afgiftspligtige varer eller videresalg en gros.</p>\r\n<p class=\"Paragraf\" id=\"idff5e5aec-d175-45d1-8d35-022aed857f2a\">\r\n   <span id=\"P4a\">\r\n   </span>\r\n   <span class=\"ParagrafNr\" id=\"Par4a\">§ 4 a.</span> Organisationer m.v., der er godkendt efter ligningslovens § 8 A, og hvis formål helt eller delvis er at foretage humanitært hjælpearbejde, kan få godtgjort afgift af konsum-is, som er betalt i tidligere handelsled, såfremt varerne anvendes til det humanitære formål og organisationen m.v. ikke har modtaget betaling for varerne.</p>\r\n<p class=\"Stk2\">\r\n   <span class=\"StkNr\" id=\"idf1de95b6-9f1c-43a6-b8ba-3108bd4d426f\">Stk. 2.</span> Godtgørelsen for varer omhandlet i stk. 1 opgøres efter reglerne i § 1.</p>\r\n<p class=\"Stk2\">\r\n   <span class=\"StkNr\" id=\"id9427a217-bd4c-48e7-9263-3e0304931980\">Stk. 3.</span> Godtgørelsesperioden er kalenderåret, og ansøgningen om godtgørelse skal være modtaget af told- og skatteforvaltningen senest den 1. juli efter udløbet af det kalenderår, som der søges godtgørelse for.</p>\r\n<p class=\"Stk2\">\r\n   <span class=\"StkNr\" id=\"id2b0bd6db-2cd7-4513-b5bb-228b6e01887c\">Stk. 4.</span> Ansøgning skal indgives elektronisk, og det er en forudsætning for udbetaling af godtgørelse, at organisationen m.v. har et cvr-nummer. Godtgørelsen udbetales på ansøgerens Nemkonto.</p>\r\n<p class=\"Stk2\">\r\n   <span class=\"StkNr\" id=\"id7463764f-abd6-4e1c-b824-2fa360ab70ce\">Stk. 5.</span> Organisationerne m.v. skal føre et regnskab, der kan danne grundlag for opgørelse af godtgørelsen og told- og skatteforvaltningens kontrol. Regnskabsmaterialet skal opbevares i 5 år efter regnskabsårets afslutning. Der skal indsendes regnskabsoplysninger sammen med ansøgningen om godtgørelse.</p>\r\n<p class=\"Stk2\">\r\n   <span class=\"StkNr\" id=\"id3b635089-b4fc-4198-a46c-5fa4a3141349\">Stk. 6.</span> Told- og skatteforvaltningen har adgang til at kontrollere materiale, der ligger til grund for udbetalingen af godtgørelsen. Organisationerne m.v. skal efter anmodning udlevere eller indsende regnskabsmateriale, som ikke er medsendt ansøgningen, til told- og skatteforvaltningen. Kontrolbestemmelserne i § 7 finder anvendelse ved denne kontrol.</p>\r\n<p class=\"Stk2\">\r\n   <span class=\"StkNr\" id=\"id61284679-8a8b-4bed-90c3-55cc335c4ca5\">Stk. 7.</span> Skatteministeren kan fastsætte nærmere regler for indholdet af regnskabet nævnt i stk. 5, 1. pkt., og de oplysninger, der i henhold til stk. 5, 3. pkt., skal indsendes sammen med ansøgningen.</p>\r\n<p class=\"Paragraf\" id=\"idaca994cf-f7b2-4790-a94e-743cbb07a066\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Oplagshavere er underkastet told- og skatteforvaltningens kontrol og skal føre det af told- og skatteforvaltningen foreskrevne regnskab.</p>\r\n<p class=\"Stk2\">\r\n   <span class=\"StkNr\" id=\"idc43d5fe9-aa89-4869-8969-3530971c16ad\">Stk. 2.</span> Oplagshavere skal efter udløbet af hver afgiftsperiode angive mængden af de varer, hvoraf virksomheden skal betale afgift, jf. § 4, stk. 1, og indbetale afgiften for afgiftsperioden til told- og skatteforvaltningen. Angivelsen og betalingen sker efter reglerne i §§ 2-8 i lov om opkrævning af skatter og afgifter m.v.</p>\r\n<p class=\"Stk2\">\r\n   <span class=\"StkNr\" id=\"id33091b14-9a5a-4fa3-94c6-d2bdb3fb317d\">Stk. 3.</span> For varer, der er afgiftspligtige efter lovens § 1, stk. 2, nr. 1 eller 2, angives den afgiftspligtige mængde som den mængde konsum-is, der kan fremstilles af varerne, jf. § 4, stk. 2.</p>\r\n<p class=\"Paragraf\" id=\"idff618ca1-9da0-4c9a-a5e7-f0ea595a8bf6\">\r\n   <span id=\"P5a\">\r\n   </span>\r\n   <span class=\"ParagrafNr\" id=\"Par5a\">§ 5 a.</span> De i § 1, stk. 6, nævnte registrerede varemodtagere skal efter udløbet af hver afgiftsperiode angive mængden af de varer, virksomheden har modtaget i perioden, og indbetale afgiften heraf til told- og skatteforvaltningen. Angivelsen og betalingen sker efter reglerne i § 2, § 3 og §§ 5-8, nr. 2 og 3, i lov om opkrævning af skatter og afgifter m.v.</p>\r\n<p class=\"Stk2\">\r\n   <span class=\"StkNr\" id=\"idbcaa1e2b-457b-4195-a663-f67d2d4d311a\">Stk. 2.</span> For andre varemodtagere sker angivelsen og betalingen efter reglerne i § 9, stk. 2-4, i lov om opkrævning af skatter og afgifter m.v.</p>\r\n<p class=\"Stk2\">\r\n   <span class=\"StkNr\" id=\"ided24d078-9e02-4a08-ac21-bc7b0c6757b7\">Stk. 3.</span> Bestemmelserne i § 7 finder tilsvarende anvendelse.</p>\r\n<p class=\"Paragraf\" id=\"id372ef1f1-efac-44dc-a8da-f252da619378\">\r\n   <span id=\"P5b\">\r\n   </span>\r\n   <span class=\"ParagrafNr\" id=\"Par5b\">§ 5 b.</span> Virksomheder, som ønsker at betale afgift efter § 1, stk. 1, nr. 2, eller stk. 2, nr. 2, skal fremlægge nødvendig dokumentation for, at varen opfylder betingelserne herfor. Er virksomheden ikke i stand til at fremlægge denne dokumentation, betales afgift efter henholdsvis § 1, stk. 1, nr. 1, eller stk. 2, nr. 1.</p>\r\n<p class=\"Paragraf\" id=\"id01a1200e-5d83-4e4c-8f08-1b10c1711f55\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Foruden den personkreds, der er omhandlet i § 10 i lov om opkrævning af skatter og afgifter m.v., hæfter de i § 1, stk. 5, nævnte varemodtagere og den, der er i besiddelse af varen, for betaling af afgift efter bestemmelserne i denne lov.</p>\r\n<p class=\"Paragraf\" id=\"ide60d130b-3544-446b-a65d-08c76ba05bf8\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Told- og skatteforvaltningen har, hvis det skønnes nødvendigt, til enhver tid mod behørig legitimation uden retskendelse adgang til at foretage eftersyn i de virksomheder, der omfattes af loven, og til at efterse virksomhedernes varebeholdninger, forretningsbøger, øvrige regnskabsmateriale samt korrespondance m.v.</p>\r\n<p class=\"Stk2\">\r\n   <span class=\"StkNr\" id=\"ida7d3752a-4773-4704-9f5b-a5fdf36de430\">Stk. 2.</span> Virksomhedernes indehavere og de i virksomhederne beskæftigede personer skal yde told- og skatteforvaltningen fornøden vejledning og hjælp ved foretagelsen af de i stk. 1 omhandlede eftersyn.</p>\r\n<p class=\"Stk2\">\r\n   <span class=\"StkNr\" id=\"idad41ecc0-4982-4503-903f-f8ec2009c75a\">Stk. 3.</span> Det i stk. 1 nævnte materiale skal på told- og skatteforvaltningens anmodning udleveres eller indsendes til denne.</p>\r\n<p class=\"Stk2\">\r\n   <span class=\"StkNr\" id=\"id0317dbd1-fcbd-4468-b27e-03953fec220e\">Stk. 4.</span> Leverandører af råvarer til fremstilling af afgiftspligtige varer skal på begæring meddele told- og skatteforvaltningen oplysning om deres leverancer af varer til virksomheder, der fremstiller afgiftspligtige varer.</p>\r\n<p class=\"Stk2\">\r\n   <span class=\"StkNr\" id=\"id97b6f981-6513-4cea-af39-a66ab59bb413\">Stk. 5.</span> Erhvervsdrivende skal på begæring meddele told- og skatteforvaltningen oplysninger om deres indkøb af afgiftspligtige varer til virksomheden.</p>\r\n<p class=\"Stk2\">\r\n   <span class=\"StkNr\" id=\"ida7d7e3a2-e5f4-4790-95e4-fee5edd81a53\">Stk. 6.</span> Told- og skatteforvaltningen er berettiget til at foretage eftersyn af varer under transport, når disse varer erhvervsmæssigt sælges fra udlandet eller erhvervsmæssigt transporteres til andre end oplagshavere eller registrerede varemodtagere.</p>\r\n<p class=\"Stk2\">\r\n   <span class=\"StkNr\" id=\"id6a86d842-1c36-44b0-a933-f1ee53c0b316\">Stk. 7.</span> Told- og skatteforvaltningen har, hvis det skønnes nødvendigt, til enhver tid mod behørig legitimation uden retskendelse adgang til at foretage eftersyn af varebeholdninger og regnskaber m.v. hos de i stk. 4-6 omhandlede virksomheder.</p>\r\n<p class=\"Stk2\">\r\n   <span class=\"StkNr\" id=\"idd846a5e4-ad5b-45c4-bc11-98f8b830c7f2\">Stk. 8.</span> I det omfang oplysninger som nævnt i stk. 1 og 7 er registreret elektronisk, omfatter forvaltningens adgang til disse oplysninger også en elektronisk adgang hertil.</p>\r\n<p class=\"Paragraf\" id=\"idd1418869-cdbc-4b2b-b863-27fa2836eee0\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> (Ophævet)</p>\r\n<p class=\"Paragraf\" id=\"idc68e1f3b-0144-45a8-8139-cdf86a0ab59b\">\r\n   <span id=\"P8a\">\r\n   </span>\r\n   <span class=\"ParagrafNr\" id=\"Par8a\">§ 8 a.</span> (Ophævet)</p>\r\n<p class=\"Paragraf\" id=\"idc6dec18a-2ec3-45d4-b7b1-382e3c315733\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> (Ophævet)</p>\r\n<p class=\"Paragraf\" id=\"idbf665352-2904-441f-a819-63b8a6e0811b\">\r\n   <span id=\"P9a\">\r\n   </span>\r\n   <span class=\"ParagrafNr\" id=\"Par9a\">§ 9 a.</span> (Ophævet)</p>\r\n<p class=\"Paragraf\" id=\"id2c0ce250-71c3-479d-88d9-41d1b5feca50\">\r\n   <span id=\"P9b\">\r\n   </span>\r\n   <span class=\"ParagrafNr\" id=\"Par9b\">§ 9 b.</span> (Ophævet)</p>\r\n<p class=\"Paragraf\" id=\"ida8962e94-3bab-41dc-8a33-1f91eba0f71c\">\r\n   <span id=\"P9c\">\r\n   </span>\r\n   <span class=\"ParagrafNr\" id=\"Par9c\">§ 9 c.</span> (Ophævet)</p>\r\n<p class=\"Paragraf\" id=\"id1b89405c-974c-4a86-b85b-e98e06107d6a\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Med bøde straffes den, som forsætligt eller groft uagtsomt:</p>\r\n<p class=\"Liste1\">\r\n   <span class=\"Liste1Nr\" id=\"id10aa18e3-ba7f-4dd1-8ade-183c369271af\">1)</span> afgiver urigtige eller vildledende oplysninger eller fortier oplysninger til brug for afgiftskontrollen,</p>\r\n<p class=\"Liste1\">\r\n   <span class=\"Liste1Nr\" id=\"id9b71be71-2f66-4b38-893a-6f2364855a06\">2)</span> overtræder § 1, stk. 6, 2. pkt., § 2, stk. 4, § 3, stk. 1, 1. eller 3. pkt., § 4, stk. 2, § 5, stk. 1, eller § 7, stk. 2, 3, 4 eller 5,</p>\r\n<p class=\"Liste1\">\r\n   <span class=\"Liste1Nr\" id=\"id62ce0baf-2203-4918-a858-d948184cd643\">3)</span> fortsætter driften af en registreret virksomhed, hvis registrering som oplagshaver er inddraget efter § 3, stk. 3, og told- og skatteforvaltningen har meddelt virksomheden dette, eller</p>\r\n<p class=\"Liste1\">\r\n   <span class=\"Liste1Nr\" id=\"id905c6a7b-bba2-4263-9b65-e6c2df18d598\">4)</span> overdrager, erhverver eller tilegner sig varer, hvoraf der ikke er betalt afgift, som skulle have været betalt efter loven, eller forsøger herpå.</p>\r\n<p class=\"Stk2\">\r\n   <span class=\"StkNr\" id=\"id1fdc60f0-dad2-44ca-97f9-2fb795a8cf71\">Stk. 2.</span> I forskrifter, der udstedes i medfør af loven, kan der fastsættes straf af bøde for den, der forsætligt eller groft uagtsomt overtræder bestemmelser i forskrifterne.</p>\r\n<p class=\"Stk2\">\r\n   <span class=\"StkNr\" id=\"id32bbc975-8196-4876-8bba-0f482d069759\">Stk. 3.</span> Den, der begår en af de i stk. 1 nævnte overtrædelser med forsæt til at unddrage statskassen afgift, straffes med bøde eller fængsel i indtil 1 år og 6 måneder, medmindre højere straf er forskyldt efter straffelovens § 289.</p>\r\n<p class=\"Stk2\">\r\n   <span class=\"StkNr\" id=\"id350a5921-9eac-44ff-9041-43eb12eca31f\">Stk. 4.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id4ac7bfea-ed1d-4ed5-8164-71ca0c142d2a\">\r\n   <span id=\"P10a\">\r\n   </span>\r\n   <span class=\"ParagrafNr\" id=\"Par10a\">§ 10 a.</span> Reglerne i §§ 18 og 19 i lov om opkrævning af skatter og afgifter m.v. finder tilsvarende anvendelse.</p>\r\n<p class=\"Paragraf\" id=\"id49242625-7826-4e7c-9b1a-e580d85e9baa\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Politiet yder told- og skatteforvaltningen bistand til gennemførelsen af kontrollen efter § 7. Justitsministeren kan efter forhandling med skatteministeren fastsætte nærmere regler herom.</p>\r\n<p class=\"Paragraf\" id=\"id4acd9ff2-3c82-4e43-ac57-49e8a1df3a54\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Skatteministeren bemyndiges til at afholde de med lovens gennemførelse forbundne udgifter.</p>\r\n<p class=\"Stk2\">\r\n   <span class=\"StkNr\" id=\"id30d641e0-a218-47f9-9b54-a21d2f0b9bb0\">Stk. 2.</span> Told- og skatteforvaltningen bemyndiges til at fastsætte de i øvrigt fornødne regler til gennemførelse af nærværende lov.</p>\r\n<p class=\"Paragraf\" id=\"id55c9485d-c687-4478-80eb-c46231b38739\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Denne lov, der ikke gælder for Færøerne, træder i kraft 1. januar 1947.</p><div class=\"Givet\" id=\"Givet\"><p class=\"Givet\" align=\"center\">Skatteministeriet, den 2. juni 2021</p><p class=\"Sign1\" align=\"center\">P.M.V.<br />Jens Brøchner</p><p class=\"Sign2\" align=\"right\">/ Jeanette Rose Hansen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "popularTitle": "Isafgiftsloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/06/2021"
        },
        {
            "displayName": "Accession",
            "displayValue": "A20210114829"
        },
        {
            "displayName": "Entydig dokumentidentifikation",
            "displayValue": "AN014847"
        },
        {
            "displayName": "Dato for førstegangsindlæggelse",
            "displayValue": "08/06/2021"
        },
        {
            "displayName": "Dato for indlæggelse",
            "displayValue": "08/06/2021"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "1148"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "02/06/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Skatteforvaltningen"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 2020 - 1583"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}