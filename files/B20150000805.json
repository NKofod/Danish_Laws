{
    "id": 167461,
    "title": "Bekendtgørelse om Arbejdsmiljøforskningsfonden",
    "documentTypeId": "60",
    "isSagsforlobPeriodValid": true,
    "shortName": "BEK nr 8 af 12/01/2015",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Fondens oprettelse, formål og midler</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Fondens struktur og udvalg</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Fælles bestemmelser for udvalgene</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Strategi for forskning og udvikling i arbejdsmiljø mv.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Fondens uddeling af midler</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Fondens administration</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap7\">Kapitel 7</a>\r\n      </td>\r\n      <td class=\"IndholdsfortegnelseTekst\">Administrative bestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Vilkår for revision af regnskaber for projekttilskud fra Arbejdsmiljøforskningsfonden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om Arbejdsmiljøforskningsfonden<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n<p class=\"Indledning2\">I medfør af tekstanmærkning nr. 115 til § 17 i finansloven for 2015 fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Fondens oprettelse, formål og midler</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Arbejdsmiljøforskningsfonden er oprettet som led i udmøntning af satsreguleringspuljen for 2003.<a class=\"FodnoteHenvisning\" name=\"Henvisning_Par1_Stk1_Not2\" href=\"#Par1_Stk1_Not2\">2)</a></p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Fondens formål er at styrke arbejdsmiljøforskningen i Danmark.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Fonden støtter forskning og udvikling i arbejdsmiljø for at forbedre arbejdsmiljøet og dermed forebygge, begrænse og afhjælpe udstødelse af personer fra arbejdsmarkedet på grund af arbejdsulykker, arbejdsbetingede lidelser, nedslidning m.v.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Ved fonden forstås i denne bekendtgørelse:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> Beskæftigelsesministeren.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Det Strategiske Arbejdsmiljøforskningsudvalg.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> Det Videnskabelige Arbejdsmiljøforskningsudvalg.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> Udvalget for Udvikling og Udredning.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Arbejdstilsynet er sekretariat for fonden.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Fondens midler er fastsat i finanslovens § 17.21.08 og udgør i 2015 kr. 55 mio.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Derudover overfører Arbejdsmiljørådet årligt et beløb til fondens uddeling, hvilket i 2015 udgør kr. 4,6 mio., hvilket er fastsat i finanslovens § 17.22.13.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Fondens struktur og udvalg</p>\r\n<p class=\"ParagrafGruppeOverskrift\">\r\n   <span id=\"Kap2_X1\">Struktur</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Fondens struktur skal adskille vurdering af relevans og kvalitet.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Fonden skal indhente forskningsfaglig rådgivning fra Danmarks Innovationsfond i forbindelse med fastlæggelse af uddelingsprocedure, herunder opslag, og forskningsfaglig vurdering af indkomne forskningsansøgninger, jf. lov om Danmarks Innovationsfond.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Det Videnskabelige Arbejdsmiljøforskningsudvalg kan fungere som rådgivende udvalg for Danmarks Innovationsfond, jf. fondens opgaver i henhold til § 5, stk. 1 i lov om Danmarks Innovationsfond.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Det Strategiske Arbejdsmiljøforskningsudvalg skal sikre, at fonden uddeler midler til forskning og udvikling, der ud fra en arbejdsmiljøstrategisk vurdering er relevant.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Udvalget for Udvikling og Udredning skal sikre, at fonden uddeler midler til udvikling og udredning af høj kvalitet vedrørende arbejdsmiljø.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Arbejdstilsynet skal som sekretariat sikre koordination af arbejdet i fondens udvalg.</p>\r\n<p class=\"ParagrafGruppeOverskrift\">\r\n   <span id=\"Kap2_X2\">Det Strategiske Arbejdsmiljøforskningsudvalg</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Det Strategiske Arbejdsmiljøforskningsudvalg består af 9 medlemmer.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Formanden og dennes stedfortræder udpeges af beskæftigelsesministeren.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> De øvrige 8 medlemmer og stedfortrædere for disse udpeges af Arbejdsmiljørådet efter følgende fordeling:</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk3_Num1\">1)</span> To medlemmer indstillet af LO.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk3_Num2\">2)</span> Et medlem indstillet af FTF.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk3_Num3\">3)</span> Et medlem indstillet af Akademikerne.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk3_Num4\">4)</span> Et medlem indstillet af Dansk Arbejdsgiverforening.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk3_Num5\">5)</span> Et medlem indstillet af Finanssektorens Arbejdsgiverforening og Landbrug og Fødevarer i fællesskab.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk3_Num6\">6)</span> Et medlem indstillet af de offentlige arbejdsgivere i fællesskab.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk3_Num7\">7)</span> Et medlem indstillet af Lederne.</p>\r\n<p class=\"ParagrafGruppeOverskrift\">\r\n   <span id=\"Kap2_X3\">Det Videnskabelige Arbejdsmiljøforskningsudvalg</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Det Videnskabelige Arbejdsmiljøforskningsudvalg består af 7 medlemmer. Beskæftigelsesministeren udpeger efter indstilling fra Danmarks Innovationsfond formanden og de øvrige 6 medlemmer i deres personlige egenskab.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Udvalget vælger af dets midte en næstformand.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Udvalgets medlemmer skal være anerkendte forskere og have indsigt i mindst et af følgende forskningsområder:</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk3_Num1\">1)</span> Arbejdsmiljøfaktorers betydning for sikkerhed, sundhed, trivsel, velfærd m.v.,</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk3_Num2\">2)</span> Arbejdsmiljøindsatser på virksomheds-, branche-, og samfundsniveau, eller</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk3_Num3\">3)</span> Den samfundsmæssige udviklings betydning for arbejdsmiljøet.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> Det tilstræbes, at udvalget sammensættes med en bred repræsentation af forskningsområder, jf. stk. 3, nr. 1-3.</p>\r\n<p class=\"Stk2\">\r\n   <span class=\"StkNr\" id=\"Par8_Stk5\">Stk. 5.</span> Det tilstræbes, at udvalgets medlemmer tilsammen repræsenterer indsigt i arbejdsmiljøforskning ved et bredt udsnit af institutioner m.fl.</p>\r\n<p class=\"ParagrafGruppeOverskrift\">\r\n   <span id=\"Kap2_X4\">Udvalget for Udvikling og Udredning</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Udvalget for Udvikling og Udredning består af 5 medlemmer. Formanden og de øvrige 4 medlemmer udpeges af beskæftigelsesministeren i deres personlige egenskab.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Udvalget vælger af dets midte en næstformand.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Udvalgets medlemmer skal være anerkendte forskere eller forskningskyndige og have indsigt i mindst et af følgende forskningsområder:</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk3_Num1\">1)</span> Arbejdsmiljøfaktorers betydning for sikkerhed, sundhed, trivsel, velfærd m.v.,</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk3_Num2\">2)</span> Arbejdsmiljøindsatser på virksomheds-, branche-, og samfundsniveau, eller</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk3_Num3\">3)</span> Den samfundsmæssige udviklings betydning for arbejdsmiljøet.</p>\r\n<p class=\"Stk2\">\r\n   <span class=\"StkNr\" id=\"Par9_Stk4\">Stk. 4.</span> Det tilstræbes, at udvalget sammensættes med en bred repræsentation af forskningsområder, jf. stk. 3, nr. 1-3.</p>\r\n<p class=\"Stk2\">\r\n   <span class=\"StkNr\" id=\"Par9_Stk5\">Stk. 5.</span> . Det tilstræbes, at udvalgets medlemmer tilsammen repræsenterer indsigt i arbejdsmiljøforskning ved et bredt udsnit af institutioner m.fl.</p>\r\n<p class=\"ParagrafGruppeOverskrift\">\r\n   <span id=\"Kap2_X5\">Udpegningsperiode</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Det Strategiske Arbejdsmiljøforskningsudvalgs medlemmer og disses stedfortrædere udpeges for perioden 2015-2016.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Det Videnskabelige Arbejdsmiljøforskningsudvalgs medlemmer udpeges for perioden 2015-2016.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Udvalget for Udvikling og Udrednings medlemmer udpeges for perioden 2015-2016.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Fælles bestemmelser for udvalgene</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Det Strategiske Arbejdsmiljøforskningsudvalg er beslutningsdygtigt, når mindst halvdelen af medlemmerne eller disses stedfortrædere er til stede.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Det Videnskabelige Arbejdsmiljøforskningsudvalg og Udvalget for Udvikling og Udredning er beslutningsdygtige, når mindst halvdelen af medlemmerne er til stede.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Udvalgene træffer beslutning ved stemmeflertal blandt de tilstedeværende medlemmer eller disses stedfortrædere.</p>\r\n<p class=\"Stk2\">\r\n   <span class=\"StkNr\" id=\"Par11_Stk4\">Stk. 4.</span> Ved stemmelighed er udvalgsformandens stemme afgørende.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Udvalgsmedlemmer eller disses stedfortrædere kan ikke deltage i behandlingen af en sag, hvis vedkommende er inhabil, jf. kapitel 2 i forvaltningsloven.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Nuværende og tidligere medlemmer af udvalgene har tavshedspligt om udvalgets behandling af ansøgninger, jf. forvaltningslovens § 27 og straffelovens § 152.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Udvalgene skal vedtage en forretningsorden.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Strategi for forskning og udvikling i arbejdsmiljø mv.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Det Strategiske Arbejdsmiljøforskningsudvalg indstiller til beskæftigelsesministerens godkendelse:</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num1\">1)</span> En rullende strategi for forskning og udvikling i arbejdsmiljø.</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num2\">2)</span> De overordnede, prioriterede forskningstemaer i strategien.</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num3\">3)</span> En målsætning om at styrke forskeruddannelse indenfor arbejdsmiljøområdet.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Det Videnskabelige Arbejdsmiljøforskningsudvalg og Udvalget for Udvikling og Udredning rådgiver Det Strategiske Arbejdsmiljøforskningsudvalg om forskningsfaglige spørgsmål.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Strategien har til formål at sikre en bedre prioritering og udnyttelse af de økonomiske midler til forskning og udvikling på arbejdsmiljøområdet.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Strategien skal indeholde målsætninger og de overordnede, prioriterede temaer for forskning og udvikling i arbejdsmiljø.</p>\r\n<p class=\"Stk2\">\r\n   <span class=\"StkNr\" id=\"Par16_Stk3\">Stk. 3.</span> Strategien skal bidrage til at øge koordinering af forsknings- og udviklingsaktiviteter og samarbejde mellem forskningsinstitutioner.</p>\r\n<p class=\"Stk2\">\r\n   <span class=\"StkNr\" id=\"Par16_Stk4\">Stk. 4.</span> Strategien skal samtidig bidrage til at styrke formidling og anvendelse af forskningsresultater m.v. som grundlag for arbejdsmiljøindsatsen, herunder på den enkelte virksomhed.</p>\r\n<p class=\"Stk2\">\r\n   <span class=\"StkNr\" id=\"Par16_Stk5\">Stk. 5.</span> Strategien skal indeholde en målsætning om at styrke uddannelse af forskere i arbejdsmiljø med henblik på større forskerkapacitet indenfor arbejdsmiljøområdet.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Som baggrund for strategien og i en dialog mellem forskere og arbejdsmarkedets parter indgår bl.a. overvejelser om:</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk1_Num1\">1)</span> Hvilke arbejdsmiljøforhold dansk forskning har belyst eller mangler at belyse,</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk1_Num2\">2)</span> Hvilke danske institutioner der forsker i arbejdsmiljø, herunder forskerkapaciteten, og</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk1_Num3\">3)</span> Hvilket finansieringsgrundlag dansk arbejdsmiljøforskning har.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Fondens uddeling af midler</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Fonden uddeler, efter ansøgning, midler til forsknings- og udviklingsaktiviteter. Midlerne uddeles i åben konkurrence.</p>\r\n<p class=\"Stk2\">\r\n   <span class=\"StkNr\" id=\"Par18_Stk2\">Stk. 2.</span> Fondens midler kan bl.a. uddeles til:</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk2_Num1\">1)</span> Flerårige bevillinger til tværfaglige forskningstemaer, som involverer flere institutioner.</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk2_Num2\">2)</span> Bevillinger til forskning i nye, oversete eller uafklarede forskningstemaer.</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk2_Num3\">3)</span> Forsøgs- og udviklingsprojekter.</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk2_Num4\">4)</span> Forskeruddannelse.</p>\r\n<p class=\"ParagrafGruppeOverskrift\">\r\n   <span id=\"Kap5_X2\">Beslutningsproces</span>\r\n</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Det Strategiske Arbejdsmiljøforskningsudvalg beslutter på grundlag af forskningsstrategien de konkrete temaer, som fonden ønsker at støtte.</p>\r\n<p class=\"Stk2\">\r\n   <span class=\"StkNr\" id=\"Par19_Stk2\">Stk. 2.</span> Fonden indkalder ansøgninger i åbne opslag, hvor temaerne er beskrevet. Opslagene skal angive den økonomiske ramme.</p>\r\n<p class=\"Stk2\">\r\n   <span class=\"StkNr\" id=\"Par19_Stk3\">Stk. 3.</span> Arbejdstilsynet påser som sekretariat, at de indkomne ansøgninger opfylder formkrav og er indgivet rettidigt, jf. § 25.</p>\r\n<p class=\"Stk2\">\r\n   <span class=\"StkNr\" id=\"Par19_Stk4\">Stk. 4.</span> Hvis kravene efter stk. 3 ikke er opfyldt, afviser Arbejdstilsynet som sekretariat ansøgningen.</p>\r\n<p class=\"ParagrafGruppeOverskrift\">\r\n   <span id=\"Kap5_X3\">Kvalitet</span>\r\n</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> Danmarks Innovationsfond skal godkende uddelingsproceduren og foretage en forskningsfaglig vurdering af indkomne ansøgninger til Arbejdsmiljøforskningsfonden om støtte til forskning. Det Videnskabelige Arbejdsmiljøforskningsudvalg kan fungere som rådgivende udvalg for Danmarks Innovationsfond, jf. § 5, stk. 2. Efter at Innovationsfonden har truffet beslutning om forskningsfaglig godkendelse, kan Arbejdsmiljøforskningsfonden uddele midlerne blandt de ansøgere, som Innovationsfonden har godkendt som støtteværdige.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Det Videnskabelige Arbejdsmiljøforskningsudvalg kan ved bedømmelsen inddrage eksterne eksperter.</p>\r\n<p class=\"Stk2\">\r\n   <span class=\"StkNr\" id=\"Par20_Stk3\">Stk. 3.</span> Hvis Danmarks Innovationsfond vurderer, at en ansøgning ikke er kvalificeret, giver Arbejdstilsynet som sekretariat ansøgeren et afslag.</p>\r\n<p class=\"Stk2\">\r\n   <span class=\"StkNr\" id=\"Par20_Stk4\">Stk. 4.</span> Hvis Danmarks Innovationsfond vurderer, at en ansøgning ikke ligger inden for de i opslaget angivne temaer, giver Arbejdstilsynet som sekretariat ansøgeren et afslag.</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Ansøgninger om tilskud til udvikling og udredning forelægges Udvalget for Udvikling og Udredning.</p>\r\n<p class=\"Stk2\">\r\n   <span class=\"StkNr\" id=\"Par21_Stk2\">Stk. 2.</span> Udvalget vurderer ansøgninger om tilskud til udvikling og udredning efter faglige kvalitetskriterier, som udvalget udformer.</p>\r\n<p class=\"Stk2\">\r\n   <span class=\"StkNr\" id=\"Par21_Stk3\">Stk. 3.</span> Udvalget kan ved bedømmelsen inddrage eksterne eksperter.</p>\r\n<p class=\"Stk2\">\r\n   <span class=\"StkNr\" id=\"Par21_Stk4\">Stk. 4.</span> Hvis udvalget vurderer, at en ansøgning ikke opfylder kvalitetskriterierne, giver Arbejdstilsynet som sekretariat ansøgeren et afslag.</p>\r\n<p class=\"Stk2\">\r\n   <span class=\"StkNr\" id=\"Par21_Stk5\">Stk. 5.</span> Hvis udvalget vurderer, at en ansøgning ikke ligger inden for de i opslaget angivne temaer, giver Arbejdstilsynet som sekretariat ansøgeren et afslag.</p>\r\n<p class=\"ParagrafGruppeOverskrift\">\r\n   <span id=\"Kap5_X4\">Relevans</span>\r\n</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22.</span> Det Strategiske Arbejdsmiljøforskningsudvalg vurderer de kvalificerede ansøgninger efter relevanskriterier, som udvalget beslutter.</p>\r\n<p class=\"Stk2\">\r\n   <span class=\"StkNr\" id=\"Par22_Stk2\">Stk. 2.</span> Det Strategiske Arbejdsmiljøforskningsudvalg lægger ved vurderingen bl.a. vægt på at fremme tværgående institutionelt og fagligt samarbejde i arbejdsmiljøforskningen, jf. § 16, stk. 3.</p>\r\n<p class=\"ParagrafGruppeOverskrift\">\r\n   <span id=\"Kap5_X5\">Uddeling</span>\r\n</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23_Stk1\">§ 23.</span> Det Strategiske Arbejdsmiljøforskningsudvalg indstiller ansøgninger til beskæftigelsesministerens godkendelse.</p>\r\n<p class=\"Stk2\">\r\n   <span class=\"StkNr\" id=\"Par23_Stk2\">Stk. 2.</span> Fonden uddeler midler til de godkendte forsknings- og udviklingsaktiviteter, jf. § 26, stk. 1.</p>\r\n<p class=\"Stk2\">\r\n   <span class=\"StkNr\" id=\"Par23_Stk3\">Stk. 3.</span> Fonden stiller ved uddeling krav om, at forsknings- og udviklingsresultater gøres offentligt tilgængelige med henblik på anvendelse, jf. § 16, stk. 4.</p>\r\n<p class=\"Stk2\">\r\n   <span class=\"StkNr\" id=\"Par23_Stk4\">Stk. 4.</span> Arbejdstilsynet giver som sekretariat de øvrige ansøgere et afslag.</p>\r\n<p class=\"ParagrafGruppeOverskrift\">\r\n   <span id=\"Kap5_X6\">Hurtig procedure</span>\r\n</p>\r\n<p class=\"Paragraf\" id=\"P24\">\r\n   <span class=\"ParagrafNr\" id=\"Par24_Stk1\">§ 24.</span> Det Strategiske Arbejdsmiljøforskningsudvalg kan beslutte, at der efter opslag kan ydes støtte til et konkret tema, som ligger uden for strategien, hvis udvalget konstaterer et særligt behov for at tilvejebringe konkret, løsningsorienteret viden inden for kort tid.</p>\r\n<p class=\"Stk2\">\r\n   <span class=\"StkNr\" id=\"Par24_Stk2\">Stk. 2.</span> Det Strategiske Arbejdsmiljøforskningsudvalg kan i dets forretningsorden vedtage, at Arbejdstilsynet som sekretariat vurderer ansøgningernes relevans og indstiller ansøgninger til beskæftigelsesministerens godkendelse, jf. § 22 og § 23, stk. 1.</p>\r\n<p class=\"Stk2\">\r\n   <span class=\"StkNr\" id=\"Par24_Stk3\">Stk. 3.</span> Ansøgningernes kvalitet skal vurderes af henholdsvis Danmarks Innovationsfond og Udvalget for Udvikling og Udredning, jf. § 20 og § 21.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Fondens administration</p>\r\n<p class=\"Paragraf\" id=\"P25\">\r\n   <span class=\"ParagrafNr\" id=\"Par25_Stk1\">§ 25.</span> Arbejdstilsynet udarbejder en vejledning om ansøgningskrav.</p>\r\n<p class=\"Paragraf\" id=\"P26\">\r\n   <span class=\"ParagrafNr\" id=\"Par26_Stk1\">§ 26.</span> Arbejdstilsynet giver tilsagn om tilskud til godkendte forsknings- og udviklingsaktiviteter, jf. § 23, stk. 2.</p>\r\n<p class=\"Stk2\">\r\n   <span class=\"StkNr\" id=\"Par26_Stk2\">Stk. 2.</span> Arbejdstilsynet fastsætter standardvilkår for tilskud fra fonden, herunder vilkår om midlernes anvendelse, udbetaling, regnskab, revision, faglig rapportering m.v.</p>\r\n<p class=\"Stk2\">\r\n   <span class=\"StkNr\" id=\"Par26_Stk3\">Stk. 3.</span> Vilkår for revision af regnskaber for projekttilskud fra Arbejdsmiljøforskningsfonden fremgår af bilag 1 til bekendtgørelsen.</p>\r\n<p class=\"Paragraf\" id=\"P27\">\r\n   <span class=\"ParagrafNr\" id=\"Par27_Stk1\">§ 27.</span> Arbejdstilsynet fører tilsyn med de forsknings- og udviklingsaktiviteter, der modtager tilskud fra fonden.</p>\r\n<p class=\"Paragraf\" id=\"P28\">\r\n   <span class=\"ParagrafNr\" id=\"Par28_Stk1\">§ 28.</span> Tilskudsmodtager skal underrette Arbejdstilsynet, hvis planlagte aktiviteter forsinkes, eller forudsætningerne for tilskuddet ændres væsentligt.</p>\r\n<p class=\"Paragraf\" id=\"P29\">\r\n   <span class=\"ParagrafNr\" id=\"Par29_Stk1\">§ 29.</span> Arbejdstilsynet kan beslutte, at tilskud bortfalder eller kræves tilbagebetalt, hvis tilskudsvilkårene ikke overholdes.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Administrative bestemmelser</p>\r\n<p class=\"Paragraf\" id=\"P30\">\r\n   <span class=\"ParagrafNr\" id=\"Par30_Stk1\">§ 30.</span> Det Strategiske Arbejdsmiljøforskningsudvalg afgiver en årlig redegørelse til Arbejdsmiljørådet om fondens virke.</p>\r\n<p class=\"Paragraf\" id=\"P31\">\r\n   <span class=\"ParagrafNr\" id=\"Par31_Stk1\">§ 31.</span> Arbejdstilsynets afgørelser kan ikke indbringes for anden administrativ myndighed.</p>\r\n<p class=\"Stk2\">\r\n   <span class=\"StkNr\" id=\"Par31_Stk2\">Stk. 2.</span> Afgørelser efter § 19, stk. 4, og § 29 kan dog indbringes for beskæftigelsesministeren.</p>\r\n<p class=\"ParagrafGruppeOverskrift\">\r\n   <span id=\"Kap7_X2\">Ikrafttræden</span>\r\n</p>\r\n<p class=\"Paragraf\" id=\"P32\">\r\n   <span class=\"ParagrafNr\" id=\"Par32_Stk1\">§ 32.</span> Bekendtgørelsen træder i kraft den 14. januar 2015.</p>\r\n<p class=\"Stk2\">\r\n   <span class=\"StkNr\" id=\"Par32_Stk2\">Stk. 2.</span> Samtidig ophæves bekendtgørelse nr. 1677 af 3. december 2013 om Arbejdsmiljøforskningsfonden.</p><div class=\"Givet\" id=\"Givet\"><p class=\"Givet\" align=\"center\">Beskæftigelsesministeriet, den 12. januar 2015</p><p class=\"Sign1\" align=\"center\">Henrik Dam Kristensen</p><p class=\"Sign2\" align=\"right\">/ Nanna Møller</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Vilkår for revision af regnskaber for projekttilskud fra Arbejdsmiljøforskningsfonden</p>\r\n<p>1. Disse vilkår gælder for tilskudsmodtagere, som modtager tilskud fra Arbejdsmiljøforskningsfonden.</p>\r\n<p>2. Revisionen skal udføres af en statsautoriseret eller registreret revisor, af Kommunernes Revisionsafdeling eller revisionsdirektoratet for Københavns Kommune eller andre kommunale revisororganer. 2.1 I tilfælde af revisorskift skal den tiltrædende revisor rette henvendelse til den fratrædende revisor, der har pligt til at oplyse grundene til fratrædelsen. 3. Revision skal tilrettelægges og udføres i overensstemmelse med god offentlig revisionsskik, således som dette begreb er fastlagt i § 3 i lov om revisionen af statens regnskaber m.v. (lovbekendtgørelsen nr. 101 af 19. januar 2012) og nærmere præciseret i stk. 2 og §§ 3-7.</p>\r\n<p>3.1 Ved revisionen efterprøves om projektregnskabet er rigtigt og om de dispositioner, der er omfattet af regnskabsaflæggelsen, er i overensstemmelse med meddelte bevillinger, love og andre forskrifter, samt med indgåede aftaler og sædvanlig praksis. Der foretages endvidere en vurdering af, hvorvidt der er taget skyldige økonomiske hensyn ved forvaltningen af de midler og ved gennemførelsen af de aktiviteter, der er omfattet af projektregnskabet.</p>\r\n<p>4. Revisionens omfang afhænger af tilskudsmodtagers administrative struktur og forretningsgange, herunder den interne kontrol og andre forhold af betydning for regnskabsaflæggelsen.</p>\r\n<p>5. Ved revisionen skal revisor efterprøve:  om projektregnskabet er rigtigt, det vil sige uden væsentlige fejl og mangler,  om tilskudsbetingelserne er opfyldt, herunder vilkår i bevillingsbrevet,  om tilskuddet er anvendt til det/de opstillede mål i ansøgningen,  om tilskudsmodtager har udvist sparsommelighed, og  om de oplysninger, som tilskudsmodtager har meddelt Arbejdstilsynet om opfyldelsen af resultatkravene, er dokumenterede.</p>\r\n<p>5.1 Revisionen udføres ved stikprøvevise undersøgelser</p>\r\n<p>5.2 Revisionen udføres ved det samlede slutregnskab for projektet.</p>\r\n<p>6. Tilskudsmodtager skal give revisor de oplysninger, som må anses af betydning for bedømmelsen af projektregnskabet samt for revisors vurdering af forvaltningen, herunder mål og opnåede resultater. Tilskudsmodtager skal give revisor adgang til at foretage undersøgelser, denne finder nødvendige, og skal sørge for, at revisor får de oplysninger og den bistand, som revisor anser for nødvendig for udførelsen af sit hverv.</p>\r\n<p>7. Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med midlernes forvaltning, påhviler det revisor straks at give tilskudsmodtager meddelelse derom, samt påse at tilskudsmodtager giver tilskudsyder meddelelse herom inden 3 uger. I modsat fald er det revisors pligt at orientere tilskudsyder. Revisors bemærkninger indsendes sammen med meddelelsen.</p>\r\n<p>7.1 Det samme gælder, hvis revisor under sin revision eller på anden måde bliver opmærksom på, at projektets gennemførelse er usikker af økonomiske eller af andre grunde. 8. Det reviderede projektregnskab forsynes med en revisionspåtegning efter den for revisor gældende erklæringsbekendtgørelse, og det skal fremgå, at regnskabet er revideret i overensstemmelse med reglerne i denne bekendtgørelse. Forbehold skal fremgå af påtegningen.</p>\r\n<p>8.1 Revisor skal afgive en revisionsberetning med revisors vurdering og konklusion vedrørende den udførte revision, jf. § 5. Beretningen kan afgives i tilslutning til påtegningen eller i en revisionsprotokol.</p>\r\n<p>8.2 Genpart af revisionsberetningen indsendes af tilskudsmodtager til Arbejdstilsynet sammen med det påtegnede projektregnskab.</p><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Uddeling af midler sker inden for rammerne af artikel 31 i Kommissionens forordning (EF) nr. 800/2008 af 6. august om visse former for støttes forenelighed med fællesmarkedet i henhold til traktatens artikel 87 og 88 (Generel gruppefritagelsesforordning), EU-Tidende 2008, nr. L 214 s. 3ff.</p>\r\n<p class=\"Fodnote\">\r\n   <a class=\"FodnoteNr\" name=\"Par1_Stk1_Not2\" href=\"#Henvisning_Par1_Stk1_Not2\">2)</a> Fonden er en udmøntning af de anbefalinger, som Arbejdsministeriets Udvalg om Arbejdsmiljøforskning gav i rapport af 23. februar 2001.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/01/2015"
        },
        {
            "displayName": "Accession",
            "displayValue": "B20150000805"
        },
        {
            "displayName": "Entydig dokumentidentifikation",
            "displayValue": "BE006136"
        },
        {
            "displayName": "Dato for førstegangsindlæggelse",
            "displayValue": "13/01/2015"
        },
        {
            "displayName": "Dato for indlæggelse",
            "displayValue": "13/01/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "8"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "12/01/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdstilsynet, j.nr. 20140076661"
        },
        {
            "displayName": "Stikord",
            "displayValue": "Arbejdsmiljøforskningsfonden"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}