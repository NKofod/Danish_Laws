{
    "id": 107752,
    "title": "1988 BTL 208   BETÆNKNING OVER FORSLAG TIL LOV OM ÆNDRING AF LOV OM INTERNATIONALT   UDVIKLINGSSAMARBEJDE (OPHÆVELSE AF LÅNEBISTANDEN SOM BISTANDSFORM, FORHØJELSE   AF INVESTERINGSGARANTIRAMMEN, CENTER FOR UDVIKLINGSFORSKNINGS FUNKTIONER OG   LEDELSESSTRUKTUR M.V.)    NR L 208 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 208",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 208 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om internationalt  \r\n\r\n udviklingssamarbejde (Ophævelse af lånebistanden som bistandsform, forhøjelse  \r\n\r\n af investeringsgarantirammen, Center for Udviklingsforsknings funktioner og  \r\n\r\n ledelsesstruktur m.v.) <BR>  \r\n\r\n Nr L 208 1988-89, 1. samling </P>  \r\n\r\n<P></P>  \r\n\r\n<P>Afgivet af Udenrigsudvalget </P>  \r\n\r\n<P></P>  \r\n\r\n<P>Afgivet: 19890509 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til udenrigsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Venstres, Det Radikale Venstres,  \r\n\r\n Centrum-Demokraternes og Kristeligt Folkepartis medlemmer af udvalget)  \r\n\r\n lovforslaget til <I>vedtagelse uændret. </I></P>  \r\n\r\n<P>Et flertal inden for flertallet (Socialdemokratiets, Det Konservative  \r\n\r\n Folkepartis, Venstres og Det Radikale Venstres medlemmer af udvalget)  \r\n\r\n tilføjer, at det lægger vægt på, at der sikres en tilstrækkelig bredde i  \r\n\r\n centerbestyrelsens sammensætning. Særligt for så vidt angår besættelsen af  \r\n\r\n formandsposten, betoner flertallet betydningen af, at ministeren rådfører sig  \r\n\r\n med Forskningsrådet. </P>  \r\n\r\n<P>Et mindretal (Socialistisk Folkepartis medlemmer af udvalget) indstiller  \r\n\r\n lovforslaget til <I>vedtagelse</I> med det af mindretallet stillede  \r\n\r\n ændringsforslag. </P>  \r\n\r\n<P>Socialistisk Folkeparti kan helt tilslutte sig, at fremtidig bistand til  \r\n\r\n udviklingslande gives som gave og ikke som lån. For SF er det af afgørende  \r\n\r\n betydning, at ulandsbistanden ydes i overensstemmelse med de overordnede  \r\n\r\n kvalitative målsætninger og principper for det konkrete udviklingssamarbejde,  \r\n\r\n som er opregnet i Danidas &#187;Strategisk Planlægning. Handlingsplan&#171;,  \r\n\r\n s. 2-3. </P>  \r\n\r\n<P>Under udvalgsbehandlingen har udenrigsministerens besvarelse af  \r\n\r\n spørgsmålet om, hvilke kriterier der skal opfyldes med hensyn til  \r\n\r\n modtagerlandenes økonomiske situation og med hensyn til investeringens art,  \r\n\r\n for at en påtænkt investering kan få investeringsgaranti, gjort det klart, at  \r\n\r\n investeringsgarantiordningen ikke hører hjemme under denne bistandsmålsætning  \r\n\r\n og dermed i Danidas regi. Der henvises til udenrigsministerens besvarelse af  \r\n\r\n spørgsmål 3 (optrykt som bilag). </P>  \r\n\r\n<P>Derfor ønsker Socialistisk Folkeparti investeringsgarantiordningen flyttet  \r\n\r\n til industriministerens ressort i lighed med den overførsel, der skete i 1985  \r\n\r\n af eksportkreditgarantiordningen. SF mener i øvrigt, at der kunne gøres et  \r\n\r\n tilsvarende synspunkt gældende med hensyn tilIndustrialiseringsfonden for  \r\n\r\n Udviklingslandene. </P>  \r\n\r\n<P>Nummer 3-5 i § 1 i lovforslaget kan Socialistisk Folkeparti fuldt ud  \r\n\r\n tilslutte sig. For SF er det vigtigt, at Center for Udviklingsforskning har  \r\n\r\n fået en præciseret og ajourført formålsparagraf, hvor forskningsopgaverne  \r\n\r\n fortsat har førsteprioritet. Det er også vigtigt, at intentionen fra  \r\n\r\n udvalgsarbejdet vedrørende Center for Udviklingsforskning følges med hensyn  \r\n\r\n til ønskerne til den fremtidige bestyrelse. Med oprettelsen af en bestyrelse  \r\n\r\n skal der skabes et organ, der sikrer et forum for en faglig dialog og  \r\n\r\n bidrager til centrets kontakt med andre forskningsmiljøer inden for  \r\n\r\n udviklingsforskningen. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling. </P>  \r\n\r\n<P>Mindretallet bemærker i øvrigt følgende: </P>  \r\n\r\n<P>Fremskridtspartiet kan ikke støtte en ophævelse af lånebistanden som  \r\n\r\n bistandsform for derefter at yde udviklingsbistanden på gavevilkår. En sådan  \r\n\r\n hjælp bør være frivillig privat gavehjælp. Center for Udviklingsforskning bør  \r\n\r\n efter Fremskridtspartiets opfattelse nedlægges. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (SF): </P>  \r\n\r\n<P>Til § 1 </P>  \r\n\r\n<P>1) <I>Nr. 2</I> affattes således: </P>  \r\n\r\n<P>&#187;2. <I>§ 8</I> ophæves.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Mindretallet finder det mest hensigtsmæssigt, at  \r\n\r\n investeringsgarantiordningen, der er hjemlet i lovens § 8, på samme måde som  \r\n\r\n det skete med eksportgarantiordningen i 1985 overføres til lov om Danmarks  \r\n\r\n Erhvervsfond med henblik på, at Eksportkreditrådet overtager administrationen  \r\n\r\n af ordningen. </P>  \r\n\r\n<P>Som konsekvens heraf foreslår mindretallet, at § 8 i lov om internationalt  \r\n\r\n udviklingssamarbejde ophæves, idet mindretallet forudsætter, at  \r\n\r\n industriministeren, såfremt ændringsforslaget vedtages, fremsætter lovforslag  \r\n\r\n om ændring af lov om Danmarks Erhvervsfond i overensstemmelse med ovenstående  \r\n\r\n med henblik på ikrafttrædelse 1. juli 1989. Det forudsættes endvidere, at der  \r\n\r\n i forbindelse hermed sker den forhøjelse af beløbsrammen for  \r\n\r\n investeringsgarantier til 2.500 mio. kr., som udenrigsministeren har  \r\n\r\n foreslået i dette lovforslag. </P>  \r\n\r\n<P>Fischer (KF) fmd. <I>Connie Hedegaard (KF) Per Stig Møller (KF) Bjørn  \r\n\r\n Elmquist (V) Steenholdt (Grønl.) Annette Just (FP) Jørgen Estrup (RV)</I>  \r\n\r\n nfmd. <I>Duetoft (CD) Glønborg (KRF) Helle Degn (S) Graversen (S) Kelm-Hansen  \r\n\r\n (S) Lykketoft (S) Ole Espersen (S) Erik B. Smith (S) Riishøj (SF) Ebba  \r\n\r\n Strange (SF) </I></P>  \r\n\r\n<P>Bilag </P>  \r\n\r\n<P>Et af udvalgets spørgsmål til udenrigsministeren og dennes besvarelse  \r\n\r\n heraf </P>  \r\n\r\n<P>Spørgsmål 3: </P>  \r\n\r\n<P>Hvilke kriterier skal opfyldes med hensyn til modtagerlandets økonomiske  \r\n\r\n situation og med hensyn til investeringens art for, at en påtænkt investering  \r\n\r\n kan opnå investeringsgaranti? </P>  \r\n\r\n<P>Svar: </P>  \r\n\r\n<P>Modtagerlandet skal være et udviklingsland opført på den af OECD's komite  \r\n\r\n for udviklingsbistand, DAC, udarbejdede officielle liste over  \r\n\r\n udviklingslande, og investeringen forudsættes godkendt af det pågældende  \r\n\r\n lands udviklingsmyndigheder. Herudover må BNI pr. capita ikke overstige US  \r\n\r\n dollars 3.000,00 pr. år. </P>  \r\n\r\n<P>Endvidere stilles som krav, at investeringen skal være en direkte  \r\n\r\n nyinvestering eller et dermed ligestillet lån. Investeringen kan bestå af  \r\n\r\n penge eller indskud af andre aktiver såsom maskiner og inventar. Foruden rene  \r\n\r\n nyinvesteringer vil garantiordningen også kunne omfatte nytegning af kapital  \r\n\r\n som led i rekonstruktion af en nødlidende virksomhed. Lån kan efter  \r\n\r\n omstændighederne garanteres, især hvis der er tale om langfristede,  \r\n\r\n investeringslignende finanslån, der er sammenkædet med en direkte  \r\n\r\n investering. Endelig kan reinvestering af udbytte garanteres. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/06/1989"
        },
        {
            "displayName": "Accession",
            "displayValue": "198814K00208"
        },
        {
            "displayName": "Entydig dokumentidentifikation",
            "displayValue": "CL004100"
        },
        {
            "displayName": "Dato for førstegangsindlæggelse",
            "displayValue": "07/06/1989"
        },
        {
            "displayName": "Dato for indlæggelse",
            "displayValue": "07/06/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "208"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}