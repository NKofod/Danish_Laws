{
    "id": 58190,
    "title": "Cirkulære om politiets forvaltning af beslaglagte eller deponerede pengebeløb eller værdipapirer. ",
    "documentTypeId": "140",
    "isSagsforlobPeriodValid": false,
    "shortName": "CIR nr 94 af 13/05/1952",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Cirkulære om politiets forvaltning af  \r\n\r\n beslaglagte eller deponerede pengebeløb eller værdipapirer. </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>(Til politidirektøren i København og samtlige politimestre). </P>  \r\n\r\n<P>Da justitsministeriet finder det ønskeligt, at penge eller værdipapirer,  \r\n\r\n der i henhold til frivillig deponering eller retskendelse er taget i bevaring  \r\n\r\n af politiet i anledning af en verserende straffesag, administreres under  \r\n\r\n fornøden sikkerhed og således, at de giver et passende udbytte, skal man  \r\n\r\n anmode d'herrer om fremtidig at iagttage de nedenfor fastsatte  \r\n\r\n retningslinier: </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> De tilfælde, der haves for øje, er: a)  \r\n\r\n Bevaringstagelse eller beslaglæggelse i medfør af retsplejelovens § 745 af  \r\n\r\n ting, der antages at burde konfiskeres, eller som ved en forbrydelse er  \r\n\r\n fravendt nogen, af hvem de kan kræves tilbage. </P>  \r\n\r\n<P>Derimod gælder nærværende cirkulære ikke ting, der tages i bevaring eller  \r\n\r\n beslaglægges for at tjene som bevismidler. </P>  \r\n\r\n<P>Som ting anses også rede penge og værdipapirer, og i retspraksis er det  \r\n\r\n antaget, at bestemmelsen også giver hjemmel til beslaglæggelse af et beløb,  \r\n\r\n der svarer til værdien af et formentlig konfiskationskrav. b)  \r\n\r\n Sikkerhedsstillelse, der efter rettens bestemmelse i medfør af  \r\n\r\n retsplejelovens § 785 træder i stedet for fængsling. c) Beslaglæggelse i  \r\n\r\n medfør af retsplejelovens § 797 til sikkerhed for sagsomkostninger og  \r\n\r\n erstatningsansvar. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> I forbindelse med sikkerhedsstillelse eller  \r\n\r\n beslaglæggelse (bortset fra beslaglæggelse af individuelt bestemte  \r\n\r\n værdipapirer) bør den pågældende gøres bekendt med, at sikkerheden kan  \r\n\r\n stilles ikke blot i form af kontante penge, men også ved deponering af bank-  \r\n\r\n eller sparekassebøger, hvorpå kun ihændehaveren kan hæve, obligationer,  \r\n\r\n kursnoterede aktier eller andre værdipapirer, der efter omstændighederne må  \r\n\r\n antages at frembyde fornøden sikkerhed og realisationsmulighed. Sikkerhed vil  \r\n\r\n ligeledes kunne stilles ved betryggende selvskyldnerkaution. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Kontante pengebeløb på over 2000 kr., der ved de  \r\n\r\n fornævnte foranstaltninger kommer i politiets besiddelse, og som ikke skønnes  \r\n\r\n at ville komme til udbetaling i løbet af 4 uger, bør snarest muligt indsættes  \r\n\r\n på særskilte bank- eller sparekassebøger, eventuelt med passende  \r\n\r\n opsigelsesvarsel, hvorom der så vidt muligt bør træffes aftale med ejeren.  \r\n\r\n</P>  \r\n\r\n<P>Obligationer, aktier og andre værdipapirer, som ikke skønnes at kunne  \r\n\r\n udleveres i løbet af 4 uger, bør anbringes i åbent depot i en bank ellr et  \r\n\r\n andet anerkendt pengeinstitut til sædvanlig formueadministration. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Udbytte af værdier, der er taget i bevaring eller  \r\n\r\n beslaglagt i medført af retsplejelovens § 745, tilfalder statskassen, såfremt  \r\n\r\n effekterne bliver konfiskeret. Tilkommer effekterne en ved forbrydelsen  \r\n\r\n forurettet, tilfalder også udbyttet denne. Iøvrigt tilfalder udbytte af penge  \r\n\r\n eller værdipapirer, der er stillet som sikkerhed eller er taget i bevaring  \r\n\r\n eller beslaglagt, deponenten, efterhånden som det forfalder, medmindre andet  \r\n\r\n er aftalt eller fastsat af retten. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Såfremt der bliver spørgsmål om at udnytte særlige  \r\n\r\n til beslaglagte eller deponerede værdipapirer knyttede rettigheder, såsom en  \r\n\r\n med aktier forbundet stemmeret eller ret til nytegning af aktier, eller der  \r\n\r\n ved udtrækning af obligationer eller indfrielse af gælds- eller pantebreve  \r\n\r\n bliver spørgsmål om anbringelse af provenuet, bør politiet, når det måtte  \r\n\r\n blive bekendt hermed, give vedkommende berettigede fornøden adgang til at  \r\n\r\n varetage sit tarv, forsåvidt dette kan ske, uden at det offentliges sikkerhed  \r\n\r\n derved forringes. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Justitsministeriet, den 13. maj 1952.  \r\n\r\n</I> </P>  \r\n\r\n</center>\r\n\r\n<center>\r\n\r\n<P ALIGN=CENTER>P.M.V. </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Boas. </P>  \r\n\r\n</center>\r\n\r\n<P CLASS=MINISTER ALIGN=RIGHT>&nbsp;&nbsp;&nbsp;&nbsp;/Heide-Jørgensen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/06/1952"
        },
        {
            "displayName": "Accession",
            "displayValue": "C19520009409"
        },
        {
            "displayName": "Entydig dokumentidentifikation",
            "displayValue": "CM017132"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "94"
        },
        {
            "displayName": "År for udstedelse",
            "displayValue": "1952"
        },
        {
            "displayName": "Dato for underskrift",
            "displayValue": "13/05/1952"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}