{
    "id": 37730,
    "title": "Optagelsesbetingelser - rabatbetingelser (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 60412 af 28/11/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Dansk Historisk Håndbogsforlag klagede til Konkurrencerådet over at  \r\n\r\n betingelserne for optagelse i branchens fælles bogkatalog for 1991 ikke blev  \r\n\r\n praktiseret ens over for alle deltagere. Konkurrencerådet fandt ikke  \r\n\r\n anledning til at gribe ind over for selve optagelsesbetingelserne, men  \r\n\r\n udstedte påbud til Bogbranchens Fællesråd om ensartet praktisering af  \r\n\r\n tilladte rabatbetingelser. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Optagelsesbetingelser - rabatbetingelser (* 1)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Konkurrencerådet har behandlet en klage over, at betingelserne for  \r\n\r\n optagelse i det fælles bogudsalgskatalog for 1991 ikke er praktiseret ens  \r\n\r\n over for alle deltagere. </P>  \r\n\r\n<P>Klagen omfattede to forhold: for det første at klager - Dansk Historisk  \r\n\r\n Håndbogsforlag - havde fået nægtet optagelse af tre titler til  \r\n\r\n bogudsalgskataloget, og for det andet at rabatbetingelserne var afveget over  \r\n\r\n for Gyldendal, uden at en tilsvarende afvigelse var tilladt for Dansk  \r\n\r\n Historisk Håndbogsforlag. </P>  \r\n\r\n<P>Forlæggere og boghandlere har gennem deres respektive  \r\n\r\n brancheorganisationer indgået en aftale om at udgive et fælles katalog for  \r\n\r\n udsalget i 1991. Hensigten med at udgive et katalog i fællesskab er at skabe  \r\n\r\n et samlet slagkraftigt katalog og at undgå, at de enkelte forlag og  \r\n\r\n indkøbsforeningerne udsender hver for sig, således som det er sket i de  \r\n\r\n senere år. </P>  \r\n\r\n<P>I den indgåede aftale er der fastsat en række betingelser for at kunne  \r\n\r\n annoncere titler i det fælles katalog på bogudsalget. Disse kunne i specielle  \r\n\r\n tilfælde fraviges, og det var sket over for Gyldendal. </P>  \r\n\r\n<P>Aftalen var ikke anmeldt til Konkurrencerådet, jf. konkurrencelovens § 5,  \r\n\r\n men blev det, efter at der var ført forhandlinger med branchen. </P>  \r\n\r\n<P>Af aftalen fremgår bl.a., at følgende betingelser skal være opfyldt for at  \r\n\r\n få titler optaget i udsalgskataloget: </P>  \r\n\r\n<P>a) de må ikke tidligere have været optaget i bogudsalgskataloget, </P>  \r\n\r\n<P>b) for hver ti bøger, der optages i kataloget, skal der bestilles mindst  \r\n\r\n en boggengivelse i kataloget, </P>  \r\n\r\n<P>c) at udsalgsprisen skal være 24 kr. eller derover, </P>  \r\n\r\n<P>d) at der normalt ydes samme boghandlerrabat (50 pct.) under indsalget  \r\n\r\n (perioden frem til udsalgets start) og i hele udsalgsperioden. </P>  \r\n\r\n<P>Efter udsalgsperiodens ophør gælder de tidligere faste udsalgspriser ikke  \r\n\r\n længere, og boghandlerne vil normalt ikke kunne returnere modtagne bøger.  \r\n\r\n</P>  \r\n\r\n<P>Der blev nedsat en redaktionskomite bestående af tre forlæggere og tre  \r\n\r\n boghandlere samt en projektleder. </P>  \r\n\r\n<P>Redaktionskomiteen tillod over for Gyldendal afvigelse af betingelse d),  \r\n\r\n således at Gyldendal kun ydede en boghandlerrabat på 50 pct. i ca. 14 dage og  \r\n\r\n herefter 40 pct. Dette betyder i realiteten, at boghandlerne ved  \r\n\r\n initialordren, hvor den enkelte boghandel bestiller alle de bøger, der skal  \r\n\r\n ligge i butikken ved udsalgets start, får 50 pct. rabat. Dansk Historisk  \r\n\r\n Håndbogsforlag havde ønsket at afvige betingelse d), således at der blev ydet  \r\n\r\n 50 pct. rabat frem til 1/1 1991 og derefter normale rabatsatser, dvs. 25 pct.  \r\n\r\n rabat ved bestilling af en bog. </P>  \r\n\r\n<P>Denne afvigelse havde redaktionskomiteen ikke tilladt. Branchen har over  \r\n\r\n for Konkurrencerådet forklaret, at begrundelsen for Gyldendals afvigelse er,  \r\n\r\n at dette er det største skønlitterære forlag. Alle boghandlere, der deltager  \r\n\r\n i udsalget, ønsker Gyldendals titler på hylderne og vil typisk afgive en  \r\n\r\n betydelig initialordre. For Gyldendals titler gælder at ca. 95 pct. bliver  \r\n\r\n forudbestilt. Dansk Historisk Håndbogsforlags udgivelser er så specielle, at  \r\n\r\n man ikke på disse forventer forudbestillinger, men kun efterbestillinger.  \r\n\r\n Redaktionskomiteen har udvalgt ca. 1100 titler. Kriteriet for udvælgelsen har  \r\n\r\n været, at kun bøger af almen interesse for såvel forhandlere som publikum er  \r\n\r\n medtaget. </P>  \r\n\r\n<P>Ved Konkurrencerådets behandling af sagen var tidspunktet for indlevering  \r\n\r\n af de endeligt udformede annoncer til bogudsalgskataloget og for anmeldelser  \r\n\r\n af titler overskredet. Kataloget var sendt til trykning. På den baggrund  \r\n\r\n fandt rådet ikke tilstrækkelig anledning til, at foretage nærmere med hensyn  \r\n\r\n til de tre titler som Dansk Historisk Håndbogsforlag fik nægtet optaget i  \r\n\r\n bogudsalgskataloget. Herved lagde Konkurrencerådet bl.a. vægt på, at forlaget  \r\n\r\n ikke var forhindret i selvstændigt at udsende tilbud til boghandlerne om  \r\n\r\n bøger på udsalg. Virkningen af praktiseringen af de kriterier, der var nævnt  \r\n\r\n for at kunne optages i kataloget, måtte antages at kræve tidsmæssigt  \r\n\r\n omfattende undersøgelser. </P>  \r\n\r\n<P>Vedrørende rabatbestemmelser fandt Konkurrencerådet, at klager var stillet  \r\n\r\n anderledes end Gyldendal, hvor der var tilladt afvigelse fra de generelle  \r\n\r\n betingelser. På den baggrund udstedte Konkurrencerådet påbud til Bogbranchens  \r\n\r\n Fællesråd (der formelt står for den nu anmeldte aftale) ifølge  \r\n\r\n konkurrencelovens § 12, stk. 1, om at Dansk Historisk Håndbogsforlags  \r\n\r\n praktisering af de ansøgte afvigende rabatbetingelser ikke må føre til  \r\n\r\n sanktioner fra Fællesrådet eller de deltagende organisationers side. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Konkurrencerådet: Dokumentation 1990, s. 293-294."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19906041201"
        },
        {
            "displayName": "Entydig dokumentidentifikation",
            "displayValue": "CA005665"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "60412"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "28/11/1990"
        },
        {
            "displayName": "Administrerende myndighed",
            "displayValue": "Konkurrencerådet"
        },
        {
            "displayName": "Ressortministeriets journalnummer",
            "displayValue": "1:189-2-115"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}