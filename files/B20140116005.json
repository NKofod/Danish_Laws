{
    "id": 165473,
    "title": "Bekendtgørelse om erstatning og udgifter ved bekæmpelse og forebyggelse af husdyrsygdomme",
    "documentTypeId": "60",
    "isSagsforlobPeriodValid": true,
    "shortName": "BEK nr 1160 af 29/10/2014",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om erstatning og udgifter ved bekæmpelse og forebyggelse af husdyrsygdomme</p>\r\n<p class=\"Indledning2\">I medfør af § 56, stk. 2-4, i lov om hold af dyr, jf. lovbekendtgørelse nr. 466 af 15. maj 2014, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelse og definition</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Denne bekendtgørelse finder anvendelse ved udbetaling af erstatning i forbindelse med påbud om aflivning, fjernelse eller slagtning af dyr og ved påbud om destruktion, tilintetgørelse eller bortskaffelse af foder, æg, mælk og lignende produkter.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> I denne bekendtgørelse forstås ved følgende:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> Besætning: En samling af dyr af samme dyreart, som anvendes til et bestemt formål, som er knyttet til en bestemt geografisk beliggenhed, og som har en ejer i form af en juridisk eller fysisk person. Definitionen omfatter også samlinger af dyr på steder, hvor der midlertidigt samles levende eller døde dyr, herunder samlesteder, slagterier, forarbejdningsanlæg, køle- og fryseanlæg, afhentningspladser, fælles græsgange, græsningsarealer, dyrskuer, individprøvestationer, dyrehospitaler samt virksomheder omfattet af artikel 18 i biproduktforordningen (Europa-Parlamentets og Rådets forordning (EF) nr. 1069/2009 om sundhedsbestemmelser for animalske biprodukter og afledte produkter, som ikke er bestemt til konsum, og om ophævelse af forordning (EF) nr. 1774/2002 (forordningen om animalske biprodukter). For kvæg, svin, får og geder kan en besætning udgøres af 1 dyr.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Husdyrbrug: Enhver lokalitet, ejendom, konstruktion, eller i tilfælde af frilandsproduktion ethvert område, hvor der holdes dyr eller opbevares avlsmateriale midlertidigt eller permanent, undtagen:</p>\r\n<p class=\"Liste2\">\r\n   <span class=\"Liste2Nr\" id=\"Par2_Stk1_Num2_Lita\">a)</span> husstande, hvor der udelukkende holdes selskabsdyr, eller</p>\r\n<p class=\"Liste2\">\r\n   <span class=\"Liste2Nr\" id=\"Par2_Stk1_Num2_Litb\">b)</span> dyrlægepraksis eller -klinik.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> Brugeren: Enhver fysisk eller juridisk person, som midlertidigt eller permanent har ansvaret for en besætning.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> Zoonotisk salmonella: Salmonella serotype, der kan smitte mellem dyr og mennesker, og er omfattet af reglerne for salmonella i æg og fjerkræ.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Erstatning</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Inden dyr aflives som led i offentlig sygdomsbekæmpelse, jf. § 30 i lov om hold af dyr, skal de takseres som anført i § 6. Fødevarestyrelsen udbetaler erstatning for de takserede dyr.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Erstatning for foder, æg, mælk og lignende animalske produkter, der destrueres som led i offentlig sygdomsbekæmpelse, udbetaler Fødevarestyrelsen med de pågældende produkters almindelige handelsværdi. Hvis der ikke forefindes en almindelig handelsværdi, bliver foder, æg, mælk og lignende animalske produkter takseret af et taksationsudvalg, jf. § 7.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Til delvis dækning af ejerens driftstab, jf. § 8, udbetaler Fødevarestyrelsen 20 pct. af det samlede driftstab ved aflivning af alle modtagelige husdyr for den konstaterede sygdom, der er på husdyrbruget, og som er under offentligt tilsyn.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Taksationsprocedure og beregning af erstatning</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Ved taksation i henhold til § 7 værdiansættes dyrene efter deres tilstand ved aflivning, dog således at der ikke tages hensyn til den sygdom eller den mistanke herom, der er årsag til aflivning. I værdien fradrages ved udbetaling værdien af dyrene i aflivet eller slagtet tilstand.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Et taksationsudvalg består af tre personer:</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num1\">1)</span> én udpeget af Fødevarestyrelsen, som skal være fortrolig med husdyravl inden for den pågældende dyreart,</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num2\">2)</span> én udpeget af ejeren eller brugeren, som skal være fortrolig med husdyravl inden for den pågældende dyreart, og</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num3\">3)</span> én medarbejder fra Fødevarestyrelsen.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Hvis der alene er tale om aflivning af enkelte dyr, eller hvis Fødevarestyrelsen påbyder dyr aflivet i undersøgelsesøjemed, jf. § 26 og § 30 i lov om hold af dyr, kan taksationen foretages af Fødevarestyrelsen.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Hvis der findes godkendte skalaværdier, skal disse anvendes, og der nedsættes ikke et taksationsudvalg til at taksere dyrene.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Ejerens driftstab beregnes som 20 pct. af en fastlagt godkendt skalaværdi for det samlede driftstab.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Hvis der ikke findes godkendte skalaværdier, jf. stk. 1, udbetales 8 pct. af dyrenes samlede værdi, jf. § 3, til dækning af driftstab.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Ejeren eller brugeren af en besætning skal fremlægge de lovpligtige optegnelser vedrørende husdyrbruget.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Øvrige udgifter</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Fødevarestyrelsen afholder udgifterne til udtagning, indsendelse og undersøgelse af prøver, der er foreskrevet eller påbydes ved mistanke om eller efter konstatering af en af de i medfør af § 25 i lov om hold af dyr fastsatte liste 3-sygdomme, jf. bekendtgørelse om lister over smitsomme sygdomme til lov om hold af dyr.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Fødevarestyrelsen afholder udgifterne til destruktion, rengøring og desinfektion, afspærring, mærkning og lignende foranstaltninger, der påbydes som led i bekæmpelse af liste 3-sygdomme.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Fødevarestyrelsen afholder udgifter til destruktion, der påbydes som led i bekæmpelse af salmonellose herunder kun zoonotisk salmonella.</p>\r\n<p class=\"Stk2\">\r\n   <span class=\"StkNr\" id=\"Par10_Stk4\">Stk. 4.</span> Fødevarestyrelsen afholder udgifter til laboratorieanalyser ved kliniske mistanker af liste 4-sygdomme, jf. bekendtgørelse om lister over smitsomme sygdomme til lov om hold af dyr.</p>\r\n<p class=\"Stk2\">\r\n   <span class=\"StkNr\" id=\"Par10_Stk5\">Stk. 5.</span> Udgifter til andre foranstaltninger, der er foreskrevet eller som påbydes af Fødevarestyrelsen som led i forebyggelse eller bekæmpelse af husdyrsygdomme, er Fødevarestyrelsen uvedkommende, med mindre andet er bestemt.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Ikrafttrædelse</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Bekendtgørelsen træder i kraft den 2. november 2014.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Bekendtgørelse nr. 239 af 12. april 1991 om udgifter og erstatning ved bekæmpelse og forebyggelse af husdyrsygdomme ophæves.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 29. oktober 2014</p><p class=\"Sign1\" align=\"center\">Per Henriksen</p><p class=\"Sign2\" align=\"right\">/ Marianne Marer</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/11/2014"
        },
        {
            "displayName": "Accession",
            "displayValue": "B20140116005"
        },
        {
            "displayName": "Entydig dokumentidentifikation",
            "displayValue": "AH005377"
        },
        {
            "displayName": "Dato for førstegangsindlæggelse",
            "displayValue": "01/11/2014"
        },
        {
            "displayName": "Dato for indlæggelse",
            "displayValue": "01/11/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1160"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "29/10/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fødevarestyrelsen, j.nr. 2014-14-31-00007"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}