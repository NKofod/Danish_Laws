{
    "id": 40086,
    "title": "Diger naboret. ",
    "documentTypeId": "240",
    "isSagsforlobPeriodValid": false,
    "shortName": "KEN nr 17702 af 16/12/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Til beskyttelse af en hovedlandevej blev der langs denne anlagt dige  \r\n\r\n på en landbrugsejendom, der er beliggende uden beskyttelse af dige mod  \r\n\r\n Vadehavet. Antaget, at ejendommen på grund af sin geografiske beliggenhed  \r\n\r\n ville være udsat for forøgede mængder af flodskarn efter anlæggets  \r\n\r\n gennemførelse, og at der under disse omstændigheder burde tilkendes ejeren en  \r\n\r\n erstatning herfor. Erstatningen fastsattes skønsmæssigt til 25.000 kr. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Diger naboret. </H1>  \r\n\r\n<P></P>  \r\n\r\n<P>År 1986, fredag den 17. oktober kl. 10.00 holdt vejtaksationskommissionen  \r\n\r\n for Ribe Amtsrådskreds, bestående af formanden retsassessor C.H. Theut samt  \r\n\r\n medlemmerne J. Elbæk Jensen, Føvling, og Peter Th. Nielsen, Blåvand, møde i  \r\n\r\n Tjæreborg. </P>  \r\n\r\n<P>Der foretoges: </P>  \r\n\r\n<P>Tax.sag nr. 7/1986. </P>  \r\n\r\n<P>Ribe Amtsråd </P>  \r\n\r\n<P>mod </P>  \r\n\r\n<P> Bent Pedersen, </P>  \r\n\r\n<P> Tjæreborgvej 181, </P>  \r\n\r\n<P> 6761 Tjæreborg. </P>  \r\n\r\n<P>Det fremgår af sagen, at Ribe Amtsråd den 4. september 1986 har foretaget  \r\n\r\n ekspropriation til anlæg af dige langs sydsiden og dobbeltrettet cykelsti  \r\n\r\n langs nordsiden af hovedlandevej nr. 327 mellem Esbjerg og Tjæreborg. Lb.nr.  \r\n\r\n 11, matr.nr. 12 b  Krogsgård  Hovedgård,  Tjæreborg, tilhørende  Bent  \r\n\r\n  Pedersen,  Tjæreborgvej 181, 6731  Tjæreborg . </P>  \r\n\r\n<P>For og med lodsejeren mødte landbrugskonsulent Michael Uldall, Bramming.  \r\n\r\n</P>  \r\n\r\n<P>Det eksproprierede areal påvistes. </P>  \r\n\r\n<P>Det eksproprierede areal udgør 1870 (m2) markjord. Ved indgrebet fjernes  \r\n\r\n markoverkørsel i st. 6067 h.s.. Privat fællesvej i st. 6010 h.s. flyttes til  \r\n\r\n st. 6130 h.s.. </P>  \r\n\r\n<P>Ud over det afståede areal skaltil anlægsmyndighedens arbejdsareal  \r\n\r\n midlertidig afståes 4560 (m2). </P>  \r\n\r\n<P>Det afståede areal er beliggende langs sydsiden af hovedlandevej nr. 327  \r\n\r\n og på arealet skal anlægges et dige til beskyttelse af hovedlandevejen samt  \r\n\r\n den projekterede cykelsti langs nordsiden af hovedlandevejen. </P>  \r\n\r\n<P>Det oplystes, at der mellem lodsejeren og eksproprianten er indgået forlig  \r\n\r\n om erstatning for arealafståelse og den midlertidige afståelse. </P>  \r\n\r\n<P>For kommissionen er alene indbragt det af lodsejeren rejste  \r\n\r\n erstatningskrav vedrørende den forøgede mængde flodskarn, der efter  \r\n\r\n lodsejerens opfattelse vil aflejre sig på hans mark efter anlæggelsen af  \r\n\r\n diget. </P>  \r\n\r\n<P>Lodsejeren har nedlagt påstand om erstatning på 149.96o kr., som opgøres  \r\n\r\n således: </P>  \r\n\r\n<P>&#187; Tjæreborgvej 181, 6731 Tjæreborg </P>  \r\n\r\n<P> Vedr.: Dige ved hovedlandevej nr. 327 - mellem Esbjerg og  Tjæreborg.  \r\n\r\n</P>  \r\n\r\n<P> Opgørelse over forøgede mængder flodskarn. </P>  \r\n\r\n<P>Flodskarn (græs, pæle, plastic m.v.) fra nordsiden af nyt dige vil efter  \r\n\r\n digebyggeriet samles på arealerne syd for vejen. </P>  \r\n\r\n<P>Ialt drejer det sig om flodskarn fra ca. 750 m. nord for vejen. Der regnes  \r\n\r\n med 0,3 tons flodskarn pr. meter. </P>  \r\n\r\n<P>Flodskarnet skal transporteres til lossepladsen. Transportvejen er  \r\n\r\n beregnet med 5 km. (retur 10 km). </P>  \r\n\r\n<P>Maskinstationsprisen er 20 kr./tons + 2,50 kr./km. </P>  \r\n\r\n<P> Erstatningsopgørelse: </P>  \r\n\r\n<P>750 meter a 0,3 tons/meter = 225 tons. </P>  \r\n\r\n<PRE>  \r\n\r\n Læsning:  \r\n\r\n 225 tons a 20 kr./tons                       =   4.500 kr.  \r\n\r\n Transport (5 km.):  \r\n\r\n  225 tons a 2,50 kr./tons/km                 =   2.812 kr.  \r\n\r\n ----------------------------------------------------------  \r\n\r\n Ialt                                             7.312 kr.  \r\n\r\n ----------------------------------------------------------  \r\n\r\n  Pr. meter ca. 10,00 kr.  \r\n\r\n Flodskarn fra 750 m                          =   7.500 kr.  \r\n\r\n Kapitaliseret (6% i rente p.a.)              = 125.000 kr.  \r\n\r\n Afgrødetab 500 m a 2 m = 1000 (m2)  \r\n\r\n 1000 (m2) a 1,00 kr./(m2)                    =   1.000 kr.  \r\n\r\n Kapitaliseret (6% renter p.a.)               =  16.660 kr.  \r\n\r\n Konsulentbistand                             =     800 kr.  \r\n\r\n                                              -------------  \r\n\r\n Ialt erstatning                              = 149.960 kr.&#171;  \r\n\r\n                                              -------------  \r\n\r\n</PRE>  \r\n\r\n<P>Jette Pauli Andersen nedlagde på vegne Ribe Amtsråd principalt påstand om,  \r\n\r\n at der ikke tilkendtes lodsejeren erstatning, subsidiært påstand om betaling  \r\n\r\n af et mindre beløb efter kommissionens skøn. </P>  \r\n\r\n<P>Efter besigtigelsen fratrådte parterne. </P>  \r\n\r\n<P>Kommissionen gennemgik og drøftede sagen. </P>  \r\n\r\n<P>Der var i kommissionen enighed om at indhente yderligere sagkyndige  \r\n\r\n udtalelser. </P>  \r\n\r\n<P>Det aftaltes at afholde nyt møde i kommissionen torsdag den 30. oktober  \r\n\r\n 1986, hvortil formanden for Tjæreborg - Darum digelaug,  \r\n\r\n gårdejer Johannes Josefsen, Allerup Tjæreborg, vil være at indkalde. </P>  \r\n\r\n<P>År 1986, torsdag den 30. oktober kl. 15.30 holdt vejtaksationskommissionen  \r\n\r\n for Ribe Amtsråd møde i Tjæreborg. </P>  \r\n\r\n<P>Sagen fortsat fra den 17. oktober 1986. </P>  \r\n\r\n<P>På kommissionens foranledning mødte formanden for Tjæreborg - Darum  \r\n\r\n digelaug, gårdejer Johannes Josefsen, Allerup. </P>  \r\n\r\n<P>Der foretoges besigtigelse. </P>  \r\n\r\n<P> Johannes Josefsen forklarede, at Tjæreborg - Darum diget er 6,8 km langt  \r\n\r\n og er beliggende ud til vadehavet, umiddelbart sydøst for det i denne sag  \r\n\r\n omhandlede område. Digelauget har haft følgende udgifter til fjernelse af  \r\n\r\n flodskarn fra hele diget: I 1981: kr. 6.300, 1983: kr. 4.810, 1984: kr. 7.170  \r\n\r\n og 1985 kr. 7.010. I disse udgifter er indeholdt arbejdsløn samt udgifter til  \r\n\r\n maskine ved samling af flodskarn. I de pågældende år er flodskarnet blevet  \r\n\r\n brændt af på stedet. I 1982 måtte flodskarnet køres på lossepladsen, hvorfor  \r\n\r\n udgiften dette år var på ca. 14.000 kr.., excl. afgiften til lossepladsen.  \r\n\r\n Flodskarnet indeholder intet flodgræs, men derimod megen grøde fra Sneum å,  \r\n\r\n som kommer ud gennem Sneum sluse. </P>  \r\n\r\n<P>Mængden af affald er faldende, da man på lossepladsen i Måde er blevet  \r\n\r\n mere opmærksom på problemet. Afgørende for mængden af flodskarn og dets  \r\n\r\n placering efter anlæggelsen af det i sagen omhandlede dige vil navnlig være  \r\n\r\n vindretningen samt digets udformning. En kraftig vestenvind, efterfulgt af en  \r\n\r\n søndenvind, vil give de største mængder af flodskarn, og jo fladere diget  \r\n\r\n bliver, jo mere skarn vil der lægge sig på selve diget. </P>  \r\n\r\n<P> Johannes Josefsen fratrådte. </P>  \r\n\r\n<P>Landinspektør Bent Nielsen oplyste, at diget udføres med et anlæg 1 : 5 og  \r\n\r\n med digekrone i kote 5,5 over d.n.n. Laveste punkt på eksisterende  \r\n\r\n hovedlandevej er der, hvor vejen passerer Novrup bæk, det vil sige  \r\n\r\n umiddelbart vest for Bent Pedersens ejendom. Koten for vejmidten er her 2,80  \r\n\r\n d.n.n.Landinspektøren oplyste videre, at efter foreliggende hydrometriske  \r\n\r\n målinger på Esbjerg havn, foretaget af farvandsdirektoratet i  \r\n\r\n observationsperioden fra den 1. august 1976 til den 12. februar 1986, har  \r\n\r\n vandstanden haft følgende højder over 2,80 d.n.n.: År 1977: 2,84 d.n.n., år  \r\n\r\n 1981: 2,86 d.n.n., år 1983: 2,84 d.n.n., år 1984: 3,05 d.n.n. og år 1985:  \r\n\r\n 3,25 d.n.n.. Herudfra synes vandstanden alene at have opnået en højde, der  \r\n\r\n kunne have transporteret flodskarn over hovedlandevejen i måleperioden i  \r\n\r\n årene 1981, 1984 og 1985. </P>  \r\n\r\n<P>Kommissionen optog herefter sagen til kendelse, som afsiges, efter at  \r\n\r\n parterne har haft lejlighed til at udtale sig vedrørende de indhentede  \r\n\r\n sagkyndige udtalelser. </P>  \r\n\r\n<P>Sagen udsat. </P>  \r\n\r\n<P>År 1986, den 16. december </P>  \r\n\r\n<P>K E N D E L S E </P>  \r\n\r\n<P>I forbindelse med anlæg af dige langs sydsiden og dobbeltrettet cykelsti  \r\n\r\n langs nordsiden af hovedlandevej nr. 327 mellem Esbjerg og Tjæreborg  \r\n\r\n ved Novrup Bæk, har Ribe Amtsråd den 4. september 1986 truffet beslutning om  \r\n\r\n ekspropriation af bl.a. 1870 (m2) fra den Bent Pedersen, Tjæreborgvej  \r\n\r\n 181, Tjæreborg, tilhørende landbrugsejendom, matr.nr. 12  \r\n\r\n b Krogsgård Hovedgård, Tjæreborg, hvilken ejendom er beliggende langs  \r\n\r\n hovedlandevejens sydside uden beskyttelse af dige mod Vadehavet. </P>  \r\n\r\n<P>Ved skrivelse af 19. september 1986 har Ribe Amtsråd indbragt denne sag  \r\n\r\n for taksationskommissionen for Ribe Amtsråd i anledning af at Bent Pedersen  \r\n\r\n har rejst erstatningskrav vedrørende den forøgede mængde flodskarn, der efter  \r\n\r\n hans opfattelse vil aflejre sig på hans mark efter anlæggelse af  \r\n\r\n diget,mængder, som før etablering af diget ville være blevet skyllet over  \r\n\r\n hovedlandevejen og derefter have lagt sig i en bræmme nord for vejen. </P>  \r\n\r\n<P>Om den øvrige erstatning er der enighed mellem amtsrådet og lodsejeren.  \r\n\r\n</P>  \r\n\r\n<P>Lodsejeren har efter sin endelige påstand krævet en erstatning på 114.166  \r\n\r\n kr. </P>  \r\n\r\n<P>Erstatningskravet opgøres i bilag til skrivelse af 14. november 1986 fra  \r\n\r\n lodsejerens konsulent Michael Uldall, Bramming,på følgende måde: </P>  \r\n\r\n<P>&#187;1. Fjernelse af flodskarn. </P>  \r\n\r\n<P>750 m. flodskarn a 0,3 tons/meter = 225 tons </P>  \r\n\r\n<P>Korrigeret antal tons pr. år udregnet på grundlag af oversvømmelse 8 ud af  \r\n\r\n 10 år. </P>  \r\n\r\n<PRE>  \r\n\r\n 225 x 8  \r\n\r\n ------- = gnsn. 180 tons pr. år.  \r\n\r\n   10  \r\n\r\n Læsning  \r\n\r\n 180 tons a 20 kr./t.                = 3.600 kr.  \r\n\r\n Transport (5 km):  \r\n\r\n 180 t a 2,50 kr. pr. km.            = 2.250 kr.  \r\n\r\n Afgift Måde:                            (* 1)  \r\n\r\n -----------------------------------------------  \r\n\r\n Ialt for fjernelse:                   5.850 kr.  \r\n\r\n Kapitaliseret beløb (6%)                          =  97.500 kr.  \r\n\r\n</PRE>  \r\n\r\n<P>2. Afgrødetab </P>  \r\n\r\n<P>Det forudsættes, at den forøgede mængde flodskarn lægger sig i yderligere  \r\n\r\n 2 meters bredde. </P>  \r\n\r\n<PRE>  \r\n\r\n Afgrødetab 500 meter  \r\n\r\n a 2 m. a 1 kr./(m2)                 = 1.000 kr.  \r\n\r\n Kapitaliseret beløb (6%)                          =  16.666 kr.  \r\n\r\n samlet erstatningskrav:  \r\n\r\n 97.500 kr. + 16.666 kr.                           = 114.166 kr.  \r\n\r\n                                                   -------------  \r\n\r\n Honorar for konsulentbistand:                           800 kr.  \r\n\r\n ---------------------------------------------------------------  \r\n\r\n</PRE>  \r\n\r\n<P>Herudover tages forbehold for yderligere erstatningskrav, såfremt  \r\n\r\n vandstandslinien - på grund af digebyggeri - flyttes til høreliggende  \r\n\r\n arealer, idet disse i så fald bliver mindre dyrkbare på grund af øget  \r\n\r\n saltkoncentration. </P>  \r\n\r\n<P>(* 1) Hertil kommer afgiften for aflevering på Måde losseplads (p.t. 80  \r\n\r\n kr. pr. tons)&#187; </P>  \r\n\r\n<P>Ribe Amtsråd har principalt nedlagt påstand om, at der ikke tilkendes  \r\n\r\n lodsejeren nogen erstatning, subsidiært betaling af et mindre beløb efter  \r\n\r\n kommissionens skøn. </P>  \r\n\r\n<P>Kommissionen har indhentet sagkyndige udtalelser fra formanden  \r\n\r\n for Tjæreborg - Darum dilaug, gårdejer Johannes Josefsen, Allerup, og fra  \r\n\r\n landinspektør Bent Nielsen, Bramming. </P>  \r\n\r\n<P>Gårdejer Johannes Josefsen har forklaret, at Tjæreborg - Darum diget er  \r\n\r\n 6,8 km langt og er beliggende ud til Vadehavet, umiddelbart sydøst for det i  \r\n\r\n denne sag omhandlede område. Han har oplyst, at digelauget har haft følgende  \r\n\r\n udgifter til fjernelse af flodskarn fra hele diget: I 1981: kr. 6.300, 1983:  \r\n\r\n kr. 4,810, 1984: kr. 7.170 og 1985: kr. 7.010. I disse udgifter er indeholdt  \r\n\r\n arbejdsløn samt udgifter til maskine til samling af flodskarn. I de  \r\n\r\n pågældende år er flodskarnet blevet brændt af på stedet. I 1982 måtte  \r\n\r\n flodskarnet køres på lossepladsen, hvorfor udgifterne dette år var på ca.  \r\n\r\n 14.000 kr., excl. afgiften til lossepladsen. Flodskarnet indeholder intet  \r\n\r\n flodgræs, men derimod megen grøde fra Sneum å, som kommer ud gennem,  Sneum  \r\n\r\n sluse. Mængden af affald er faldende, da man på lossepladsen i Måde er blevet  \r\n\r\n mere opmærksom på problemet. Afgørende for mængden af flodskarn og dets  \r\n\r\n placering efter anlæggelsen af det i sagen omhandlede dige vil navnlig være  \r\n\r\n vindretningen samt digets udformning. En kraftig vestenvind, efterfulgt ef en  \r\n\r\n søndenvind, vil give de største mængder af flodskarn, og jo fladere diget  \r\n\r\n bliver, jo mere skarn vil der lægge sig på selve diget. </P>  \r\n\r\n<P>Landinspektør Bent Nielsen har oplyst, at diget udføres med et anlæg 1-5  \r\n\r\n og med digekrone i kote 5,5 over d.n.n. Laveste punkt på eksisterende  \r\n\r\n hovedlandevej er der, hvor vejen passerer Novrup bæk. Koten for vejmidten er  \r\n\r\n her 2,80 d.n.n.. Landinspektøren har videre oplyst, at efter foreliggende  \r\n\r\n hydrometriske målinger på Esbjerg havn, foretaget af farvandsdirektoratet i  \r\n\r\n observationsperioden fra den 1. august 1976 til den 12. februar 1986, har  \r\n\r\n vandstanden haft følgende højder over 2,80 d.n.n.: År 1977: 2,84 d.n.n., år  \r\n\r\n 1981: 2,86 d.n.n., år 1983: 2,84 d.n.n., år 1984: 3,05 d.n.n. og år 1985:  \r\n\r\n 3,25 d.n.n.. Herudfra synes vandstanden, ifølge landinspektøren, alene at  \r\n\r\n have opnået en højde, der kunne have transporteret flodskarn over  \r\n\r\n hovedlandevejen i måleperioden i årene 1981, 1984 og 1985. </P>  \r\n\r\n<P> Bent Pedersen har oplyst, at han har erhvervet ejendommen i 1983. Der  \r\n\r\n blev ikke under salgsforhandlingerne nævnt noget om mængden af flodskarn, og  \r\n\r\n han var ikke selv klar over, at der kunne blive aflejret affald på hans jord.  \r\n\r\n Det første år, han ejede ejendommen, havde han en maskinstation til at fjerne  \r\n\r\n flodskarnet, men han havde selv samlet affaldet og brændt så meget af det,  \r\n\r\n som kunne brændes. Han har konstateret, at flodskarnet på hans ejendom har  \r\n\r\n lagt sig i en bræmme på ca. 10 meter på arealer, som han har haft korn i  \r\n\r\n eller har anvendt til græsning. </P>  \r\n\r\n<P> Bent Pedersen har til støtte for sin påstand gjort gældende, at  \r\n\r\n anlæggelse af diget vil bevirke, at det flodskarn, som tidligere ville være  \r\n\r\n skyllet over hovedlandevejen, nu vil lægge sig på hans markjord, begyndende  \r\n\r\n ved det sydøstlige hjørne af diget. Det vil efter digets anlæggelse årligt  \r\n\r\n dreje sig om yderligere flodskarn på ca. 700 (m2). Ved kraftig sydvest vind  \r\n\r\n presses store vandmængder op mod Esbjerg området. Da farvandet er meget  \r\n\r\n snævert, vil en strømretning fra nordvest presse vandet op i det lavt  \r\n\r\n liggende område. </P>  \r\n\r\n<P>Lodsejeren har anført, at oplysningerne om omkostningerne ved fjernelse af  \r\n\r\n flodskarn fra Tjæreborg - Darum diget ikke umiddelbart kan danne grundlag for  \r\n\r\n beregning af omkostningerne, som vil opstå for ham i denne sag,og han har  \r\n\r\n herom bl.a. gjort gældende: </P>  \r\n\r\n<P>Mængden af flodskarn vil ved denne ejendom være betydeligt større end  \r\n\r\n ved Tjæreborg - Darum diget, idet koncentrationen af affald vil være større,  \r\n\r\n jo nærmere man kommer Esbjerg havn og affaldspladsen i Måde. Ubjerget hø fra  \r\n\r\n engområderne vil ligeledes forøge mængden af flodskarn. Der opsamles mere  \r\n\r\n flodskarn i det her omhandlede område ved Novrup, idet det virker som en  \r\n\r\n &#187;fangsluse&#171;, i modsætning til Tjæreborg - Darum digets kystlinie,  \r\n\r\n som er lige. Endelig er flodskarn fra Tjæreborg - Darum diget ikke blevet  \r\n\r\n kørt til lossepladsen men opsamlet til senere fjernelse. </P>  \r\n\r\n<P>Lodsejeren har til støtte for sin påstand om erstatning for afgrødetab  \r\n\r\n gjort gældende, at den forøgede mængde flodskarn vil udvide den nuværende  \r\n\r\n bræmme af kvivkgræs fra ca. 10 meter til ca. 12 meter. </P>  \r\n\r\n<P>Ribe Amtsråd har til støtte for sin påstand gjort gældende, at der er tale  \r\n\r\n om et ikke erstatningspligtigt indgreb. En lodsejer, som har sin ejendom  \r\n\r\n beliggende ved havet, må tåle de gener,der kommer herfra. Anlæggelsen af  \r\n\r\n diget betyder ikke, at alt det flodskarn som nu aflejrer sig på nordsiden af  \r\n\r\n landevejen fremover vil aflejre sig i det sydøstlige hjørne af det nye dige,  \r\n\r\n en stor del må derimod antages at lægge sig på selve diget. Amtsrådet har  \r\n\r\n endvidere sammenholdt dette indgreb med indgreb over for handlende i en by,  \r\n\r\n hvor der bliver anlagt en omfartsvej. De handlende her er ikke berettigede  \r\n\r\n til erstatning for den nedgang i omsætningen, som skyldes trafikomlægningen.  \r\n\r\n</P>  \r\n\r\n<P>Kommissionen skal udtale: </P>  \r\n\r\n<P>Ved sagens afgørelse lægger kommissionen til grund, at anlægget af det  \r\n\r\n omhandlede dige må antages at medføre, at en del af det flodskarn, som før  \r\n\r\n digets etablering ville være skyllet over hovedlandevejen, nu med års  \r\n\r\n mellemrum vil blive aflejret på Bent Pedersens landbrugsareal. Generne herved  \r\n\r\n og udgifterne til fjernelse af de forøgede affaldsmængder findes at  \r\n\r\n overstige, hvad en lodsejer må tåle af afledte ulemper og udgifter fra et  \r\n\r\n offentligt anlæg, også under omstændigheder som i nærværende sag, hvor  \r\n\r\n lodsejeren må forvente opskylning af flodskarn når han har bosat sig ud til  \r\n\r\n Vadehavet. </P>  \r\n\r\n<P>Herefter, og idet ekspropriationen af arealer fra Bent Pedersens ejendom  \r\n\r\n er sket med det formål at tilvejebringe arealer til det planlagte dige,  \r\n\r\n finder kommissionen, at der som ekspropriationserstatning  \r\n\r\n tilkommer Bent Pedersen et beløb for ulemper og udgifter ved de forøgede  \r\n\r\n mængder af flodskarn, som forventes at blive aflejret på hans ejendom som  \r\n\r\n følge af digets anlæggelse. </P>  \r\n\r\n<P>Kommissionen finder imidlertid, at det på grundlag af de indhentede  \r\n\r\n oplysninger må antages, at den forøgede mængde af flodskarn på lodsejerens  \r\n\r\n ejendom vil være betydelig mindre end af ham anført. Da diget anlægges med en  \r\n\r\n relativ flad skråning, må det således antages, at en del af flodskarnet vil  \r\n\r\n aflejre sig på diget. Kommissionen finder endvidere, at omkostningerne ved  \r\n\r\n fjernelsen af flodskarnet vil være betydeligt mindre end af lodsejeren  \r\n\r\n antaget. Kommissionen har her lagt til grund, dels at en del af flodskarnet  \r\n\r\n kan brændes på stedet og dels, at vandstanden ikke hvert år vil være så høj,  \r\n\r\n at den vil kunne transportere flodskarn over hovedlandevejen, såfremt diget  \r\n\r\n ikke var blevet etableret. </P>  \r\n\r\n<P>Kommissionen finder ikke, at ejeren er berettiget til erstatning for  \r\n\r\n afgrødetab, idet det må stille sig usikkert, om der vil blive et sådant tab,  \r\n\r\n da de mermængder af flodskarn, som der forventelig vil blive tale om, næppe  \r\n\r\n vil være af en sådan størrelse, at der vil ske nogen væsentlig udvidelse af  \r\n\r\n bræmmen af flodskarn i forhold til den, de nuværende årlige mængder  \r\n\r\n beslaglægger. </P>  \r\n\r\n<P>Kommissionen finder herefter, at erstatningen til Bent Pedersen for  \r\n\r\n udgifter og ulemper i forbindelse med øgede mængder af flodskarn som følge af  \r\n\r\n Ribe Amtsråds etablering af et dige, passende kan fastsættes til 25.000,00  \r\n\r\n kr. </P>  \r\n\r\n<P>T h i b e s t e m m e s </P>  \r\n\r\n<P>Ribe Amtsråd bør til Bent Pedersen, Tjæreborgvej 181, 6731 Tjæreborg, for  \r\n\r\n det omhandlede indgreb betale kr. 25.000 med rente heraf 1 % over  \r\n\r\n Nationalbankens diskonto den 4. september 1986 fra denne dato at regne til  \r\n\r\n betaling sker. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861770225"
        },
        {
            "displayName": "Entydig dokumentidentifikation",
            "displayValue": "CA008023"
        },
        {
            "displayName": "Dato for indlæggelse",
            "displayValue": "23/12/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17702"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "16/12/1986"
        },
        {
            "displayName": "Administrerende myndighed",
            "displayValue": "Taksationskommissionen for Ribe amtsrådskreds"
        },
        {
            "displayName": "Ressortministeriets journalnummer",
            "displayValue": "Taksationskommissionen for Ribe amtsrådskreds j.nr. 7/1986"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}