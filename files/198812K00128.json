{
    "id": 110375,
    "title": "1988 LSF 128   FORSLAG TIL LOV OM ÆNDRING AF LIGNINGSLOVEN (STOP FOR ANPARTSFIDUSER) ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 128",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 128 </P>  \r\n\r\n<P></P>  \r\n\r\n<P>Forslag til Lov om ændring af ligningsloven (Stop for anpartsfiduser) </P>  \r\n\r\n<P></P>  \r\n\r\n<P>Fremsat af Jens Thoft (SF) Jes Lunde (SF) Rahbæk Møller (SF) Bjørn Poulsen  \r\n\r\n (SF) Ebba Strange (SF) </P>  \r\n\r\n<P></P>  \r\n\r\n<P>den 30. november 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I ligningsloven, jf. lovbekendtgørelse nr. 555 af 16. september 1988,  \r\n\r\n foretages følgende ændring: </P>  \r\n\r\n<P>Efter § 27 B indsættes som <I>ny paragraf: </I></P>  \r\n\r\n<P>&#187;  <B>§ 27 C.</B> For virksomhed omfattet af § 3 A i lov om  \r\n\r\n investeringsfonds begrænses afskrivningsmulighederne efter reglen i  \r\n\r\n ligningslovens § 28, såfremt driften inklusive finansieringsomkostninger  \r\n\r\n giver skattemæssigt underskud, jf. dog stk. 2. </P>  \r\n\r\n<P>Stk. 2. Ministeren kan dispensere fra bestemmelsen i stk. 1 i tilfælde,  \r\n\r\n hvor beskæftigelsesmæssige eller miljømæssige hensyn i særlig grad taler  \r\n\r\n herfor.&#171; </P>  \r\n\r\n<P>§ 2 </P>  \r\n\r\n<P>Loven træder i kraft ved bekendtgørelsen i Lovtidende og har virkning for  \r\n\r\n aktiver erhvervet dagen efter lovforslagets vedtagelse i Folketinget. </P>  \r\n\r\n<P>Bemærkninger til lovforslaget </P>  \r\n\r\n<P>Hvert år i oktober kvartal søsættes nye skattefidusselskaber på  \r\n\r\n anpartsbasis. De fleste af disse har ikke erhvervsmæssig virksomhed som  \r\n\r\n formål. Det fremgår tydeligst af det forhold, at forudsætningerne for, at  \r\n\r\n projekterne kan hævdes at kunne løbe rundt, er, at statskassen malkes  \r\n\r\n maksimalt via afskrivningsregler, der oprindelig var tilvejebragt for at  \r\n\r\n hjælpe egentlig erhvervsmæssig virksomhed. </P>  \r\n\r\n<P>Folketinget har gang på gang forsøgt at gribe ind over for denne type salg  \r\n\r\n af &#187;fradragsrettigheder&#171; til skatteydere, der ikke driver  \r\n\r\n virksomhed i gængs forstand. Men hver gang er der opstået nye selskaber, som  \r\n\r\n har forstået at udnytte tilbageværende huller i skattelovgivningen. </P>  \r\n\r\n<P>Folketinget har tidligere i flere omgange søgt at stoppe skattefiduserne  \r\n\r\n via masseanpartsselskaber gennem indsættelse af reglerne i  \r\n\r\n investeringsfondslovens § 3 A; derfor knyttes afskrivningsbegrænsningen netop  \r\n\r\n til de grupper, der er omfattet af § 3 A. Hermed rammes imidlertid også  \r\n\r\n f.eks. skibs- og vindmølleanparter, hvilket ikke var forslagsstillernes  \r\n\r\n hensigt med dette forslag. Derfor er indsat en dispensationsbestemmelse, som  \r\n\r\n samtidig har den fordel, at f.eks. skibe og vindmøller bygget i udlandet,  \r\n\r\n ikke kan opnå dispensation efter bestemmelsens ordlyd. </P>  \r\n\r\n<P>Begrænsningerne i afskrivningsmulighederne efter ligningslovens § 28  \r\n\r\n omfatter ikke afskrivninger, der er bundet til det enkelte år, og som  \r\n\r\n fortabes, såfremt de ikke benyttes i det pågældende år. Herudover omfatter  \r\n\r\n begrænsningerne kun den del af driftsmiddelafskrivningerne, der overstiger 10  \r\n\r\n pct. af saldoværdien, og begrænsningerne på bygninger og særlige  \r\n\r\n installationer i bygninger kun for den del, der overstiger 2 pct. </P>  \r\n\r\n<P>Med dette forslag har forslagsstillerne forsøgt for det første ikke at  \r\n\r\n ramme en normal erhvervsmæssig virksomhed, hvis drift er anlagt  \r\n\r\n forretningsmæssigt og med overskud for øje. Det vil fortsat være muligt at  \r\n\r\n benytte afskrivningslovens meget gunstige regler, hvor der er tale om en  \r\n\r\n sådan normal overskudsgivende erhvervsmæssig drift. </P>  \r\n\r\n<P>For det andet begrænses afskrivningsmulighederne i de tilfælde, hvor  \r\n\r\n misbruget hovedsagelig sker. Således skal følgende betingelser, jf. § 3 A i  \r\n\r\n lov om investeringsfonds, være opfyldt, for at begrænsningerne i  \r\n\r\n afskrivningsmulighederne optræder: </P>  \r\n\r\n<P>1. Skatteyderen driver virksomheden som bierhverv. </P>  \r\n\r\n<P>2. Skatteyderen deltager i uvæsentligt omfang i virksomhedens drift med  \r\n\r\n sin egen arbejdsindsats. </P>  \r\n\r\n<P>3. Antallet af ejere af virksomheden overstiger 10 (med mulighed for at  \r\n\r\n skatteministeren i særlige tilfælde kan dispensere herfra, jf.  \r\n\r\n investeringsfondslovens § 3 A, stk. 3). </P>  \r\n\r\n<P>4. Anvendelse af de maksimale afskrivninger i de pågældende indkomstår  \r\n\r\n medfører et driftsresultat inklusive finansieringsomkostninger på nul eller  \r\n\r\n derunder. </P>  \r\n\r\n<P>Forslaget vil formentlig betyde et årligt merprovenu for statskassen i  \r\n\r\n størrelsesordenen 2 mia. kr. for 1989 og de kommende år. </P>  \r\n\r\n<P>Bilag </P>  \r\n\r\n<P>I dette bilag er (med mindre skrift) </P>  \r\n\r\n<P>indsat den gældende formulering af de bestemmelser, </P>  \r\n\r\n<P>der omtales i lovforslaget </P>  \r\n\r\n<P>§ 28 i ligningsloven, jf. lovbekendtgørelse nr. 555 af 16. september 1988.  \r\n\r\n</P>  \r\n\r\n<P>§ 28. Hvis en person, som er skattepligtig efter kildeskattelovens § 1,  \r\n\r\n har foretaget skattemæssig afskrivning, henlæggelse til investeringsfond  \r\n\r\n eller beløbsmæssigt har forøget sin nedskrivning på varelagre i forhold til  \r\n\r\n det foregående år, og den skattepligtige indkomst er mindre end det beløb,  \r\n\r\n som det ligningsmæssigt opgjorte privatforbrug udgør, ansættes den  \r\n\r\n skattepligtige indkomst til dette beløb, jf. dog stk. 4. Forhøjelsen af  \r\n\r\n indkomsten skal dog ikke kunne overstige de samlede afskrivnings-,  \r\n\r\n nedskrivnings- og henlæggelsesbeløb. </P>  \r\n\r\n<P>Stk. 2. For personer, der anvender virksomhedsordningen, finder stk. 1 dog  \r\n\r\n kun anvendelse på afskrivninger m.v. på aktiver omfattet af  \r\n\r\n virksomhedsordningen i indkomstsår, hvor der sker modregning af underskud  \r\n\r\n efter virksomhedsskattelovens § 13, stk. 2-3. </P>  \r\n\r\n<P>Stk. 3. Skatteministeren fastsætter de nærmere regler for opgørelsen af  \r\n\r\n privatforbruget. </P>  \r\n\r\n<P>Stk. 4. De skattemæsssige afskrivninger i stk. 1 omfatter ikke  \r\n\r\n afskrivninger, der er bundet til det enkelte år, og som fortabes, hvis de  \r\n\r\n ikke foretages i det pågældende år. I øvrigt kan begrænsingen af afskrivning  \r\n\r\n på driftsmidler kun ske inden for den del af afskrivningen, der overstiger 10  \r\n\r\n pct. af saldoværdien, og begrænsningen af afskrivning på bygninger og særlige  \r\n\r\n installationer i bygninger kun inden for den del, der overstiger 2 pct. af  \r\n\r\n anskaffelsessummens konantværdi pristalsreguleret efter bestemmelsen i § 19  \r\n\r\n A, stk. 2, i lov om skattemæssige afskrivninger m.v. </P>  \r\n\r\n<P>Stk. 5. Begrænsning af afskrivninger m.v. efter stk. 1 skal dog kun ske,  \r\n\r\n hvis privatforbruget overstiger 121.600 kr. Den nævnte beløbsgrænse reguleres  \r\n\r\n efter personskattelovens § 20. </P>  \r\n\r\n<P>Stk. 6. En skattepligtig, hvis skættepligtige indkomst er forhøjet efter  \r\n\r\n reglerne i stk. 1, fortaber ikke derved de pågældende afskrivninger m.m.,  \r\n\r\n idet disse betragtes som ikke foretaget. </P>  \r\n\r\n<P>§ 3 A i lov om investeringsfonds, jf. lovbekendtgørelse nr. 567 af 25.  \r\n\r\n august 1987. </P>  \r\n\r\n<P>§ 3 A. Skattepligtige, der som kommanditister deltager i en virksomhed,  \r\n\r\n kan ikke benytte henlæggelser til investeringsfonds til forlods afskrivning  \r\n\r\n på aktiver, der omfattes af denne virksomhed. Det gælder dog ikke ved køb af  \r\n\r\n skibe, der er omfattet af stk. 6. </P>  \r\n\r\n<P>Stk. 2. Skattepligtige, der driver selvstændig skibsvirksomhed som  \r\n\r\n bierhverv efter personskattelovens § 4, stk. 1, nr. 10, kan ikke benytte  \r\n\r\n henlæggelser til investeringsfonds til forlods afskrivning på aktiver, der  \r\n\r\n omfattes af denne virksomhed. Det gælder dog ikke ved køb af skibe, der er  \r\n\r\n omfattet af stk. 6. </P>  \r\n\r\n<P>Stk. 3. Skattepligtige personer kan kun benytte henlæggelser til  \r\n\r\n investeringsfonds til forlods afskrivning på aktiver i en virksomhed, såfremt  \r\n\r\n antallet af ejere af virksomheden er højst 10 og den skattepligtige person i  \r\n\r\n ikke uvæsentligt omfang deltager i driften af virksomheden. Ministeren for  \r\n\r\n skatter og afgifter eller den, ministeren bemyndiger dertil, kan tillade, at  \r\n\r\n henlæggelserne benyttes, selv om antallet af ejere i den selvstændige  \r\n\r\n virksomhed overstiger 10, når særlige forhold taler herfor. </P>  \r\n\r\n<P>Stk. 4. Kravet om, at den skattepligtige skal deltage i virksomheden med  \r\n\r\n personlig arbejdsindsats i ikke uvæsentligt omfang, gælder for det  \r\n\r\n indkomstår, hvor henlæggelsen anvendes til forlods afskrivning, og for det  \r\n\r\n følgende indkomstår. Bliver den skattepligtige uarbejdsdygtig som følge af  \r\n\r\n alvorlig sygdom eller invaliditiet efter, at midler er hævet og anvendt til  \r\n\r\n forlods afskrivning, bortfalder kravet om personlig arbejdsindsats i den  \r\n\r\n resterende del af perioden. Drives virksomheden af ægtefæller i forening,  \r\n\r\n gælder reglen i 2. pkt., når en af ægtefællerne bliver uarbejdsdygtig. Hvis  \r\n\r\n kun en af ægtefællerne driver virksomheden, gælder 2. pkt., når denne  \r\n\r\n ægtefælle bliver uarbejdsdygtig. Kravet om personlig arbejdsindsats  \r\n\r\n bortfalder tilsvarende i tilfælde af den skattepligtiges eller dennes  \r\n\r\n ægtefælles død eller konkurs samt ved virksomhedsophør. </P>  \r\n\r\n<P>Stk. 5. Ministeren for skatter og afgifter kan tillade, at kravet om  \r\n\r\n personlig arbejdsindsats efter stk. 3 og 4 fraviges, når særlige  \r\n\r\n omstændigheder taler derfor og henlæggelse til investeringsfond er foretaget  \r\n\r\n inden 17. maj 1983. </P>  \r\n\r\n<P>Stk. 6. Selv om betingelserne i stk. 3, 1. pkt., ikke er opfyldt, kan  \r\n\r\n henlæggelserne dog benyttes, når det beløb, der hæves fra  \r\n\r\n investeringsfondskontoen, indbetales til bygning af skibe. Det er en  \r\n\r\n betingelse, at indbetalingen foretages senest 1 måned efter, at beløbet er  \r\n\r\n hævet fra kontoen. Det er endvidere en betingelse, at industriministeren har  \r\n\r\n godkendt, at reglerne i dette stykke kan anvendes på det  \r\n\r\n skibsbygningsprojekt, der er indgået kontrakt om. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198812K00128"
        },
        {
            "displayName": "Entydig dokumentidentifikation",
            "displayValue": "CL004249"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "128"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}