{
    "id": 143449,
    "title": "Forslag til folketingsbeslutning om akuthuse til stofmisbrugere",
    "documentTypeId": "480",
    "isSagsforlobPeriodValid": true,
    "shortName": "2012/1 BSF 1",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 3. oktober 2012 af Tom Behnke (KF), Benedikte Kiær (KF) og Mike Legarth (KF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om akuthuse til stofmisbrugere</p>\r\n<p>Folketinget pålægger regeringen inden udgangen af indeværende folketingsår at fremsætte lovforslag, der sikrer opførelsen og driften af to akuthuse, der placeres i København og Aarhus. Akuthusene skal tage stofmisbrugerne i behandling med det samme, når de henvender sig. Behandlingen i akuthusene skal være tilrettelagt individuelt. Opholdet i akuthusene skal være midlertidigt, indtil stofmisbrugeren er stabiliseret og i bedring. Herefter er det meningen at der i samråd med misbrugeren skal findes en egnet institution, der kan overtage og færdiggøre den videre behandling, således at stofmisbrugeren oplever et sammenhængende og kontinuerligt forløb. I akuthusene skal der være en helhedsorienteret indsats, hvor både læger, sygeplejersker, psykologer, socialrådgivere m.fl. arbejder sammen om de udfordringer, som stofmisbrugerne har.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>Selvom Folketinget har besluttet, at der er behandlingsgaranti til alle stofmisbrugere i Danmark, så oplever stofmisbrugerne igen og igen, at de skal kæmpe desperat for at få lov til at komme i behandling. Det er så svært at komme i behandling, at flere stofmisbrugere giver udtryk for, at det er nemmere at være hjemløs stofmisbruger end at komme i behandling.</p>\r\n<p>Det skal der gøres noget ved, for det er i sig selv meget svært for en stofmisbruger at beslutte sig for at gå i behandling, og den helt rigtige motivation kommer kun sjældent og varer som regel ikke ret lang tid. Det kan ikke efter forslagsstillernes opfattelse være rigtigt, at en stofmisbruger, der endelig har fundet motivationen til at gå i behandling, bliver mødt af et system, der helt konsekvent har manglende tillid til, at stofmisbrugeren nu også mener det, og som følge af det, sætter stofmisbrugeren til at møde gentagne gange med ugers mellemrum for lige at teste, om stofmisbrugeren nu også stadig er motiveret. Det vidner om manglende indsigt i en stofmisbrugers liv og manglende forståelse for, hvor svært det er at blive motiveret og holde motivationen.</p>\r\n<p>Det vil sikkert tage lang tid at ændre kulturen i det offentlige behandlingssystem, og derfor er dette forslag stærkt nødvendigt.</p>\r\n<p>Beslutningsforslaget vil betyde, at der i København og Aarhus skal oprettes akuthuse, hvor stofmisbrugere fra hele landet bare kan møde op, banke på og blive lukket ind, og behandlingen er i gang.</p>\r\n<p>Straks skal der tages stilling til, om der f.eks. skal ordineres substitutionsmedicin, om stofmisbrugeren har brug for husly, og hvad stofmisbrugeren selv forestiller sig der skal ske i behandlingen. De fleste stofmisbrugere har en helt klar erkendelse af deres situation, og de ved godt, hvilken form for behandling der passer lige præcis til dem.</p>\r\n<p>Med den rette medicinering og stabilitet i forhold til overnatning, forplejning, hygiejne osv. vil stofmisbrugeren ret hurtigt blive så stabil, at næste skridt skal tages.</p>\r\n<p>Det er ikke meningen, at stofmisbrugeren skal blive i akuthuset. Meningen er, at stofmisbrugeren hurtigst muligt kommer videre ud på en egentlig institution, hvor behandlingen kan fortsættes og afsluttes. Ved valg af institution er det helt afgørende, at valget sker i samråd med stofmisbrugeren, således at chancerne for succes er størst mulige.</p>\r\n<p>Akuthusenes behandlingstilbud og -forløb vil være midlertidig. Stofmisbrugeren skal således tilbydes et behandlingsforløb via sin egen kommune, og det skal ske i samarbejde mellem de kommunale sagsbehandlere, stofmisbrugeren og de socialrådgivere og sagsbehandlere, der er på akuthusene.</p>\r\n<p>For nogle stofmisbrugere er den rigtige behandling total stofafvænning i et døgnbehandlingstilbud, for andre kan det være hensigtsmæssigt med substitutionsmedicin i en længere periode. Valget af det videre forløb skal være individuelt og det, som man i samråd med stofmisbrugeren finder rigtigst.</p>\r\n<p>Akuthusene skal opføres og drives af staten. På den måde vil døren til akuthusene være åbne for alle stofmisbrugere, uanset hvilken kommune de ellers hører til. Det videre forløb efter ophold i akuthusene finansieres som i dag af kommunerne.</p>\r\n<p>Etableringen og driften af akuthusene skal finansieres af satspuljen de første 5 år. Det vil være hensigtsmæssigt med en løbende evaluering af akuthusene og deres funktion.</p>\r\n<p>Akuthusene skal placeres tæt på og helst lige ved siden af de kommende stofindtagelsesrum og/eller eksisterende sundhedsrum, så muligheden for at gå i behandling ligger lige for.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Tom Behnke:</span> (KF)::</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om akuthuse til stofmisbrugere</p>\r\n<p class=\"ForslagsNummer\">(Beslutningsforslag nr. B 1)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2012/1 BF 1",
            "stateLabel": "Forkastet",
            "references": [
                {
                    "shortName": "2012/1 BSF 1",
                    "title": "Forslag til folketingsbeslutning om akuthuse til stofmisbrugere",
                    "presentationName": "Beslutningsforslag som fremsat",
                    "documentTypeId": 480,
                    "documentId": 143449,
                    "eliUri": "/eli/ft/20121BB00001",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20121/beslutningsforslag/b1/index.htm"
                },
                {
                    "shortName": "2012/1 BTB 1",
                    "title": "Betænkning over Forslag til folketingsbeslutning om akuthuse til stofmisbrugere",
                    "presentationName": "Betænkning over beslutningsforslag",
                    "documentTypeId": 500,
                    "documentId": 152225,
                    "eliUri": "/eli/ft/20121DB01011",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "04/10/2012"
        },
        {
            "displayName": "Accession",
            "displayValue": "20121BB00001"
        },
        {
            "displayName": "Entydig dokumentidentifikation",
            "displayValue": "AX014372"
        },
        {
            "displayName": "Dato for førstegangsindlæggelse",
            "displayValue": "04/10/2012"
        },
        {
            "displayName": "Dato for indlæggelse",
            "displayValue": "04/10/2012"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "1"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}