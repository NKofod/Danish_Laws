{
    "id": 110627,
    "title": "1990 LSF 137   FORSLAG TIL LOV OM ÆNDRING AF LOV OM OFFENTLIGHED I FORVALTNINGEN   (POSTLISTER) ",
    "documentTypeId": "400",
    "isSagsforlobPeriodValid": false,
    "shortName": "1990/2 LSF 137",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 137 </P>  \r\n\r\n<P></P>  \r\n\r\n<P>Forslag til Lov om ændring af lov om offentlighed i forvaltningen  \r\n\r\n (Postlister) </P>  \r\n\r\n<P></P>  \r\n\r\n<P>Fremsat af Ebba Strange (SF) Pernille Frahm (SF) Birgitte Husmark (SF)  \r\n\r\n Gert Petersen (SF) </P>  \r\n\r\n<P></P>  \r\n\r\n<P>den 8. februar 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov nr. 572 af 19. december 1985 om offentlighed i forvaltningen  \r\n\r\n foretages følgende ændring: </P>  \r\n\r\n<P>I <I>§ 5</I> indsættes efter stk. 3 som nye stykker: </P>  \r\n\r\n<P> <I>&#187;Stk. 4.</I> Til brug for offentligheden udfærdiger  \r\n\r\n forvaltningsmyndigheden, jf. § 1, fortegnelser over de dokumenter, der den  \r\n\r\n pågældende dag er indgået til myndigheden (postlister). </P>  \r\n\r\n<P> <I>Stk. 5.</I> Nærmere regler herom og om retten til at blive gjort  \r\n\r\n bekendt med fortegnelserne fastsættes af vedkommende minister.&#171; </P>  \r\n\r\n<P> <B>§ 2 </B></P>  \r\n\r\n<P> Loven træder i kraft ved bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>I § 6 i det forslag til lov om offentlighed i forvaltningen, der blev  \r\n\r\n fremsat i folketingsåret 1984-85, (se Folketingstidende 1984-85, tillæg A sp.  \r\n\r\n 327), foreslog justitsministeren indført adgang til som en forsøgsordning at  \r\n\r\n fastsætte regler om, at nærmere angivne forvaltningsmyndigheder dagligt  \r\n\r\n skulle udarbejde fortegnelser over de dokumenter, der den pågældende dag var  \r\n\r\n indgået til myndigheden (postlister). </P>  \r\n\r\n<P>Bestemmelsen, der oprindelig stammede fra lovudkastet i  \r\n\r\n Offentlighedsudvalgets betænkning (betænkning nr. 857/1978), var medtaget for  \r\n\r\n at gennemføre en lettelse i offentlighedens, herunder navnlig pressens,  \r\n\r\n adgang til løbende at orientere sig om sager af almindelig interesse. </P>  \r\n\r\n<P>I forbindelse med Folketingets behandling af lovforslaget bortfaldt  \r\n\r\n bestemmelsen om postlister imidlertid. Baggrunden herfor var oplysninger fra  \r\n\r\n Justitsministeriet om, at erfaringerne fra Sverige og Norge syntes at vise,  \r\n\r\n at pressens interesse i en systematisk gennemgang af indgående post var  \r\n\r\n relativt beskeden. Til støtte herfor fremførte Kommunernes Landsforening i  \r\n\r\n skrivelse af 8. maj 1985, at drøftelser med 2 kommuner, der udarbejder  \r\n\r\n postlister, havde vist, at ingen, heller ikke pressen, havde gjort brug af  \r\n\r\n ordningen. I stedet for indførelse af en postlisteordning aftaltes under  \r\n\r\n forhandlingerne, at Justitsministeriet skulle overveje, om der på anden måde  \r\n\r\n i praksis generelt kan gennemføres foranstaltninger, der kan lette  \r\n\r\n offentlighedens - navnlig pressens - mulighed for at skaffe sig kendskab til  \r\n\r\n sager af almindelig interesse. </P>  \r\n\r\n<P>Det forhold, at den nye lov om offentlighed i forvaltningen, der trådte i  \r\n\r\n kraft den 1. januar 1987, ikke indeholdt regler om udfærdigelse af  \r\n\r\n postlister, har givet anledning til kritiske udtalelser fra dagspressens  \r\n\r\n medarbejdere, herunder Dansk Journalistforbund. Således fremførte forbundet  \r\n\r\n ved en resolution vedtaget på delegeretmødet den 26. april 1989 kravet om  \r\n\r\n ændring af offentlighedsloven, således at bl.a. postlister indførtes. </P>  \r\n\r\n<P>Pressens grundlag for endnu en gang at rejse dette krav har dels været  \r\n\r\n kontakter med norske og svenske kolleger og dels en rapport fra Dansk  \r\n\r\n Journalistforbund om et forsøg med åbne postlister i Thyholm Kommune. Denne  \r\n\r\n rapport er fremsendt til Folketingets Retsudvalg (alm. del - bil. 391,  \r\n\r\n folketingsåret 1988-89). En postlisteordning er fra 1. juli 1989 endvidere  \r\n\r\n indført i Københavns Magistrats 1. afdeling. </P>  \r\n\r\n<P>På grundlag af den viden, der er indhentet siden behandlingen af  \r\n\r\n justitsministerens forslag til ny offentlighedslov i 1984, må det uden videre  \r\n\r\n antages, at de argumenter, der lå til grund for beslutningen om at lade  \r\n\r\n postlisteordningen udgå af lovforslaget, har mistet deres styrke. En generel  \r\n\r\n postlisteordning bør efter forslagsstillernes opfattelse indføres i den  \r\n\r\n offentlige forvaltning snarest. Dermed vil øvrige initiativer vedrørende en  \r\n\r\n større åbenhed om den offentlige forvaltning blive understøttet. Dette gælder  \r\n\r\n eksempelvis offentliggørelse af udvalgsdagsordener m.m. </P>  \r\n\r\n<P>Lovforslaget er en uændret genfremsættelse af L 110 i folketingsåret  \r\n\r\n 1989-90. Se Folketingstidende 1989-90, forhandlingerne sp. 3950, 4792 og  \r\n\r\n tillæg A sp. 2765. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "08/02/1991"
        },
        {
            "displayName": "Accession",
            "displayValue": "199022K00137"
        },
        {
            "displayName": "Entydig dokumentidentifikation",
            "displayValue": "CL003192"
        },
        {
            "displayName": "Dato for førstegangsindlæggelse",
            "displayValue": "08/02/1991"
        },
        {
            "displayName": "Dato for indlæggelse",
            "displayValue": "08/02/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "137"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}