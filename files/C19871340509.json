{
    "id": 78898,
    "title": "Cirkulære om ATP-overenskomsten om international transport af letfordærvelige levnedsmidler ",
    "documentTypeId": "140",
    "isSagsforlobPeriodValid": false,
    "shortName": "CIR nr 13405 af 01/07/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ATP-overenskomsten om international  \r\n\r\n transport af letfordærvelige levnedsmidler </H1>  \r\n\r\n<P></P>  \r\n\r\n<BR>  \r\n\r\n<P>(Til samtlige autoriserede osteeksportører, selveksporterede mejerier,  \r\n\r\n smøreksportører, autoriserede eksportører af ægprodukter, autoriserede  \r\n\r\n mælkekonservesfabrikker og konsumisvirksomheder). </P>  \r\n\r\n<P>En international overenskomst om transport af letfordærvelige  \r\n\r\n levnedsmidler blev udfærdiget af De forenede Nationers økonomiske Kommission  \r\n\r\n for Europa (ECE) i Geneve den l. september 197O. Den officielle engelske  \r\n\r\n betegnelse er &#187;Agreement on the International Carriage of Perishable  \r\n\r\n Foodstuffs and on the Special Equipment to be used for such Carriage  \r\n\r\n (ATP)&#187;. Kort betegnes den som &#187;APT- overenskomsten&#171;. </P>  \r\n\r\n<P>ATP-overenskomsten omfatter transport af letfordærvelige levnedsmidler  \r\n\r\n mellem de lande, der har tiltrådt overenskomsten. For Danmarks vedkommende  \r\n\r\n har ATP-overenskomsten altså betydning ved eksport og import, men ikke ved  \r\n\r\n distribuering af varer i Danmark. Overenskomsten omfatter al transport over  \r\n\r\n land samt søværts transporter på mindre end 150 km, der foregår uden  \r\n\r\n omladning. </P>  \r\n\r\n<P>Formålet med ATP-overenskomsten er at sikre, at letfordærvelige  \r\n\r\n levnedsmidler transporteres internationalt under sådanne forhold, at de når  \r\n\r\n frem i god stand. </P>  \r\n\r\n<P>Der er i overenskomsten givet regler for indretning af  \r\n\r\n transportmateriellet, især med hensyn til isolering. Der må kun anvendes  \r\n\r\n materiel, der er godkendt til formålet. Som dokumentation for godkendelsen  \r\n\r\n udstedes et ATP-certifikat, der skal følge materiellet. Dette forsynes  \r\n\r\n endvidere med et kendingsmærke (der angiver den isolationsklasse, hvortil  \r\n\r\n materiellet er henført) samt et identifikationsmærke ( der angiver  \r\n\r\n materiellets fabrikat, type, serienummer og fremstillingsår). </P>  \r\n\r\n<P>ATP-overenskomsten indeholder også bestemmelser om maksimumtemperaturen  \r\n\r\n ved international transport af forskellige frosne og kølede levnedsmidler.  \r\n\r\n Iscreme skal transporteres ved en maksimumstemperatur på - 20 grader C. smør  \r\n\r\n og andre frosne fedtstoffer skal transporteres ved en maksimumstemperatur på  \r\n\r\n -14 grader C og frosne æggeblommer skal transporteres ved en  \r\n\r\n maksimumstemperatur på - 12 grader C (der er en tolerance på 3 grader på de  \r\n\r\n anførte temperaturer). </P>  \r\n\r\n<P>Ikke-frosne varer - kølevarer - som frisk (umodnet) ost skal transporteres  \r\n\r\n ved en maksimumstemperatur på 4 grader C, industrimælk og smør skal  \r\n\r\n transporteres ved en maksimumstemperatur på 6 grader C. </P>  \r\n\r\n<P>Der henvises iøvrigt til ATP-transporthåndbogen for så vidt angår den  \r\n\r\n danske toldinstruks for ATP-varer, indeholdende varekategori, FTT- position  \r\n\r\n og brugstarifposition. </P>  \r\n\r\n<P>ATP-overenskomsten blev ratificeret af Danmark 22. november 1976 på basis  \r\n\r\n af lov nr. 538 af 17. november 1976 om international transport af  \r\n\r\n letfordærvelige levnedsmidler. Overenskomsten er gennemført i Danmark ved  \r\n\r\n landbrugsministeriets bekendgørelse nr. 549 af 19. november 1976 om  \r\n\r\n international transport af letfordærvelige levnedsmidler (ændret ved  \r\n\r\n bekendtgørelse nr. 369 af 22. juni 1977 og nr. 308 af 29. juni 1983). </P>  \r\n\r\n<P>ATP-overenskomsten administreres i Danmark af Landbrugsministeriet med  \r\n\r\n bistand af det rådgivende ATP-materieludvalg, der er nedsat af  \r\n\r\n Landbrugsministeriet, og som har repræsentanter for vognmands- ,landbrugs- og  \r\n\r\n fiskerierhvervene. </P>  \r\n\r\n<P>Godkendelse af transportmateriel samt kontrol med godkendt materiel  \r\n\r\n varetages i Danmark af ATP-materielkontrollen på Slagteriernes  \r\n\r\n Forskningsinstitut i Roskilde. </P>  \r\n\r\n<P>Toldvæsenet varetager kontrollen med, at der anvendes ATP-godkendt  \r\n\r\n transportmateriel ved ind- og udførsel af letfordærvelige levnedsmidler ad  \r\n\r\n landevej eller ved søtransport. For jernbanetransporter varetages kontrollen  \r\n\r\n af DSB. </P>  \r\n\r\n<P>Ankommer der til Danmark levnedsmiddeltransporter, som ikke opfylder  \r\n\r\n bestemmelserne i ATP-ordningen ( f. eks. mangler ATP-certifikat), bliver de  \r\n\r\n af toldvæsenet henvist til en efterfølgende varekontrol hos den pågældende  \r\n\r\n danske levnedsmiddelkontrolmyndighed, og varerne må ikke aflæsses, før disse  \r\n\r\n myndigheder har givet tilladelse hertil. Uforskriftsmæssige transporter af  \r\n\r\n iscreme, smør og andre frosne fedtstoffer, der er omfattet af  \r\n\r\n mejeriproduktloven samt kølevarerne industrimælk og smør vil således blive  \r\n\r\n henvist til Statskontrollen. Statskontrollen skal i disse tilfælde undersøge,  \r\n\r\n om varen har taget skade af den uforskriftsmæssige transport. Hvis varen  \r\n\r\n findes at være i orden, hvilket først kan konstateres efter udtagning af  \r\n\r\n prøver til laboratorieundersøgelser, frigives denne uden yderligere aktion  \r\n\r\n fra Statskontrollen. </P>  \r\n\r\n<P>Ved udgangen af 1986 havde følgende 21 lande tiltrådt ATP- overenskomsten:  \r\n\r\n</P>  \r\n\r\n<PRE>  \r\n\r\n 9 EF-lande:        Belgien, Danmark, Frankrig, Holland, Italien,  \r\n\r\n                    Luxembourg, Spanien, United Kingdom og  \r\n\r\n                    Vesttyskland.  \r\n\r\n 4 EFTA-lande:      Finland, Norge, Sverige og Østrig.  \r\n\r\n 6 østlande:        Bulgarien, Jugoslavien, Polen, Sovjetunionen,  \r\n\r\n                    Tjekkoslovakiet og Østtyskland.  \r\n\r\n Samt:              Marokko og USA.  \r\n\r\n</PRE>  \r\n\r\n<P>ATP-overenskomsten omfatter, som det fremgår af det ovennævnte, kun  \r\n\r\n transport mellem disse lande. Det er imidlertid en fordel også at anvende  \r\n\r\n ATP-godkendt materiel til andre lande. </P>  \r\n\r\n<P>Dette cirkulære afløser cirkulære af 30. maj 1979 og meddelelser af 14.  \r\n\r\n oktober 1977 og 27. september 1979 om samme emne samt tillægscirkulære af 1.  \r\n\r\n september 1977. Der er ikke herved gennemført ændrede bestemmelser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19871340509"
        },
        {
            "displayName": "Entydig dokumentidentifikation",
            "displayValue": "CM038108"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "07/11/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13405"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "01/07/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statskontrollen med mejeriprodukter og æg m m"
        },
        {
            "displayName": "Ressortministeriets journalnummer",
            "displayValue": "1.10.7A-1/87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}