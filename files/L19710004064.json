{
    "id": 61624,
    "title": "Bekendtgørelse af protokol af 9. februar 1971 til luftfartsoverenskomsten af 31. marts 1956 med Sovjetunionen, angående gensidig skattefritagelse for luftfartsselskaber og deres ansatte. ",
    "documentTypeId": "220",
    "isSagsforlobPeriodValid": false,
    "shortName": "BKI nr 40 af 30/04/1971",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af protokol af 9. februar 1971  \r\n\r\n til luftfartsoverenskomsten af 31. marts 1956 med Sovjetunionen, angående  \r\n\r\n gensidig skattefritagelse for luftfartsselskaber og deres ansatte. </H1>  \r\n\r\n<P></P>  \r\n\r\n<P CLASS=SUB-TITLE>Den 9. februar 1971 undertegnedes i København en protokol  \r\n\r\n angående gensidig skattefritagelse for luftfartsselskaber og deres ansatte,  \r\n\r\n oprettet i tilslutning til luftfartsoverenskomsten af 31. marts 1956 mellem  \r\n\r\n Danmark og De socialistiske Sovjetrepublikkers Union, jfr.  \r\n\r\n udenrigsministeriets bekendtgørelser nr. 26 af 10. juli 1956, nr. 23 af 3.  \r\n\r\n maj 1958, nr. 16 af 27. februar 1967 og nr. 82 af 11. september 1970,  \r\n\r\n Lovtidende C. Protokollen har følgende ordlyd (den russiske tekst er udeladt  \r\n\r\n her): </P>  \r\n\r\n<BR>  \r\n\r\n<P>PROTOKOL </P>  \r\n\r\n<P>angående gensidig skattefritagelse for luftfartsselskaber og deres  \r\n\r\n ansatte, oprettet i tilslutning til overenskomsten mellem Danmarks regering  \r\n\r\n og De Socialistiske Sovjetrepublikkers Unions regering vedrørende  \r\n\r\n luftfartsforbindelser af 31. marts 1956. </P>  \r\n\r\n<P>I tilslutning til bestemmelserne i overenskomsten mellem Danmarks regering  \r\n\r\n og De Socialistiske Sovjetrepublikkers Unions regering vedrørende  \r\n\r\n luftfartsforbindelser af 31. marts 1956 tilligemed senere tillæg er de  \r\n\r\n kontraherende parter blevet enige om følgende bestemmelser: </P>  \r\n\r\n<P>Artikel 1 </P>  \r\n\r\n<P CLASS=PUNKT> <B>1.</B> Det i overensstemmelse med ovennævnte overenskomst  \r\n\r\n udpegede sovjetiske luftfartsselskab er fritaget i Danmark: </P>  \r\n\r\n<UL CLASS=PLAIN-LIST>  \r\n\r\n<LI>a) for alle skatter af indkomster og fortjenester, som oppebæres ved salg  \r\n\r\n af flytransporter; </LI>  \r\n\r\n<LI>b) for alle skatter af aktiver, der befinder sig i Danmark. </LI>  \r\n\r\n</UL>  \r\n\r\n<P CLASS=PUNKT> <B>2.</B> Det i overensstemmelse med ovennævnte overenskomst  \r\n\r\n udpegede danske luftfartsselskab er fritaget i De Socialistiske  \r\n\r\n Sovjetrepublikkers Union: </P>  \r\n\r\n<UL CLASS=PLAIN-LIST>  \r\n\r\n<LI>a) for alle skatter af indkomster og fortjenester, som oppebæres ved salg  \r\n\r\n af flytransporter; </LI>  \r\n\r\n<LI>b) for alle skatter af aktiver, der befinder sig i De Socialistiske  \r\n\r\n Sovjetrepublikkers Union. </LI>  \r\n\r\n</UL>  \r\n\r\n<P>Artikel 2 </P>  \r\n\r\n<P CLASS=PUNKT> <B>1.</B> Medarbejdere eller tjenestemænd ved det sovjetiske  \r\n\r\n luftfartsselskab, som er statsborgere i De Socialistiske Sovjetrepublikkers  \r\n\r\n Union og befinder sig i Danmark ifølge ovennævnte overenskomst, er fritagne  \r\n\r\n for danske skatter af indkomster, som de oppebærer i forbindelse med deres  \r\n\r\n arbejde ved nævnte luftfartsselskab. </P>  \r\n\r\n<P CLASS=PUNKT> <B>2.</B> Medarbejdere eller tjenestemænd ved det danske  \r\n\r\n luftfartsselskab, som er statsborgere i Danmark og befinder sig i De  \r\n\r\n Socialistiske Sovjetrepublikkers Union ifølge ovennævnte overenskomst, er  \r\n\r\n fritagne for sovjetiske skatter af indkomster, som de oppebærer i forbindelse  \r\n\r\n med deres arbejde ved nævnte luftfartsselskab. </P>  \r\n\r\n<P>Artikel 3 </P>  \r\n\r\n<P>Denne protokol skal træde i kraft fra og med den dag, som skal fastsættes  \r\n\r\n ad diplomatisk vej ved noteveksling indeholdende meddelelse om, at de  \r\n\r\n formaliteter er opfyldt, som foreskrives i de kontraherende parters nationale  \r\n\r\n lovgivning. </P>  \r\n\r\n<P>Dens bestemmelser skal omfatte de indkomster og fortjenester, der  \r\n\r\n oppebæres fra og med det tidspunkt, hvor Memorandum af 9. februar 1971  \r\n\r\n angående overenskomst mellem Danmarks regering og De Socialistiske  \r\n\r\n Sovjetrepublikkers Unions regering om luftfartsspørgsmål træder i kraft, samt  \r\n\r\n de aktiver, som indehaves ved udløbet af det kalenderår, hvor dette  \r\n\r\n Memorandum træder i kraft. </P>  \r\n\r\n<P>Artikel 4 </P>  \r\n\r\n<P>Denne protokol forbliver i kraft, indtil ovennævnte Memorandum ophører at  \r\n\r\n være gældende, og dens bestemmelser skal ikke omfatte indkomster og  \r\n\r\n fortjenester, som oppebæres efter, at Memorandum er ophørt at være gældende,  \r\n\r\n og ej heller aktiver, som indehaves ved udløbet af det kalenderår, hvor  \r\n\r\n ovennævnte Memorandum er ophørt at være gældende, og senere år. </P>  \r\n\r\n<P>Til bekræftelse af ovenstående har de nedenfor undertegnede, der er  \r\n\r\n behørigt bemyndiget hertil af deres respektive regeringer, undertegnet  \r\n\r\n nærværende protokol. </P>  \r\n\r\n<P>Udfærdiget den 9. februar 1971 i København i to eksemplarer på dansk og  \r\n\r\n russisk, hvilke tekster har samme gyldighed. </P>  \r\n\r\n<P>For Danmarks regering For De Socialistiske Sovjetrepublikkers Unions  \r\n\r\n regering Poul Hartling B. Bugajev </P>  \r\n\r\n<P>Protokollen trådte i medfør af artikel 3 i kraft den 12. marts 1971. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 30. april 1971.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Poul Hartling. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/07/1971"
        },
        {
            "displayName": "Accession",
            "displayValue": "L19710004064"
        },
        {
            "displayName": "Entydig dokumentidentifikation",
            "displayValue": "CM020596"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/2002"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "40"
        },
        {
            "displayName": "År for udstedelse",
            "displayValue": "1971"
        },
        {
            "displayName": "Dato for underskrift",
            "displayValue": "30/04/1971"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Ressortministeriets journalnummer",
            "displayValue": "Udenrigsmin. Ø. 3. j. nr. 93. D. 43. a."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}