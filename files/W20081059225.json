{
    "id": 127060,
    "title": "Klage over manglende opdagelse af kræft i bughulen",
    "documentTypeId": "240",
    "isSagsforlobPeriodValid": true,
    "shortName": "KEN nr 10592 af 17/12/2008",
    "documentHtml": "<div class=\"bjelke\">Den fulde tekst</div><p class=\"Titel2\">Klage over manglende opdagelse af kræft i bughulen</p>\r\n      <p class=\"TekstV\">De læger på gastroenterologisk afdeling, &lt;****&gt;, der var involverede i behandlingen af &lt;****&gt; i perioden fra den 29. august 1996 til oktober 1999, har ikke overtrådt lægeloven.</p>\r\n      <p class=\"TekstV\">&lt;****&gt; blev den 29. august 1996 opereret for kræft i tyktarmen. Ved operationen blev en del af tyktarmen og 3 lymfeknuder fjernet. Mikroskopisk undersøgelse viste spredning af kræftvæv til 2 af de fjernede lymfeknuder.</p>\r\n      <p class=\"TekstV\">Overlæge A, som udførte operationen, har i sin udtalelse oplyst, at han i forbindelse hermed i henhold til afdelingens rutine ordinerede kontrolkikkertundersøgelse 3 måneder efter operationen med henblik på at sikre mod, at samtidigt optrædende svulster skulle være overset ved operationen.</p>\r\n      <p class=\"TekstV\">Den 9. januar 1997 fik &lt;****&gt; således foretaget kikkertundersøgelse, som viste normale forhold. Der blev endvidere udtaget blodprøve til bestemmelse af karcinoembryonalt antigen, CEA, som er en markør for mulig spredning af kræftvæv. Undersøgelsen var normal.</p>\r\n      <p class=\"TekstV\">Overlæge A så &lt;****&gt; til afsluttende kontrol den 10. april 1997, hvor han informerede ham om hans sygdom, om videre kontrol af CEA hos praktiserende læge samt om afsluttende kikkertundersøgelse 3 år efter operationen.</p>\r\n      <p class=\"TekstV\">Overlæge B har i sin udtalelse oplyst, at supplerende kemoterapi for den pågældende svulstform på daværende tidspunkt ikke var indført som rutinebehandling i Danmark.</p>\r\n      <p class=\"TekstV\">Den 23. december 1998 var &lt;****&gt; til fornyet undersøgelse på gastroenterologisk afdeling, &lt;****&gt;, efter henvisning fra sin praktiserende læge, idet der var påvist stigende værdier af CEA. Han fik foretaget kikkertundersøgelse af endetarmen, som viste normale forhold.</p>\r\n      <p class=\"TekstV\">Den 11. januar 1999 fik &lt;****&gt; foretaget kikkertundersøgelse af tyktarmen af overlæge C. Ved undersøgelsen blev hele tyktarmen gennemset. Der blev påvist enkelte udposninger, men i øvrigt ingen forandringer</p>\r\n      <p class=\"TekstV\">Den 14. januar 1999 blev der foretaget ultralydskanning af lever og galdeveje, som ikke viste forandringer.</p>\r\n      <p class=\"TekstV\">Blodprøver viste normal leverfunktion, og røntgen af hjerte og lunger optaget den 26. januar 1999 var normal.</p>\r\n      <p class=\"TekstV\">Den 26. januar 1999 fik &lt;****&gt; foretaget CT-skanning, som viste, at der muligvis var forandringer i højre leverlap. Den 18. februar 1999 blev foretaget såkaldt PET-skanning, idet CEA- værdierne fortsat var stigende. Undersøgelsen gav mistanke om forandringer i leveren, men disse kunne ikke påvises ved almindelig ultralydskanning foretaget den 23. februar 1999.</p>\r\n      <p class=\"TekstV\">Den 1. marts 1999 fik &lt;****&gt; foretaget ultralydskanning via kikkertundersøgelse i bughulen med henblik på endelig afklaring af, hvorvidt der var forandringer i leveren. Overlæge D har i sin udtalelse oplyst, at han ved undersøgelsen fandt ret udtalte sammenvoksninger i bughulen. I det omfang, bughulen kunne overskues, var der ikke udsæd af kræftvæv, og skanningen viste ingen forandringer i leveren. Der blev udtaget en vævsprøve fra et fortykket område på mavesækken. Efterfølgende mikroskopi viste ingen ondartet forandringer.</p>\r\n      <p class=\"TekstV\">Den 12. marts 1999 blev det ved konference besluttet at foretage en ny CT-skanning 2 måneder senere, idet det omfattende undersøgelsesprogram ikke havde påvist årsagen med de vedvarende forhøjede værdier af CEA.</p>\r\n      <p class=\"TekstV\">Den 18. maj 1999 blev foretaget ny CT-skanning, som viste normale forhold. Den 16. august 1999 blev der foretaget ny ultralydskanning af leveren, som var normal, og blodprøve viste fortsat stigende CEA-værdi.</p>\r\n      <p class=\"TekstV\">Den 20. august 1999 fik &lt;****&gt; foretaget kikkertundersøgelse af tarmen, som var normal.</p>\r\n      <p class=\"TekstV\">Den 9. september 1999 blev efter konference foretaget ny PET-skanning, som gav mistanke om ny-tilkomne forandringer. Ved efterfølgende ultralydundersøgelse foretaget den 23. september 1999 fandtes forandringer lige under bugvæggen. Vævsprøve udtaget herfra gav mistanke om kræftvæv.</p>\r\n      <p class=\"TekstV\">Den 15. oktober 1999 blev &lt;****&gt; opereret, hvorved der påvistes spredning af kræftvæv til det såkaldte store net. Det var ikke muligt at bortoperere forandringerne, og &lt;****&gt; blev henvist til behandling på onkologisk afdeling.</p>\r\n      <p class=\"TekstV\">Der er klaget over den lægelige behandling, &lt;****&gt; modtog fra den 29. august 1996 til den til den 5. oktober 1999 på gastroenterologisk afdeling, &lt;****&gt;, idet man ikke konstaterede, at &lt;****&gt; havde kræft i bughulen.</p>\r\n      <p class=\"TekstV\">Patientklagenævnet finder ikke anledning til kritik af de læger på gastroenterologisk afdeling, &lt;****&gt;, der var involverede i behandlingen af &lt;****&gt;.</p>\r\n      <p class=\"TekstV\">Nævnet har lagt vægt på, at &lt;****&gt;, efter at man havde fundet en stigende CEA, fik foretaget en undersøgelse af den resterende del af tyktarmen, ultralyd af bughulen og lever, røntgenundersøgelse af lungerne, CT- skanning og derefter en operation.</p>\r\n      <p class=\"TekstV\">Nævnet har endvidere lagt vægt på, at undersøgelserne har været gentaget i de tilfælde, hvor konklusionerne har været usikre, og at der blev foretaget kikkertundersøgelse med ultralyd og vævsprøve, uden at man kunne konstatere en fornyet tilsynekomst af kræft.</p>\r\n      <p class=\"TekstV\">Undersøgelsesprogrammet med henblik på at finde årsagen til den forhøjede CEA værdi har været i overensstemmelse med almindelig anerkendt faglig standard.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/09/2009"
        },
        {
            "displayName": "Accession",
            "displayValue": "W20081059225"
        },
        {
            "displayName": "Entydig dokumentidentifikation",
            "displayValue": "BK000978"
        },
        {
            "displayName": "Dato for indlæggelse",
            "displayValue": "23/09/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10592"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "17/12/2008"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Sundhedsvæsenets Patientklagenævn, j. nr. 0017225"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}