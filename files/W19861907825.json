{
    "id": 33513,
    "title": "Mellemste invalidepension/førtidspension - ægteskabstillæg - overgangsregler (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19078 af 26/02/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En ansøger, der modtog mellemste invalidepension indtil 1. januar  \r\n\r\n 1984, hvor lov om invalidepension og førtidspension trådte i kraft, fandtes  \r\n\r\n ikke berettiget til ægteskabstillæg i forbindelse med indgåelse af ægteskab i  \r\n\r\n august 1984. Ankestyrelsen fandt, at overgangsreglerne i § 4, stk. 1, i lov  \r\n\r\n nr. 248 af 8. juni 1983 om ændring af lov om invalidepension m.v. efter  \r\n\r\n bemærkningerne til lovforslaget og sigtet med lovbestemmelsen skulle forstås  \r\n\r\n således, at reglen fandt anvendelse dels på personer, der ved lovens  \r\n\r\n ikrafttræden den 1. januar 1984 havde ret til og fik udbetalt  \r\n\r\n ægteskabstillæg, idet de var gift og oppebar invalidepension, og dels på  \r\n\r\n personer, der var gift, og som havde ansøgt om pension inden 1. januar 1984,  \r\n\r\n men endnu ikke havde fået tilkendt pension. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Mellemste invalidepension/førtidspension -  \r\n\r\n ægteskabstillæg - overgangsregler (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En ansøger, der modtog mellemste invalidepension, indgik ægteskab i august  \r\n\r\n 1984. Fra september 1984 ydede socialforvaltningen supplerende hjælp efter  \r\n\r\n bistandslovens § 43 til hustruen. Hjælpen ophørte pr. 1. december 1984. I  \r\n\r\n april 1984 havde hustruen søgt om førtidspension. I denne forbindelse havde  \r\n\r\n hun været optaget til arbejdsprøvning fra 26. november 1984 til 11. januar  \r\n\r\n 1985, hvorunder hun fik udbetalt løn/sygedagpenge. Ægteparret fraflyttede  \r\n\r\n kommunen den 28. februar 1985. </P>  \r\n\r\n<P>Ansøgerens hustru har klaget til amtsankenævnet over størrelsen af det  \r\n\r\n &#187;hustrubidrag&#171;, socialforvaltningen havde ydet til mandens pension.  \r\n\r\n</P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet pålagde socialforvaltningen at udbetale ægteskabstillæg til  \r\n\r\n ansøgeren for perioden 18. august 1984 til 28. februar 1985. Under hensyn til  \r\n\r\n at ansøgeren ved ikrafttrædelsen af reglerne om førtidspension pr. 1. januar  \r\n\r\n 1984 modtog mellemste invalidepension, fandt amtsankenævnet, at ansøgeren ved  \r\n\r\n indgåelse af ægteskab den 18. august 1984 fik ret til ægteskabstillæg, jfr. §  \r\n\r\n 4, stk. 1, i lov nr. 248 af 8. juni 1983 om ændring af lov om invalidepension  \r\n\r\n m.v. og ophævelse af lov om pension til enker m.fl. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Socialforvaltningen anførte bl.a., at det fandtes lovstridigt at udbetale  \r\n\r\n ægteskabstillæg til en mellemste førtidspensionist, der først havde indgået  \r\n\r\n ægteskab den 18. august 1984. Socialforvaltningen henviste til, at udbetaling  \r\n\r\n af ægteskabstillæg blev ophævet den 1. januar 1984. Socialforvaltningen  \r\n\r\n henviste endvidere til, at såfremt amtsankenævnets afgørelse skulle følges  \r\n\r\n fremover, ville alle enlige pensionister (før 1. januar 1984) ved indgåelse  \r\n\r\n af ægteskab få ret til ægteskabstillæg mange år frem. </P>  \r\n\r\n<P>LOVGRUNDLAG: </P>  \r\n\r\n<P>Lov nr. 248 af 8. juni 1983 om ændring af lov om invalidepension m.v., §  \r\n\r\n 4, stk. 1. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen finder, at overgangsreglerne i § 4, stk. 1, i den ovennævnte  \r\n\r\n lov efter bemærkningerne til lovforslaget og sigtet med lovbestemmelsen skal  \r\n\r\n forstås således, at reglen finder anvendelse dels på personer, der ved lovens  \r\n\r\n ikrafttræden den 1. januar 1984 havde ret til og fik udbetalt tillægget, idet  \r\n\r\n de var gift og oppebar invalidepension, og dels på personer, der var gift, og  \r\n\r\n som havde ansøgt om pension inden den 1. januar 1984, men endnu ikke havde  \r\n\r\n fået tilkendt pension. Den sidste gruppe ville ikke have kunnet få  \r\n\r\n ægteskabstillæg, såfremt overgangsreglen ikke var indsat. </P>  \r\n\r\n<P>Ankestyrelsen er enig med socialforvaltningen i, at overgangsbestemmelsen  \r\n\r\n ikke har tilsigtet at give alle, der var invalidepensionister før 1. januar  \r\n\r\n 1984, og som efter 1. januar 1984 indgik ægteskab, ret til ægteskabstillæg.  \r\n\r\n</P>  \r\n\r\n<P>Ankestyrelsen ændrer således amtsankenævnets afgørelse. </P>  \r\n\r\n<P>De ydelser, der måtte være udbetalt i overensstemmelse med amtsankenævnets  \r\n\r\n afgørelse, kan dog ikke kræves tilbagebetalt. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden 1989.",
        "(* 1) Offentliggjort af Sikringsstyrelsen i SM P-007-86 03/06/1986."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861907825"
        },
        {
            "displayName": "Entydig dokumentidentifikation",
            "displayValue": "CA001441"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19078"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "26/02/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "21148-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}