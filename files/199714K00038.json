{
    "id": 109567,
    "title": "1997 BTL 38   BETÆNKNING OVER FORSLAG TIL LOV OM ÆNDRING AF LOV OM STATSAUTORISEREDE   REVISORER OG LOV OM REGISTREREDE REVISORER (KVALIFIKATIONSEKSAMEN FOR   REGISTREREDE REVISORER)    NR L 38 1997-98. 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1997/1 BTL 38",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 38 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om statsautoriserede  \r\n\r\n revisorer og lov om registrerede revisorer (Kvalifikationseksamen for  \r\n\r\n registrerede revisorer) <BR>  \r\n\r\n Nr L 38 1997-98. 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19971209 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til erhvervsministeren, som denne har besvaret skriftligt. </P>  \r\n\r\n<P>Endvidere har udvalget modtaget en skriftlig henvendelse fra Foreningen af  \r\n\r\n Registrerede Revisorer, som tillige har haft foretræde for udvalget. </P>  \r\n\r\n<P>Der er af erhvervsministeren og et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Fremskridtspartiets, Enhedslistens og  \r\n\r\n Centrum-Demokraternes medlemmer af udvalget) lovforslaget til  \r\n\r\n<I>vedtagelse</I> med det af erhvervsministeren stillede ændringsforslag.  \r\n\r\n</P>  \r\n\r\n<P>Flertallet vil stemme imod det af mindretallet stillede ændringsforslag.  \r\n\r\n</P>  \r\n\r\n<P>Flertallet finder, at revisionens rolle og den sammenhæng, revisionen  \r\n\r\n indgår i, har været et tilbagevendende tema i den offentlige debat og i  \r\n\r\n debatten i Folketingets Erhvervsudvalg de senere år. Det er der mange grunde  \r\n\r\n til. Eksempelvis har revisorer spillet en uheldig rolle i forbindelse med  \r\n\r\n ulovlige dispositioner i virksomheder. </P>  \r\n\r\n<P>Der fremkommer efterhånden også eksempler på, at revisorbegrebet bruges i  \r\n\r\n andre sammenhænge end den oprindelige. Man kan f.eks. støde på begrebet  \r\n\r\n &#187;miljørevisor&#171;, uden at der er fastlagt et kvalitativt grundlag for  \r\n\r\n denne betegnelse. </P>  \r\n\r\n<P>Derfor ønsker flertallet, at der i samarbejde med erhvervsministeren  \r\n\r\n arrangeres en konference eller en høring i begyndelsen af 1998, således som  \r\n\r\n det blev foreslået af Socialdemokratiets ordfører ved 1. behandling af dette  \r\n\r\n lovforslag, som blev vist bred politisk interesse, og som erhvervsministeren  \r\n\r\n var positivt indstillet over for. </P>  \r\n\r\n<P>Formålet med konferencen/høringen foreslås fastlagt til generelt </P>  \r\n\r\n<P>- at give indblik i sammenhænge - eller mangel på samme - mellem  \r\n\r\n revisorlovgivningen og den øvrige lovgivning om økonomiske vilkår, som  \r\n\r\n virksomheder skal efterleve i Danmark, f.eks. årsregnskabsloven,  \r\n\r\n bogføringsloven, konkursloven, forskellige skattelove, direkte  \r\n\r\n virksomhedsrelevante miljølove, selskabslove og lign., </P>  \r\n\r\n<P>- at give indblik i erfaringerne fra lovgivningen i andre lande og de  \r\n\r\n forventninger, der er til den internationale udvikling, </P>  \r\n\r\n<P>- at identificere problemfelter, der kræver nærmere analyse eller en  \r\n\r\n indsats fra regeringen eller Folketinget i relation til ovennævnte  \r\n\r\n lovgivning, specielt revisorlovgivningen. </P>  \r\n\r\n<P>Specielt skal konferencen/høringen tage sigte på </P>  \r\n\r\n<P>- at drøfte revisionens rolle og indhold i fremtiden, herunder brugerbehov  \r\n\r\n og samfundsmæssige behov, f.eks. om revision i relation til miljø, skat,  \r\n\r\n kommunikation, menneskelige ressourcer, etik etc., </P>  \r\n\r\n<P>- at drøfte udviklingsbehov i revisoruddannelse og/eller etablering af  \r\n\r\n andre eller supplerende revisoruddannelser på områder, som er nævnt i punktet  \r\n\r\n ovenfor. I den forbindelse er der specielt behov for at drøfte  \r\n\r\n &#187;revisor&#171; som begreb, </P>  \r\n\r\n<P>- at drøfte den faglige og interesseorienterede rådgivning af regering og  \r\n\r\n forvaltning, som i dag f.eks. varetages af Regnskabsrådet og  \r\n\r\n Revisorkommissionen, herunder hvordan de bredere samfundsinteresser og den  \r\n\r\n viden, investorinteresser er i besiddelse af, inddrages. Heri bør også ligge  \r\n\r\n en analyse af behovet for fornyelse af sammensætning, herunder også  \r\n\r\n spørgsmålet om parallelitet i Revisorkommissionen imellem eksperter, som er  \r\n\r\n hentet fra kredsen af statsautoriserede revisorer og fra kredsen af  \r\n\r\n registrerede revisorer. </P>  \r\n\r\n<P>Drøftelsen skal således bidrage til grundlaget for en politisk drøftelse  \r\n\r\n af behovet for fornyelse af revisorlovgivningen. </P>  \r\n\r\n<P>Konferencen/høringen foreslås gennemført med bidrag fra forskere med viden  \r\n\r\n inden for den nævnte lovgivning i Danmark og internationalt samt medvirken af  \r\n\r\n andre eksperter og af repræsentanter for brugerinteresser, herunder  \r\n\r\n offentlige myndigheder, Fondsrådet, kapitalformidlingsinstitutter og  \r\n\r\n investorer. </P>  \r\n\r\n<P>Til høringen/konferencen bør det overvejes at invitere øvrige  \r\n\r\n folketingsudvalg med berøring til emnet. </P>  \r\n\r\n<P>Et <I>mindretal</I> (Venstres og Det Konservative Folkepartis medlemmer af  \r\n\r\n udvalget) indstiller lovforslaget til <I>vedtagelse</I> med de af  \r\n\r\n erhvervsministeren og mindretallet stillede ændringsforslag. </P>  \r\n\r\n<P>Æ n d r i n g s f o r s l a g </P>  \r\n\r\n<P>Af et <I>mindretal</I> (V og KF): </P>  \r\n\r\n<P>Til § 1 </P>  \r\n\r\n<P> <B>1)</B> Før nr. 1 indsættes som nyt nummer: </P>  \r\n\r\n<P> <B>&#187;01.</B>  <I>§ 4, stk. 2, 1.</I> og <I>2. pkt.,</I> affattes  \r\n\r\n således: </P>  \r\n\r\n<P>&#187;Erhvervs- og Selskabsstyrelsen nedsætter en revisorkommission, der  \r\n\r\n består af 1 formand og 12 andre medlemmer. 3 medlemmer skal være  \r\n\r\n statsautoriserede revisorer, 3 registrerede revisorer, 2 forretningskyndige,  \r\n\r\n 2 særligt sagkyndige med hensyn til henholdsvis skatteret og skifteret, og 2  \r\n\r\n skal have økonomisk kundskab, hvoraf mindst een skal have nationaløkonomisk  \r\n\r\n kundskab.&#171;&#187; </P>  \r\n\r\n<P>Af <I>erhvervsministeren,</I> tiltrådt af <I>udvalget:</I>  </P>  \r\n\r\n<P>Til § 3 </P>  \r\n\r\n<P> <B>2)</B> Paragraffen affattes således: </P>  \r\n\r\n<P> <B>&#187;§ 3</B>  </P>  \r\n\r\n<P>Tidspunktet for lovens ikrafttræden fastsættes af  \r\n\r\n erhvervsministeren.&#171; </P>  \r\n\r\n<P>B e m æ r k n i n g e r </P>  \r\n\r\n<P>Til nr. 1 </P>  \r\n\r\n<P>Revisorkommissionen består i dag af 1 formand og 10 andre medlemmer,  \r\n\r\n hvoraf de 3 er statsautoriserede revisorer, og de 2 er registrerede  \r\n\r\n revisorer. </P>  \r\n\r\n<P>Ved ændring af revisorlovgivningen i 1994 fik kommissionen tilført to  \r\n\r\n registrerede revisorer, idet det blev bestemt, at Revisorkommissionen,  \r\n\r\n foruden at bistå Erhvervs- og Selskabsstyrelsen ved administrationen af lov  \r\n\r\n om statsautoriserede revisorer, fremover tillige skulle bistå ved  \r\n\r\n administration af lov om registrerede revisorer. Dette ændringsforslag er en  \r\n\r\n imødekommelse af et ønske fra Foreningen af Registrerede Revisorer om at  \r\n\r\n skabe parallelitet mellem statsautoriserede og registrerede revisorer. </P>  \r\n\r\n<P>Til nr. 2 </P>  \r\n\r\n<P>Der er et generelt ønske om, at der i løbet af foråret 1998 kan afholdes  \r\n\r\n kvalifikationseksamen for de personer, der allerede har gennemgået  \r\n\r\n revisoruddannelsen. </P>  \r\n\r\n<P>Ifølge lovforslaget er det Revisorkommissionen, der skal stå for  \r\n\r\n tilrettelæggelsen af det praktiske arbejde i forbindelse med afholdelse af  \r\n\r\n kvalifikationseksamen, herunder eksamensniveau, opgaveudformning m.m. Da det  \r\n\r\n helt nøjagtige tidspunkt for, hvornår den første kvalifikationseksamen kan  \r\n\r\n afholdes, således beror på, hvad der er praktisk muligt, foreslås det, at  \r\n\r\n ministeren bemyndiges til at fastsætte tidspunktet for lovens ikrafttræden.  \r\n\r\n</P>  \r\n\r\n<P>Da der forventes at være personer, der færdiggør revisoruddannelsen i  \r\n\r\n løbet af sommeren 1998, vil det i givet fald blive nødvendigt at afholde to  \r\n\r\n kvalifikationseksamener i 1998. </P>  \r\n\r\n<P>Dette kan muligvis medføre en mindre stigning i udgifterne nævnt under  \r\n\r\n administrative og statsfinansielle konsekvenser. De udgifter, der opereres  \r\n\r\n med der, er baseret på afholdelse af een kvalifikationseksamen i 1998. </P>  \r\n\r\n<P> <I>Lissa Mathiasen (S)</I> fmd. <I>Ole Vagn Christensen (S) Sonja  \r\n\r\n Mikkelsen (S) Hardy Hansen (S) Jacob Buksti (S) Kjeld Rahbæk Møller (SF) Ulla  \r\n\r\n Solvang (RV) Frank Aaen (EL) Sonja Albrink (CD) Svend Erik Hovmand (V) Pia  \r\n\r\n Larsen (V) Svend Heiselberg (V) Erik Larsen (V) Kai Dige Bach (KF)</I> nfmd.  \r\n\r\n<I>Pernille Sams (KF) Flemming Hansen (KF) Annette Just (FP)</I>  </P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/12/1997"
        },
        {
            "displayName": "Accession",
            "displayValue": "199714K00038"
        },
        {
            "displayName": "Entydig dokumentidentifikation",
            "displayValue": "CL008228"
        },
        {
            "displayName": "Dato for førstegangsindlæggelse",
            "displayValue": "30/12/1997"
        },
        {
            "displayName": "Dato for indlæggelse",
            "displayValue": "30/12/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "38"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}