{
    "id": 106593,
    "title": "1996 BSF 141   FORSLAG TIL FOLKETINGSBESLUTNING OM FORBEDRING AF RETSSTILLINGEN FOR   GRUNDEJERE I FORBINDELSE MED EKSPROPRIATION ",
    "documentTypeId": "480",
    "isSagsforlobPeriodValid": false,
    "shortName": "1996/1 BSF 141",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 141 </P>  \r\n\r\n<P></P>  \r\n\r\n<P>Forslag til folketingsbeslutning om forbedring af retsstillingen for  \r\n\r\n grundejere i forbindelse med ekspropriation </P>  \r\n\r\n<P></P>  \r\n\r\n<P>Fremsat af Kim Behnke (FP) Tom Behnke (FP) Jan Køpke Christensen (FP)  \r\n\r\n Johannes Sørensen (FP) </P>  \r\n\r\n<P></P>  \r\n\r\n<P>den 2. maj 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen snarest muligt at fremsætte </P>  \r\n\r\n<P>lovforslag, hvorved det sikres: </P>  \r\n\r\n<P>- at bestemmelsen i grundlovens § 73 om fuldstændig erstatning ved  \r\n\r\n ekspropriation efterleves, </P>  \r\n\r\n<P>- at grundejere, der udsættes for ekspropriation, får ret til den  \r\n\r\n nødvendige ekspertbistand i forbindelse med ekspropriationen. Udgifterne  \r\n\r\n hertil betales af den myndighed eller det selskab, der giver anledning til,  \r\n\r\n at ekspropriationen iværksættes. Afgørelsen af, hvad der er nødvendig  \r\n\r\n ekspertbistand, træffes hverken af ekspropriationskommissionen eller  \r\n\r\n taksationskommissionen, </P>  \r\n\r\n<P>- at sagsbehandlingstiden for ekspropriationssager nedsættes væsentligt,  \r\n\r\n</P>  \r\n\r\n<P>- at landinspektører, der medvirker i ekspropriationssager, ikke er  \r\n\r\n rådgivere for både ekspropriationskommissionen, taksationskommissionen og  \r\n\r\n senere for Trafikministeriet, og </P>  \r\n\r\n<P>- at det ikke er trafikministeren eller Trafikministeriet, der udpeger  \r\n\r\n flertallet af medlemmerne i taksationskommissionen. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Forslaget er i det væsentlige en genfremsættelse af et tidligere  \r\n\r\n beslutningsforslag, B 56, folketingsåret 1993-94, Folketingets forhandlinger  \r\n\r\n side 5770, 7049 og 10164, tillæg A, side 6397, tillæg B, side 973. </P>  \r\n\r\n<P>I de senere år er massevis af familier blevet frataget deres bolig ved  \r\n\r\n ekspropriation til så lav en erstatningsværdi, at deres erstatningsbolig på  \r\n\r\n ingen måde kan leve op til den eksproprierede ejendom, hvad angår størrelse  \r\n\r\n og kvalitet. Desuden er mange kommet fra husene med stor gæld, fordi  \r\n\r\n ekspropriationerne blev foretaget på det tidspunkt, hvor ejendomspriserne var  \r\n\r\n allerlavest. Siden er priserne generelt steget, og dermed har staten scoret  \r\n\r\n gevinsten, mens boligejerne står med gælden. </P>  \r\n\r\n<P>Som reglerne administreres nu, gives der ikke fuldstændig erstatning,  \r\n\r\n således som det er hjemlet i grundloven. De borgere, der skal igennem den i  \r\n\r\n forvejen traumatiske oplevelse at miste hele eller dele af deres hjem, får  \r\n\r\n ikke engang den kompensation, der som minimum kunne give dem følelsen af, at  \r\n\r\n det er et retssamfund, de lever i, og at når staten tager, giver staten også  \r\n\r\n igen i overensstemmelse med de vedtagne love. </P>  \r\n\r\n<P>I tilknytning hertil er der også diskussionen vedrørende den nødvendige  \r\n\r\n ekspertbistand. Borgerne har krav på ekspertbistand, således at de ikke står  \r\n\r\n magtesløse over for det offentlige system. Hvad der er nødvendig  \r\n\r\n ekspertbistand skal ikke defineres af hverken ekspropriationskommissionen  \r\n\r\n eller taksationskommissionen. Det bør efter forslagsstillernes opfattelse  \r\n\r\n være sådan, at når borgerne har modtaget ekspertbistand, præsenterer de en  \r\n\r\n regning til betaling, som de får fuld dækning for, medmindre der er tale om  \r\n\r\n åbenbare urimeligheder. Relevant ekspertbistand kan være bistand fra advokat,  \r\n\r\n revisor, ejendomsmægler, landbrugskonsulent o.lign. </P>  \r\n\r\n<P>Hertil kommer, at ekspropriationsforretninger næsten som en hovedregel har  \r\n\r\n en uhørt lang sagsbehandlingstid. Det kan borgerne ikke være tjent med.  \r\n\r\n Grundejerne kan ikke i sagsbehandlingsperioden frit disponere over deres  \r\n\r\n ejendom, og et salg er fuldstændig umuligt, da ingen ønsker at overtage en  \r\n\r\n ejendom, der er en del af en verserende ekspropriationssag. </P>  \r\n\r\n<P>Det er endvidere vigtigt at sikre, at de personer, der er involverede i  \r\n\r\n sagen, er uvildige, således at borgerne føler, at de får en retfærdig  \r\n\r\n behandling. Derfor kan det ikke nytte noget, at f.eks. landsinspektører  \r\n\r\n medvirker i flere instanser i ekspropriationssager og senere har de udførende  \r\n\r\n arbejdsopgaver. Det kan heller ikke siges at være udtryk for ønskværdig  \r\n\r\n habilitet, når det er trafikministeren eller Trafikministeriet, som senere er  \r\n\r\n opdragsgiver på anlægsprojektet, der udpeger flertallet af medlemmerne i  \r\n\r\n taksationskommissionen. Forslagsstillerne ønsker under udvalgsarbejdet at  \r\n\r\n diskutere, hvem der fremover skal udpege flertallet af medlemmerne i  \r\n\r\n taksationskommissionen. </P>  \r\n\r\n<P>Forslagsstillerne mener, at det er på tide med en gennemgribende revision  \r\n\r\n af reglerne, for der har været eksempler nok på, at det nuværende regelsæt  \r\n\r\n ikke kan garantere borgernes retssikkerhed. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Kim Behnke</B> (FP): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om forbedring af retsstillingen for  \r\n\r\n grundejere i forbindelse med ekspropriation</I>  </P>  \r\n\r\n<P>(Beslutningsforslag nr. B 141). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/05/1997"
        },
        {
            "displayName": "Accession",
            "displayValue": "19961BA00141"
        },
        {
            "displayName": "Entydig dokumentidentifikation",
            "displayValue": "CL007726"
        },
        {
            "displayName": "Dato for førstegangsindlæggelse",
            "displayValue": "02/05/1997"
        },
        {
            "displayName": "Dato for indlæggelse",
            "displayValue": "02/05/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "141"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}