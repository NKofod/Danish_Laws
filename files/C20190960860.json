{
    "id": 209702,
    "title": "Arbejde i stenhuggerier Sundhedsfarer og gener i forbindelse med stenhuggerarbejde. Støv, støj, fysiske belastninger og værnemidler.",
    "documentTypeId": "180",
    "isSagsforlobPeriodValid": true,
    "shortName": "VEJ nr 9608 af 04/07/2019",
    "documentHtml": "<div class=\"bjelke\">Den fulde tekst</div><p class=\"Titel2\">Arbejde i stenhuggerier</p>\r\n<p class=\"UnderTitel2\">Sundhedsfarer og gener i forbindelse med stenhuggerarbejde. Støv, støj, fysiske belastninger og værnemidler.</p>\r\n<p>\r\n   <span class=\"Bold\">At-vejledning D.</span> <span class=\"Bold\">2.19-1</span></p>\r\n<p>\r\n   <span class=\"Bold\">1. juni 2006 - Opdateret juli 2019</span>\r\n</p>\r\n<p>\r\n   <span class=\"Bold\">Erstatter At-meddelelse nr. 4.04.9 af december 1985</span>\r\n</p>\r\n<p>\r\n</p>\r\n<p>Denne vejledning oplyser om de sundhedsfarer og gener, der kan være ved arbejde i stenhuggerier, og om, hvilke foranstaltninger der skal træffes for at imødegå dem. De væsentligste arbejdsmiljømæssige problemer ved stenhugning er støv, fysiske belastninger samt støj.</p>\r\n<p>\r\n</p>\r\n<p>\r\n   <span class=\"Bold\">1.</span> <span class=\"Bold\">Støv</span></p>\r\n<p>Under arbejdet i stenhuggerier kan der udvikles kvartsstøv, som er så fint, at det som regel ikke kan ses med det blotte øje. Indånding af kvarts (krystallinsk siliciumdioxid), som kan aflejres i lungerne, kan medføre silikose (sten-lunger), som er en kronisk lungesygdom. Kvarts udgør endvidere en risiko for lungekræft efter indånding. Det er støvformigt kvarts med en partikelstørrelse, der er respirabel (diameter under 5 mikrometer), som anses for at udgøre en fare. Grænseværdien er 0,1 mg/m<span class=\"Superscript\">3 </span>for kvarts, respirabel og 0,3 mg/m<span class=\"Superscript\">3 </span>kvarts, total (1).</p>\r\n<p>\r\n</p>\r\n<p>\r\n   <span class=\"Bold\">2.</span> <span class=\"Bold\">Arbejdspladsvurdering</span></p>\r\n<p>Det er arbejdsgiverens pligt at sørge for, at der udarbejdes en skriftlig arbejdspladsvurdering (APV), som sikrer, at alle væsentlige arbejdsmiljøproblemer inddrages i virksomhedens arbejdsmiljøarbejde (2). APV’en suppleres med en kemisk risikovurdering (1) (10).</p>\r\n<p>\r\n</p>\r\n<p>\r\n   <span class=\"Bold\">3.</span> <span class=\"Bold\">Foranstaltninger mod støv</span></p>\r\n<p>\r\n   <span class=\"Italic\">3.1.</span> <span class=\"Italic\">Procesventilation</span></p>\r\n<p>Der er krav om procesventilation, når der under en arbejdsproces udvikles sundhedsskadeligt støv.</p>\r\n<p>\r\n</p>\r\n<p>Procesventilation skal så vidt muligt etableres med procesudsugning i direkte tilknytning til den forurenende arbejdsproces (3).</p>\r\n<p>\r\n</p>\r\n<p>Udsugningstragten skal anbringes så tæt som muligt ved huggestedet, og den skal være nem at flytte. Slange, tragt og ophæng kan fx være udformet som vist på tegningen.</p>\r\n<p>\r\n</p>\r\n<p>Procesventilationsanlægget skal være forsynet med en kontrolanordning med alarm, der i form af et lys- og/eller lydsignal angiver, hvis ventilationsanlæggets funktion er utilstrækkelig.</p>\r\n<p>Ventilationsanlægget skal løbende kontrolleres og vedligeholdes.</p>\r\n<p>\r\n</p>\r\n<p>\r\n   <img alt=\"figur 1\" border=\"no\" name=\"24e019cd-0edb-4575-af77-c6315acab534\" src=\"/image.aspx?id=209702&img=BE8026_1_0.jpeg\" style=\"margin: 0cm 0cm 0cm 0cm\" />\r\n</p>\r\n<p>\r\n</p>\r\n<p>Procesventilationen skal indrettes, så den nedbringer luftforureningen effektivt, og der skal tilføres frisk luft i en mængde, der svarer til den udsugede mængde. Den udsugede luft må ikke recirkuleres, men skal føres ud i det fri. Skrifthugning foretages som regel maskinelt. Over slibehovedet er anbragt en hætte med udsugning. Den udsugede luftmængde pr. huggeplads bør ved arbejde i sandsten ikke være under 800 m<span class=\"Superscript\">3</span>/time. Det samme gælder ved grovhugning og planhugning i granit. Når der arbejdes med skrifthugning i granit, vil et udsugningsanlæg med betydelig mindre kapacitet ofte være tilstrækkeligt, fx 150 m<span class=\"Superscript\">3</span>/time. Klæbning af metalbogstaver og -skabeloner på sten skal om nødvendigt foretages under procesventilation og brug af personlige værnemidler. Se oplysningerne på etiket og brugsanvisning. Maling med pensel på gravsten skal foretages med foranstaltninger - ventilation og personlige værnemidler - svarende til kodenummeret, som består af to tal forbundet med en bindestreg og et årstal, fx 00-1 (1993). Spraymaling eller sprøjtemaling skal foregå i sprøjteboks eller kabine og med personlige værnemidler svarende til kodenummeret.</p>\r\n<p>\r\n</p>\r\n<p>\r\n   <span class=\"Italic\">3.2.</span> <span class=\"Italic\">Vanding</span></p>\r\n<p>Under hugning i sandsten kan støvudviklingen begrænses væsentligt, hvis den del af sandstenen, der arbejdes i, altid er gennemvåd. Det anbefales derfor, at der er tilgang af vand ved huggepladserne.</p>\r\n<p>\r\n</p>\r\n<p>\r\n   <span class=\"Italic\">3.3.</span> <span class=\"Italic\">Rengøring</span></p>\r\n<p>Overfladerne på gulve, vægge og lofter skal være rengøringsegnede. Glatte vægge og lofter, der kan tåle rengøring ved spuling, er velegnede. Gulve bør kunne tåle vådrengøring.</p>\r\n<p>\r\n</p>\r\n<p>Rengøring skal udføres, så støvet ikke spredes. Der skal anvendes arbejdsmetoder, som udelukker eller begrænser forureningen. Tør fejning må ikke finde sted. Bedst er støvsugning ved hjælp af udsugningsanlægget. Kan dette ikke lade sig gøre, anvendes støvsuger med egnet filter<span class=\"Superscript\">1</span>.</p>\r\n<p>\r\n</p>\r\n<p>\r\n   <span class=\"Italic Superscript\">1</span>\r\n   <span class=\"Italic\">Egnede støvsugerfiltre er filtre, der lever op til følgende krav: DSEN 60335-2-69 støvklasse H eller BIA’s krav til støvsugere i støvklasse H eller kravene i BS 5415: Part 2: Section 2.2, til en type H støvsuger.</span>\r\n</p>\r\n<p>\r\n</p>\r\n<p>\r\n   <span class=\"Bold\">4.</span> <span class=\"Bold\">Fysiske belastninger</span></p>\r\n<p>Håndtering af sten kan medføre store belastninger af kroppen samt risiko for uventede belastninger og ulykker. Der skal bruges egnede tekniske hjælpemidler til flytning og anden håndtering af sten, når det er muligt og hensigtsmæssigt og altid, når der kan være sundhedsfare ved håndteringen (4). Arbejdet skal foregå med hensigtsmæssige arbejdsstillinger og -bevægelser, fx ved at placere stenene på højdeindstilleligt arbejdsbord eller andet hjælpemiddel, der kan løfte/vippe stenen i hensigtsmæssig position i forhold til arbejdet. Transportvejene skal være hensigtsmæssige til transport med tekniske hjælpemidler, fx gaffeltruck eller andre tekniske hjælpemidler til løft og transport af tunge byrder. Gulve af træ eller riste af træ mindsker belastningen ved gående/stående arbejde sammenlignet med betongulve.</p>\r\n<p>\r\n</p>\r\n<p>\r\n   <span class=\"Italic\">4.1.</span> <span class=\"Italic\">Vibrationer</span></p>\r\n<p>Hånd- og armvibrationer opstår, når man bruger slående, roterende eller vibrerende håndværktøj. De første tegn på skadelig virkning er typisk snurrende eller følelsesløse fingre. Efter længere tids belastning er der risiko for at få såkaldte “hvide fingre”.</p>\r\n<p>\r\n</p>\r\n<p>Vibrationsbelastningen af en person beregnes over en otte timers arbejdsdag. Grænseværdien for vibrationsbelastninger er 5 m/s<span class=\"Superscript\">2</span>, og denne værdi må ikke overskrides. Der skal træffes foranstaltninger ved en vibrationsbelastning på 2,5 m/s<span class=\"Superscript\">2 </span>og derover. Når man kender værktøjets vibrationsstyrke, fx fra leverandøren, kan man beregne den tilladelige brugstid. Der skal planlægges og gennemføres tekniske og organisatoriske foranstaltninger for at begrænse belastningen. Findes der ikke egnede foranstaltninger, skal den tid, hvor man dagligt må udsættes for vibrationer, nedsættes (5).</p>\r\n<p>\r\n</p>\r\n<p>\r\n   <span class=\"Bold\">5.</span> <span class=\"Bold\">Støj</span></p>\r\n<p>Ingen personer må udsættes for en støjbelastning på over 85 dB(A) over en otte timers arbejdsdag. I særlige tilfælde, hvor 85 dB(A) ikke kan overholdes, må arbejdsgiveren kun lade arbejdet udføre, hvis der anvendes høreværn. Unødig støjbelastning skal undgås. Støjniveauet under arbejdet skal holdes så lavt, som det er teknisk rimeligt, og de akustiske forhold skal være tilfredsstillende. Akustisk regulering af loftet kan reducere støj (6, 7).</p>\r\n<p>\r\n</p>\r\n<p>\r\n   <span class=\"Bold\">6.</span> <span class=\"Bold\">Personlige værnemidler</span></p>\r\n<p>Hvis arbejdet ikke på anden måde kan planlægges, tilrettelægges og udføres forsvarligt, må arbejdet kun udføres, såfremt der anvendes personlige værnemidler. Personlige værnemidler skal være CE-mærkede. Der kan være tale om følgende:</p>\r\n<p>\r\n</p>\r\n<p>\r\n   <span class=\"Bold\">Åndedrætsværn</span>\r\n</p>\r\n<p>Ved udskiftning af filtre og tømning af poser eller lignende med støv skal der bruges egnet åndedrætsværn. Åndedrætsværn skal som minimum være filtermaske klasse P2. (8)</p>\r\n<p>\r\n</p>\r\n<p>\r\n   <span class=\"Bold\">Høreværn</span>\r\n</p>\r\n<p>Arbejdsgiveren skal sørge for, at de ansatte anvender høreværn, når der udføres arbejder, der vurderes at være høreskadelige. Det kan betyde, at der også ved støjbelastninger under 85 dB(A) skal bruges høreværn.</p>\r\n<p>\r\n</p>\r\n<p>Arbejdsgiveren skal stille høreværn til rådighed for de ansatte, hvis støjbelastningen overstiger 80 dB(A), eller den i øvrigt er skadelig eller stærkt generende. (9)</p>\r\n<p>\r\n</p>\r\n<p>Høreværn er ikke en endelig løsning på støjproblemer. Støj skal bekæmpes, hvor den opstår.</p>\r\n<p>\r\n</p>\r\n<p>\r\n   <span class=\"Bold\">Øjenværn</span>\r\n</p>\r\n<p>Hvor der ifølge arbejdspladsvurderingen er risiko for øjenskader, skal der benyttes egnet øjenværn. Egnet øjenværn er tætsiddende briller (helbriller, goggles).</p>\r\n<p>\r\n</p>\r\n<p>\r\n   <span class=\"Bold\">Handsker</span>\r\n</p>\r\n<p>Egnede handsker bør benyttes ved håndhugning.</p>\r\n<p>\r\n</p>\r\n<p>Jens Jensen</p>\r\n<p>\r\n   <span class=\"Bold\">Regler:</span>\r\n</p>\r\n<p>Bekendtgørelse nr. 559 af 17. juni 2004 om arbejdets udførelse</p>\r\n<p>Bekendtgørelse nr. 96 af 13. februar 2001 om faste arbejdssteders indretning</p>\r\n<p>Bekendtgørelse nr. 1164 af 16. december 1992 om manuel håndtering</p>\r\n<p>Bekendtgørelse nr. 682 af 30. juni 2005 om beskyttelse mod udsættelse for vibrationer i forbindelse med arbejdet</p>\r\n<p>Bekendtgørelse nr. 63 af 6, februar 2006 om beskyttelse mod udsættelse for støj i forbindelse med arbejdet.</p>\r\n<p>\r\n</p>\r\n<p>\r\n   <span class=\"Bold\">Læs også Arbejdstilsynets vejledninger om:</span>\r\n</p>\r\n<p>Kræftrisikable stoffer og materialer</p>\r\n<p>Arbejdspladsvurdering</p>\r\n<p>Ventilation på faste arbejdssteder</p>\r\n<p>Løft, træk og skub</p>\r\n<p>Hånd-arm vibrationer</p>\r\n<p>Støj</p>\r\n<p>Akustik i arbejdsrum</p>\r\n<p>Åndedrætsværn</p>\r\n<p>Høreværn</p>\r\n<p>Arbejde med stoffer og materialer.</p>\r\n<p>\r\n</p>\r\n<p>\r\n   <span class=\"Bold\">Læs også BFA's vejledninger:</span>\r\n</p>\r\n<p>Branchefællesskaberne for arbejdsmiljøs vejledninger kan findes på www.bfa-web.dk</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Arbejdstilsynet, den 4. juli 2019</p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/07/2019"
        },
        {
            "displayName": "Accession",
            "displayValue": "C20190960860"
        },
        {
            "displayName": "Entydig dokumentidentifikation",
            "displayValue": "BE008026"
        },
        {
            "displayName": "Dato for førstegangsindlæggelse",
            "displayValue": "05/07/2019"
        },
        {
            "displayName": "Dato for indlæggelse",
            "displayValue": "05/07/2019"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9608"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "04/07/2019"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "20185001113"
        },
        {
            "displayName": "Stikord",
            "displayValue": "Stoffer og materialer"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}