{
    "id": 105446,
    "title": "1997 BR 2   BERETNING OM UNIVERSITETET I SYDDANMARK    NR 2 1997-98. 1. SAMLING ",
    "documentTypeId": "370",
    "isSagsforlobPeriodValid": false,
    "shortName": "1997/1 BR 2",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 2 </P>  \r\n\r\n<P></P>  \r\n\r\n<P>Beretning om Universitetet i Syddanmark <BR>  \r\n\r\n Nr 2 1997-98. 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19971217 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Uddannelsesudvalget og Forskningsudvalget har haft møde med de tre  \r\n\r\n institutioner Odense Universitet, Handelshøjskole Syd - Ingeniørhøjskole Syd  \r\n\r\n og Sydjysk Universitetscenter, som ønsker at fusionere. På mødet gjorde  \r\n\r\n parterne rede for fusionens omfang, muligheder og tidshorisont samt besvarede  \r\n\r\n spørgsmål fra Folketingets medlemmer. Udvalget har ligeledes modtaget  \r\n\r\n Studenterrådet ved Odense Universitet i foretræde. </P>  \r\n\r\n<P>Uddannelsesudvalget afgav den 10. december 1996 beretning om muligheder  \r\n\r\n for meritoverførsel og synergieffekter mellem de videregående uddannelser.  \r\n\r\n Udvalget opfordrede bl.a. ministeren til at undersøge mulighederne for  \r\n\r\n eventuelt samarbejde mellem og eventuelt sammenlægning af eksisterende  \r\n\r\n institutioner. Baggrunden for opfordringen i beretningen var ønsket om dels  \r\n\r\n at undgå en geografisk centralisering af de videregående  \r\n\r\n uddannelsesinstitutioner, dels at øge uddannelsesinstitutionernes  \r\n\r\n incitamenter til at drage fordel af mulige synergieffekter. </P>  \r\n\r\n<P>Det er Uddannelsesudvalgets opfattelse, at initiativet om Universitetet i  \r\n\r\n Syddanmark lever op til intentionen i udvalgets beretning af 10. december  \r\n\r\n 1996. Initiativet skal sikre en geografisk decentralisering af  \r\n\r\n uddannelsesudbudet uden en udtynding af forskningsmiljøerne. For at sikre  \r\n\r\n realisering af fusionen og for at sikre en høj kvalitet fra begyndelsen er  \r\n\r\n det vigtigt, at parterne ved, at der er politisk vilje til at støtte  \r\n\r\n fusionen. </P>  \r\n\r\n<P>Da forhandlingsresultaterne for finansloven for 1998 samtidig viser, at  \r\n\r\n der er reserveret 270 pladser ud af den ufordelte pulje på 400 ekstra  \r\n\r\n uddannelsespladser til Universitetet i Syddanmark i det omfang, de kan  \r\n\r\n oprettes og besættes, vil Uddannelsesudvalget tilskynde ministeren til at  \r\n\r\n arbejde positivt for en realisering af fusionen fra 1. januar 1998. Det er  \r\n\r\n efter udvalgets opfattelse vigtigt, at det øgede antal pladser til de  \r\n\r\n videregående uddannelser, som der er opnået aftale om på finansloven, sikres  \r\n\r\n tilstrækkeligt i det regionale udbud. Det er udvalgets ønske, at initiativet  \r\n\r\n om Universitetet i Syddanmark bør prioriteres højt fra ministerens side, idet  \r\n\r\n det kan medvirke til en øget decentralisering på uddannelsesområdet samt  \r\n\r\n opnåelse af synergieeffekter mellem de videregående uddannelser. Det er  \r\n\r\n afgørende, at parterne bag Universitetet i Syddanmark snarest får vished om  \r\n\r\n deres fremtidige muligheder, således at uddannelsesforløb og institutionernes  \r\n\r\n øvrige arbejde kan planlægges. </P>  \r\n\r\n<P>Udvalget understreger, at en fusion og udbygning som den påtænkte må  \r\n\r\n behandles på et forsvarligt og fuldt oplyst grundlag. </P>  \r\n\r\n<P>Generelt finder udvalget det afgørende, at den påtænkte fusion ikke kommer  \r\n\r\n til at ske på bekostning af kvaliteten i det samlede danske videregående  \r\n\r\n uddannelsessystem, hverken på det forskningsmæssige eller  \r\n\r\n undervisningsmæssige område. </P>  \r\n\r\n<P>Udvalget bemærkede sig ved mødet med fusionens parter, at disse ser et  \r\n\r\n perspektiv, hvor der på alle involverede campi vil blive mulighed for at  \r\n\r\n følge afsluttende forløb op til kandidatniveau. Udvalget bemærkede sig  \r\n\r\n ligeledes, at fusionsparterne finder det væsentligt, at Universitetet i  \r\n\r\n Syddanmark i videst muligt omfang kommer til at fremstå som en institution  \r\n\r\n med et antal campi med hver deres faglige profil. </P>  \r\n\r\n<P>Udvalget finder det væsentligt, at der arbejdes på at skabe gode studie-  \r\n\r\n og forskningsmiljøer lokalt på de små campi, således at de får mulighed for  \r\n\r\n at profilere sig i forhold til andre studier af samme art andre steder på  \r\n\r\n Universitetet i Syddanmark og i resten af landet. </P>  \r\n\r\n<P>Udvalget har forståelse for det synspunkt, som bl.a. de studerende har  \r\n\r\n fremført, at fusionsforslaget er fremsat uden en tilstrækkelig demokratisk  \r\n\r\n diskussion på de berørte institutioner. </P>  \r\n\r\n<P>Udvalget vil endvidere opfordre ministeren til at tilskynde parterne bag  \r\n\r\n fusionen om at bruge mulighederne for at dispensere fra universitetsloven med  \r\n\r\n henblik på at skabe bedre demokratiske rammer for Universitetet i Syddanmark,  \r\n\r\n idet udvalget lægger vægt på, at der skabes gode rammer for de studerendes og  \r\n\r\n ansattes demokratiske indflydelse. </P>  \r\n\r\n<P>P.u.v. </P>  \r\n\r\n<P>Hanne Severinsen </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/01/1998"
        },
        {
            "displayName": "Accession",
            "displayValue": "19971SR00002"
        },
        {
            "displayName": "Entydig dokumentidentifikation",
            "displayValue": "CL008250"
        },
        {
            "displayName": "Dato for førstegangsindlæggelse",
            "displayValue": "14/01/1998"
        },
        {
            "displayName": "Dato for indlæggelse",
            "displayValue": "14/01/1998"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "2"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}