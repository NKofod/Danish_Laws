{
    "id": 106320,
    "title": "1997 BSF 33   FORSLAG TIL FOLKETINGSBESLUTNING OM REGELFORENKLING GENNEM ETABLERING AF   EN DEREGULERINGSENHED ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 33",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 33 </P>  \r\n\r\n<P></P>  \r\n\r\n<P>Forslag til folketingsbeslutning om regelforenkling gennem etablering af  \r\n\r\n en dereguleringsenhed </P>  \r\n\r\n<P></P>  \r\n\r\n<P>Fremsat af Pernille Sams (KF) Niels Jørgen Langkilde (KF) Svend Erik  \r\n\r\n Hovmand (V) Hans Christian Schmidt (V) </P>  \r\n\r\n<P></P>  \r\n\r\n<P>den 23. oktober 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Med henblik på at forenkle den offentlige administration, nedbringe og  \r\n\r\n forenkle regelmængden samt lette de administrative byrder opfordrer  \r\n\r\n Folketinget regeringen til at etablere et tværministerielt organ - en  \r\n\r\n dereguleringsenhed - som skal have til opgave at sikre, at lovgivningen -  \r\n\r\n både den gældende og ny lovgivning - ikke medfører større administrative  \r\n\r\n byrder for virksomhederne og borgerne end nødvendigt. For at sikre, at  \r\n\r\n dereguleringsenheden har den nødvendige gennemslagskraft i forhold til de  \r\n\r\n enkelte ministerier, skal enheden organisatorisk placeres i Statsministeriet  \r\n\r\n med direkte reference til statsministeren. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Det Konservative Folkeparti og Venstre har sat regelforenkling og  \r\n\r\n afbureaukratisering højt på dagsordenen. I folketingsåret 1996-97 fremsatte  \r\n\r\n Det Konservative Folkeparti og Venstre et fælles beslutningsforslag  \r\n\r\n (beslutningsforslag nr. B 127), hvor regeringen blev pålagt at nedbringe og  \r\n\r\n forenkle regelmængden samt lette de administrative byrder. Dette forslag er  \r\n\r\n et led i en række af konkrete beslutningsforslag om regelforenkling og en  \r\n\r\n opfølgning på beslutningsforslaget fra sidste samling. </P>  \r\n\r\n<P>Skal omfanget af administrative byrder og mængden af regler nedbringes  \r\n\r\n effektivt, kræver det, at to betingelser er opfyldt: </P>  \r\n\r\n<P>1. Der skal være en politisk målsætning om deregulering, og i  \r\n\r\n lovgivningsapparatet skal der være indbygget en bevidst holdning, som  \r\n\r\n systematisk forebygger, at lovgivningen medfører flere administrative byrder  \r\n\r\n end højst nødvendigt. </P>  \r\n\r\n<P>2. Der skal være politisk fokus på arbejdet med at nedbringe de  \r\n\r\n administrative byrder, og arbejdet skal have topprioritet. </P>  \r\n\r\n<P>Ingen af disse betingelser er opfyldt i dag. </P>  \r\n\r\n<P>De spæde tiltag, som den nuværende regering har sat i gang, har ikke  \r\n\r\n karakter af deregulering. Der er ikke tale om, at man afskaffer de regler,  \r\n\r\n som ligger til grund for de administrative byrder, så byrderne på den måde  \r\n\r\n helt forsvinder. Det eneste, regeringen har taget initiativ til, er, at den  \r\n\r\n gennem anvendelse af ny teknologi vil forsøge at gøre det lettere for  \r\n\r\n virksomhederne at løfte de byrder, de nu engang er blevet pålagt. </P>  \r\n\r\n<P>Samtidig savner arbejdet med at lette virksomhederne for administrative  \r\n\r\n byrder politisk bevågenhed, efter at ansvaret for arbejdet er flyttet fra  \r\n\r\n Erhvervsministeriets departement til Erhvervs- og Selskabsstyrelsen. </P>  \r\n\r\n<P>I det hele taget er den politiske prioritering af arbejdet med at lette  \r\n\r\n virksomhederne for administrative byrder ikke særlig høj: Både igangsætningen  \r\n\r\n af Det Fælles Lønindeholdelsesregister og Det Centrale Virksomhedsregister er  \r\n\r\n udskudt på ubestemt tid, og regeringens fagministre undlader (næsten  \r\n\r\n konsekvent) at bruge Erhvervsministeriets Testpanel til at forebygge unødig  \r\n\r\n byrdefuld lovgivning. </P>  \r\n\r\n<P>Det vil Det Konservative Folkeparti og Venstre gøre noget ved. Derfor  \r\n\r\n foreslås det, at der etableres en dereguleringsenhed i Statsministeriet med  \r\n\r\n direkte reference til statsministeren og med følgende beføjelser: </P>  \r\n\r\n<P>- Arbejdsfeltet for den nye enhed skal være regelforenkling og fjernelse  \r\n\r\n af administrative byrder. Enheden skal overvåge og koordinere indsatsen på  \r\n\r\n området. Det skal både ske i forhold til planlagt ny lovgivning og allerede  \r\n\r\n eksisterende lovgivning. I den forbindelse vil det være naturligt  \r\n\r\n organisatorisk at lægge Erhvervsministeriets Testpanel ind under  \r\n\r\n dereguleringsenheden. </P>  \r\n\r\n<P>- Dereguleringsenheden skal udøve sine aktiviteter på tværs af samtlige  \r\n\r\n ministerier og på en sådan måde, at det enkelte ministerium ikke kan afsondre  \r\n\r\n sig fra dens virkefelt. </P>  \r\n\r\n<P>- Som udgangspunkt skal forpligtelsen til at nedbringe mængden af regler  \r\n\r\n og administrative byrder påhvile hvert ministerium og gælde i forbindelse med  \r\n\r\n ethvert påtænkt initiativ, men dereguleringsenheden skal have pligt til at  \r\n\r\n påse, at de enkelte ministerier lever op til deres ansvar. </P>  \r\n\r\n<P>- Rekrutteringen af medarbejdere til dereguleringsenheden skal i videst  \r\n\r\n muligt omfang ske fra det private erhvervsliv, og det skal gennem  \r\n\r\n åremålsansættelse sikres, at medarbejderne ikke i for høj grad &#187;bliver  \r\n\r\n en del af systemet&#171;. </P>  \r\n\r\n<P>I Storbritannien har man gode erfaringer, efter at arbejdet med  \r\n\r\n regelforenkling og lettelse af administrative byrder har fået politisk  \r\n\r\n opmærksomhed og det overordnede ansvar er blevet forankret hos een minister.  \r\n\r\n Storbritannien har således i 1994 indført &#187;The Deregulation and  \r\n\r\n Contracting Out Act&#171;. Der er udnævnt en minister for deregulering, hvis  \r\n\r\n ministerium er ansvarlig for deregulering af den offentlige sektor. Herudover  \r\n\r\n er der nedsat en &#187;Deregulation Task Force&#171; (DTF) med det formål at  \r\n\r\n rådgive regeringen om, hvorledes man kan vende den voksende lovgivningsbyrde.  \r\n\r\n</P>  \r\n\r\n<P>Dereguleringsministeriet har udarbejdet en vejledning til, hvordan man  \r\n\r\n opnår og sikrer en hensigtsmæssig konsekvensanalyse (Compliance Cost  \r\n\r\n Assessment - CCA) forud for al lovgivning, herunder EU-lovforslag, som  \r\n\r\n påvirker forretningslivet. </P>  \r\n\r\n<P>Derudover er der fastlagt en lovgivningsprocedure, der skal sikre, at  \r\n\r\n lovforslag belaster virksomhederne mindst muligt. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Pernille Sams</B> (KF): </P>  \r\n\r\n<P>Som ordfører for forslagsstillerne tillader jeg mig hermed at fremsætte:  \r\n\r\n</P>  \r\n\r\n<P> <I>Forslag til folketingsbeslutning om regelforenkling gennem etablering  \r\n\r\n af en dereguleringsenhed.</I>  </P>  \r\n\r\n<P>(Beslutningsforslag nr. B 33). </P>  \r\n\r\n<P>Jeg henviser i øvrigt til de bemærkninger, der ledsager lovforslaget og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/10/1997"
        },
        {
            "displayName": "Accession",
            "displayValue": "19971BA00033"
        },
        {
            "displayName": "Entydig dokumentidentifikation",
            "displayValue": "CL008001"
        },
        {
            "displayName": "Dato for førstegangsindlæggelse",
            "displayValue": "23/10/1997"
        },
        {
            "displayName": "Dato for indlæggelse",
            "displayValue": "23/10/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "33"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}