{
    "id": 125025,
    "title": "Medlemmet kunne fortsætte virksomhed med fremstilling og salg af unika glasting, idet hun i de sidste 3 år havde ligget langt under den tilladte indtægtsgrænse, at hun havde 35 ugentlige lønmodtagertimer og idet hun kun solgte på 4 årlige arrangementer",
    "documentTypeId": "240",
    "isSagsforlobPeriodValid": true,
    "shortName": "KEN nr 10081 af 06/10/2008",
    "documentHtml": "<div class=\"bjelke\">Den fulde tekst</div><p class=\"Titel2\">Medlemmet kunne fortsætte virksomhed med fremstilling og salg af unika glasting, idet hun i de sidste 3 år havde ligget langt under den tilladte indtægtsgrænse, at hun havde 35 ugentlige lønmodtagertimer og idet hun kun solgte på 4 årlige arrangementer</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Klager fyldte 60 år den 25. august 2004 og søgte den 27. april 2007 om at overgå til efterløn den 1. juni 2007 samtidig med videreførelse af selvstændig virksomhed med fremstilling og salg af unika glasting som bibeskæftigelse. Det fremgår af sagen, at virksomheden ejes og drives af klager uden ansatte eller anden medhjælp tilknyttet.</div>\r\n        </p>\r\n        <p class=\"Tekst2\">\r\n          <div>Nævnet lagde ved afgørelsen vægt på det af klager oplyste om indtjeningen i de 3 sidste år, som havde ligget under det tilladte dækningsbidrag samt på den af klager anslåede årsproduktion.</div>\r\n        </p>\r\n        <p class=\"Tekst2\">\r\n          <div>Nævnet fandt med støtte i førnævnte oplysning om indtjeningen i de 3 sidste år, at det ikke var sandsynligt, at klager ville kunne få en indtjening ud over den tilladte ramme, selv om klager måtte ønske en forøgelse af sin produktion og salg. Der fandtes endvidere ikke at være forhold i sagen, der kunne drage klagers oplysning om et forventet årligt timeforbrug på 272 timer i tvivl. Nævnet lagde i den forbindelse vægt på, at klager havde lønarbejde på ca. 35 timer om ugen.</div>\r\n        </p>\r\n        <p class=\"Tekst2\">\r\n          <div>Endvidere lagde nævnet vægt på klagers oplysning om, at hendes værksted ikke var åbent for kunder og at hun alene foretog salg i forbindelse med sin deltagelse i de 3 åbne værksteder over en weekend samt et årligt ”Glasnet møde”.</div>\r\n        </p>\r\n        <p class=\"Tekst2\">\r\n          <div>Nævnet fandt ud fra en helhedsvurdering af virksomhedens art og omfang, arbejdets tilrettelæggelse, det forventede tidsforbrug og den hidtidige indtægt fra virksomheden, at det således var sandsynliggjort, at virksomheden ville kunne videreføres inden for de tilladte rammer.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 2. oktober 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\"><span class=\"Bold\">A F G Ø R E L S E</span></p>\r\n      <p class=\"TekstV\">De får tilladelse til drift af selvstændig virksomhed med fremstilling og salg af unika glasting 400 timer om året samtidig med efterløn. Tilladelsen gælder fra den 1. juni 2007 som anført i Deres ansøgning om efterløn.</p>\r\n      <p class=\"TekstV\">Ankenævnet ændrer således Arbejdsdirektoratets afgørelse af den 2. oktober 2007.</p>\r\n      <p class=\"TekstV\"><span class=\"Italic\">B E G R U N D E L S E</span></p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> De fyldte 60 år den 25. april 2004,</p>\r\n        <p class=\"Liste1\"><span class=\"Liste1Nr\" id=\"\">–</span> De søgte om at overgå til efterløn den 1. juni 2007 samtidig med videreførelse af selvstændig virksomhed som bibeskæftigelse med fremstilling og salg af unika glasting,</p>\r\n        <p class=\"Liste1\"><span class=\"Liste1Nr\" id=\"\">–</span> De forventer at bruge ca. 280 timer om året på Deres selvstændige virksomhed,</p>\r\n        <p class=\"Liste1\"><span class=\"Liste1Nr\" id=\"\">–</span> Deres dækningsbidrag 1 i 2006 var på 12.828 kr. og i 2005 på 33.700 kr. samt at Deres omsætning i 2007 var på 24.092 kr.,</p>\r\n        <p class=\"Liste1\"><span class=\"Liste1Nr\" id=\"\">–</span> De har anslået en årsproduktion med en omsætning på ca. 25.000 kr.</p>\r\n        <p class=\"Liste1\"><span class=\"Liste1Nr\" id=\"\">–</span> Deres værksted ikke er åbent for kunder og at De alene foretager salg i forbindelse med Deres deltagelse i 3 åbne værksteder over en weekend samt et årligt ”Glasnet møde”, og</p>\r\n        <p class=\"Liste1\"><span class=\"Liste1Nr\" id=\"\">–</span> De har lønarbejde på ca. 35 timer om ugen.</p>\r\n      </p>\r\n      <p class=\"TekstV\">Et medlem kan få tilladelse til at drive virksomhed som bibeskæftigelse samtidig med efterløn, såfremt medlemmet sandsynliggør, at virksomheden kan holdes inden for de i loven fastsatte grænser. Grænserne er, at arbejdstiden i virksomheden kan holdes under 400 timer pr. år og at virksomhedens indtægt ikke må overstige 50.000 kr. pr. år. Beløbet reguleres årligt og udgør for 2007 61.873 kr. Der henvises til lov om arbejdsløshedsforsikring m.v., jf. lovbekendtgørelse nr. 874 af 11. september 2005 § 74 f, stk. 4.</p>\r\n      <p class=\"TekstV\">Det skal således sandsynliggøres, at den samlede arbejdstid i virksomheden kan holdes på maksimalt 400 timer pr. kalenderår, og at virksomhedens dækningsbidrag 1 ikke vil overstige 61.873 kr. pr. år. Vurderingen sker bl.a. ud fra Deres oplysninger om virksomhedens art, omfang og kundegrundlag, herunder virksomhedens muligheder.</p>\r\n      <p class=\"TekstV\">Nævnet har ved afgørelsen lagt vægt på det af Dem oplyste om indtjeningen i de 3 sidste år, som har ligget under det tilladte dækningsbidrag samt på den af Dem anslåede årsproduktion.</p>\r\n      <p class=\"TekstV\">Nævnet har med støtte i førnævnte oplysning om indtjeningen i de 3 sidste år fundet, at det ikke er sandsynligt, at De ville kunne få en indtjening ud over den tilladte ramme, selv om De måtte ønske en forøgelse af Deres produktion og salg. Der findes endvidere ikke at være forhold i sagen, der kan drage Deres oplysning om et forventet årligt timeforbrug på 272 timer i tvivl. Nævnet har i den forbindelse lagt vægt på, at De har lønarbejde på ca. 35 timer om ugen.</p>\r\n      <p class=\"TekstV\">Endvidere har nævnet lagt vægt på Deres oplysning om, at Deres værksted ikke er åbent for kunder og at De alene foretager salg i forbindelse med Deres deltagelse i de 3 åbne værksteder over en weekend samt et årligt ”Glasnet møde”.</p>\r\n      <p class=\"TekstV\">Nævnet finder ud fra en helhedsvurdering af virksomhedens art og omfang, arbejdets tilrettelæggelse, det forventede tidsforbrug og den hidtidige indtægt fra virksomheden, at det således er sandsynliggjort, at virksomheden vil kunne videreføres inden for de tilladte rammer.</p>\r\n      <p class=\"TekstV\">Nævnet skal samtidig beklage den lange sagsbehandlingstid.</p>\r\n      <p class=\"TekstV\"><span class=\"Italic\">R E G L E R</span></p>\r\n      <p class=\"TekstV\">Ankenævnet henviser til lov om arbejdsløshedsforsikring m.v. jf. lovbekendtgørelse nr. 874 af 11. september 2005, § 74 f, stk. 4 og 11, samt § 15, stk. 1, 2, 3, 5, 6 og 7 i Direktoratet for Arbejdsløshedsforsikringens bekendtgørelse nr. 315 af 20. maj 1999 om selvstændig virksomhed samtidig med efterløn, som ændret ved Arbejdsdirektoratets bekendtgørelse nr. 591 af 22. juni 2001 og nr. 849 af 16. oktober 2002.</p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet samt Deres breve af 25. november 2007 og 13. september 2008.</p>\r\n      <p class=\"TekstV\"><span class=\"Bold\">På ankenævnets vegne</span></p>\r\n      <p class=\"TekstV\">FF</p>\r\n      <p class=\"TekstV\">fuldmægtig</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"Bold\">Kopi til:</span></p>\r\n      <p class=\"TekstV\">Arbejdsdirektoratet, Stormgade 10, Postboks 1103, 1009 København K, J.nr.</p>\r\n      <p class=\"TekstV\">X Arbejdsløshedskasse</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring m. v. jf. lovbekendtgørelse nr. 874 af 11. september 2005</span></p>\r\n      <p class=\"TekstV\"><span class=\"Bold\">§ 74 f…</span></p>\r\n      <p class=\"TekstV\"><span class=\"Italic\">Stk. 4.</span> Direktøren for Arbejdsdirektoratet kan tillade, at et medlem kan videreføre eller påbegynde selvstændig virksomhed som bibeskæftigelse i efterlønsperioden, hvis medlemmet sandsynliggør, at arbejdstiden i virksomheden kan holdes under 400 timer pr. år. Virksomhedens indtægt må ikke overstige 50.000 kr. pr. år. Beløbet reguleres med satsreguleringsprocenten, jf. lov om en satsreguleringsprocent. Hvis virksomheden drives som interessentskab, medregnes alene medlemmets personlige arbejdstid i virksomheden, og indtægten opgøres alene i forhold til medlemmets ideelle andel af virksomheden.</p>\r\n      <p class=\"TekstV\">…</p>\r\n      <p class=\"TekstV\"><span class=\"Italic\">Stk. 11.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler om selvstændig virksomhed i efterlønsperioden, herunder om definition af indtægt, jf. stk. 4. Der fastsættes endvidere regler om, at der kan ske opgørelse af indtægt efter virksomhedens regnskabsår i stedet for kalenderåret, og om, at ved overgang til efterløn i et kalenderår nedsættes de i stk. 2 og 4 anførte timetal og indkomstbegrænsninger forholdsmæssigt.</p>\r\n      <p class=\"TekstV\"><span class=\"Bold\">Direktoratet for Arbejdsløshedsforsikringens bekendtgørelse nr. 315 af 20. maj 1999 om selvstændig virksomhed samtidig med efterløn, som er ændret ved Arbejdsdirektoratets bekendtgørelse nr. 591 af 22. juni 2001 og nr. 849 af 16. oktober 2002.</span></p>\r\n      <p class=\"TekstV\"><span class=\"Bold\">§ 15.</span> Direktøren for Arbejdsløshedsforsikringen kan efter indstilling fra a-kassen tillade drift af selvstændig virksomhed som bibeskæftigelse i perioden med efterløn, jf. § 74 f, stk. 4, i loven.</p>\r\n      <p class=\"TekstV\"><span class=\"Italic\">Stk. 2.</span> Medlemmet skal sandsynliggøre, at den samlede arbejdstid i virksomheden højst udgør 400 timer pr. kalenderår, jf. dog stk. 4.</p>\r\n      <p class=\"TekstV\"><span class=\"Italic\">Stk. 3.</span> Virksomhedens indtægt må ikke overstige 50.000 kr. pr. regnskabsår, jf. dog § 16, stk. 2. Ved indtægt forstås virksomhedens dækningsbidrag 1, det vil sige nettoomsætning fratrukket vareforbrug, jf. dog stk. 4.</p>\r\n      <p class=\"TekstV\">…</p>\r\n      <p class=\"TekstV\"><span class=\"Italic\">Stk. 5.</span> Et medlem, der søger om tilladelse til at videreføre en eksisterende bibeskæftigelse, skal oplyse virksomhedens indtægt for hele regnskabsåret før overgang til efterløn. For interessentskaber skal indtægten af medlemmets ideelle andel af virksomheden attesteres, jf. stk. 4. Oplysningerne skal være attesteret af en registreret revisor, en statsautoriseret revisor, eller en særligt sagkyndig, jf. § 29 i Fødevareministeriets bekendtgørelse nr. 191 af 26. marts 1999 om tilskud til dyrevelfærdsinvesteringer i forbindelse med gennemførelse af forbedringsplaner for jordbrugsbedrifter. For interessentskaber skal indtægten af medlemmets ideelle andel af virksomheden attesteres, jf. stk. 4. Der skal fremlægges en attesteret specifikation af den attesterede indtægt, hvis a-kassen eller direktøren for Arbejdsdirektoratet beder herom.</p>\r\n      <p class=\"TekstV\"><span class=\"Italic\">Stk. 6.</span> Har virksomheden før været drevet i større omfang end nævnt i stk. 2, 3 og 4, herunder som hovedbeskæftigelse, skal medlemmet sandsynliggøre, at arbejdstiden varigt er nedsat til højst 400 timer, og at indtægten varigt er nedsat til højst 50.000 kr. pr. regnskabsår.</p>\r\n      <p class=\"TekstV\"><span class=\"Italic\">Stk. 7.</span> Et medlem, der søger om tilladelse til at påbegynde eller videreføre en virksomhed, skal blandt andet oplyse om virksomhedens art, omfang, kundegrundlag, tilrettelæggelse af arbejdet, forventet tidsforbrug samt forventet indtægt.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/05/2009"
        },
        {
            "displayName": "Accession",
            "displayValue": "W20081008125"
        },
        {
            "displayName": "Entydig dokumentidentifikation",
            "displayValue": "BE003394"
        },
        {
            "displayName": "Dato for indlæggelse",
            "displayValue": "20/05/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10081"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "06/10/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5100562-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}