{
    "id": 99506,
    "title": "Forslag til folketingsbeslutning om en national handlingsplan for ældre medicinske patienter",
    "documentTypeId": "480",
    "isSagsforlobPeriodValid": true,
    "shortName": "2006/1 BSF 27",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 7. november 2006 af  \r\n\r\n Lise von Seelen (S), René Skau Björnsson (S),  \r\n\r\n Karen Hækkerup (S) og Lone Møller (S)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n en national handlingsplan for ældre medicinske patienter  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget opfordrer regeringen til senest den 1. oktober 2007  \r\n\r\n at udarbejde en handlingsplan for ældre medicinske patienter. Handlingsplanen  \r\n\r\n skal sikre, at der er den fornødne kapacitet, tid og sammenhæng i  \r\n\r\n behandlingen  \r\n\r\n af de svageste patienter på sygehusene.  \r\n\r\n</P>  \r\n\r\n<P class=\"Tekst\">  \r\n\r\n Handlingsplanen for ældre medicinske patienter skal bl.a.  \r\n\r\n omfatte følgende områder:  \r\n\r\n</P>  \r\n\r\n<P class=\"Nummer\">  \r\n\r\n 1.  \r\n\r\n &#9;  \r\n\r\n Udbygning af  \r\n\r\n kapaciteten på de medicinske afdelinger med henblik på at nedbringe de  \r\n\r\n lejlighedsvise  \r\n\r\n overbelægninger og skabe bedre balance mellem behov og kapacitet.  \r\n\r\n</P>  \r\n\r\n<P class=\"Nummer\">  \r\n\r\n 2.  \r\n\r\n &#9;  \r\n\r\n Forbedring af  \r\n\r\n rekruttering og fastholdelse af personale på de medicinske afdelinger med  \r\n\r\n henblik  \r\n\r\n på at styrke kvaliteten i behandlingen og komme underbemandingen til livs.  \r\n\r\n</P>  \r\n\r\n<P class=\"Nummer\">  \r\n\r\n 3.  \r\n\r\n &#9;  \r\n\r\n Strategi for sikring  \r\n\r\n af bedre patientforløb med færre ineffektive behandlingsdage.  \r\n\r\n</P>  \r\n\r\n<P class=\"Nummer\">  \r\n\r\n 4.  \r\n\r\n &#9;  \r\n\r\n Strategi for  \r\n\r\n rehabilitering af ældre medicinske patienter med henblik på at sikre  \r\n\r\n sammenhæng  \r\n\r\n i alle faser af behandlingen af ældre medicinske patienter.  \r\n\r\n</P>  \r\n\r\n<P class=\"Nummer\">  \r\n\r\n 5.  \r\n\r\n &#9;  \r\n\r\n Udbygning af den  \r\n\r\n sundhedsfremmende indsats i ældreplejen med henblik på at aflaste sygehusene  \r\n\r\n og  \r\n\r\n så vidt muligt behandle syge ældre i deres eget hjem.  \r\n\r\n</P>  \r\n\r\n<P class=\"Nummer\">  \r\n\r\n 6.  \r\n\r\n &#9;  \r\n\r\n En eksplicit  \r\n\r\n angivelse af mål for indsatsen og en kortlægning af bl.a. problemet med  \r\n\r\n overbelægning,  \r\n\r\n således at der findes aktuelle opgørelser over belægningsprocenter.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n Baggrund  \r\n\r\n</P>  \r\n\r\n<P class=\"Tekst9\">  \r\n\r\n Beslutningsforslaget er en genfremsættelse af hovedindholdet af  \r\n\r\n beslutningsforslag nr. B 30 fra folketingssamlingen 2004-05, 2. samling. Da  \r\n\r\n regeringens åbenhed om ældre medicinske patienters forhold er begrænset i en  \r\n\r\n sådan grad, at man må karakterisere politikken som resulterende i lukkethed  \r\n\r\n om  \r\n\r\n vilkårene, er beslutningsforslaget imidlertid udbygget med initiativer, der  \r\n\r\n skal sikre dels udtrykkelig angivelse af mål for indsatsen, dels den  \r\n\r\n nødvendige  \r\n\r\n information for at vurdere målopfyldelsen. Vedrørende beslutningsforslag nr.  \r\n\r\n B  \r\n\r\n 30 henvises til Folketingstidende 2004-05, 2. samling, tillæg A side 5483 og  \r\n\r\n 5488, tillæg B side 1409 og forhandlingerne side 2214 og 4884.  \r\n\r\n</P>  \r\n\r\n<P class=\"Tekst9\">  \r\n\r\n Ældre medicinske patienter udgør en voksende gruppe af  \r\n\r\n patienter i sundhedsvæsenet. Mere end halvdelen af alle patienter, der  \r\n\r\n indlægges  \r\n\r\n på sygehusenes medicinske afdelinger, er 65 år eller ældre. Blandt dem  \r\n\r\n indlægges  \r\n\r\n størstedelen akut og har brug for hurtig medicinsk behandling (jf. »Rapport  \r\n\r\n om  \r\n\r\n den ældre medicinske patient«, Sundhedsministeriet, juni 2001).  \r\n\r\n</P>  \r\n\r\n<P class=\"Tekst9\">  \r\n\r\n Dertil kommer, at ældre medicinske patienter udgør en af de  \r\n\r\n mest udsatte patientgrupper i sundhedsvæsenet. Ældre har typisk et kronisk  \r\n\r\n sygdomsbillede og skal behandles for flere forskellige symptomer. Det gør dem  \r\n\r\n svære at diagnosticere ved indlæggelsen. Ældre patienter er længere tid om at  \r\n\r\n blive raske, og de oplever hyppigere end andre patientgrupper genindlæggelser  \r\n\r\n på sygehusene. Det er alt sammen med til at tære på kræfterne.  \r\n\r\n</P>  \r\n\r\n<P class=\"Tekst9\">  \r\n\r\n De kommende år bliver der flere ældre, og dermed stiger presset  \r\n\r\n på de medicinske afdelinger.  \r\n\r\n</P>  \r\n\r\n<P class=\"Tekst9\">  \r\n\r\n Uheldigvis har der længe manglet politisk fokus på gruppen af  \r\n\r\n ældre medicinske patienter. Selv om medicinske patienter udgør 80 pct. af  \r\n\r\n samtlige patienter på sygehusene, er der de seneste år satset meget ensidigt  \r\n\r\n på  \r\n\r\n at nedbringe de registrerede ventetider til de planlagte kirurgiske  \r\n\r\n operationer, og indsatsen for ældre medicinske patienter er ikke  \r\n\r\n tilstrækkelig.  \r\n\r\n Det er vigtigt at nedbringe ventetiderne, men det bør ikke ske på bekostning  \r\n\r\n af  \r\n\r\n forbedringer for de mange ældre medicinske patienter.  \r\n\r\n</P>  \r\n\r\n<P class=\"Tekst9\">  \r\n\r\n De seneste års initiativer på sundhedsområdet kommer ikke i  \r\n\r\n tilstrækkelig grad de adskillige tusinder af ældre medicinske patienter til  \r\n\r\n gode. Det udvidede frie valg omfatter ikke den medicinske patient, fordi der  \r\n\r\n ganske enkelt mangler behandlingstilbud på de private klinikker og  \r\n\r\n hospitaler.  \r\n\r\n Og for de mange ældre, der indlægges akut, giver det i praksis ikke mening at  \r\n\r\n tale om et frit valg. Der er ikke tid til den slags overvejelser, når  \r\n\r\n patienten  \r\n\r\n får en blodprop, hjerneblødning eller andet, der kræver akut indlæggelse.  \r\n\r\n</P>  \r\n\r\n<P class=\"Tekst9\">  \r\n\r\n Samtidig sikrer regeringen ikke udviklingen af nye og  \r\n\r\n nødvendige behandlingsmetoder, f.eks. til udbygning af sundhedsfremme og  \r\n\r\n forebyggelse af sygdom eller genoptræningsforløb i den ældres eget hjem.  \r\n\r\n</P>  \r\n\r\n<P class=\"Tekst9\">  \r\n\r\n De seneste års udvikling i retning af færre indlæggelsesdage pr.  \r\n\r\n indlæggelse ser endvidere ud til at afspejle uhensigtsmæssige patientforløb  \r\n\r\n snarere end et mere effektivt forløb, idet der rapporteres om, at ældre  \r\n\r\n medicinske  \r\n\r\n patienter føler sig presset ud af hospitaler (se artikel i Lemvig Folkeblad  \r\n\r\n den  \r\n\r\n 1. august 2006: »Syge føler sig presset hjem fra sygehus«).  \r\n\r\n</P>  \r\n\r\n<P class=\"Tekst9\">  \r\n\r\n Socialdemokratiet mener, at der er behov for en samlet og  \r\n\r\n langsigtet strategi for de ældre medicinske patienter i Danmark. Nationale  \r\n\r\n handlingsplaner for psykiatri-, hjerte- og kræftområdet og senest for  \r\n\r\n diabetesområdet  \r\n\r\n har vist sig nødvendige for tilrettelæggelsen af en fokuseret indsats særlig  \r\n\r\n for disse patientgrupper. Det er nu blevet tid til at rette fokus mod de  \r\n\r\n ældre  \r\n\r\n medicinske patienter, som har været overset for længe, og som udgør de  \r\n\r\n svageste  \r\n\r\n patienter på sygehusene.  \r\n\r\n</P>  \r\n\r\n<P class=\"Tekst9\">  \r\n\r\n Socialdemokratiet opfordrer derfor regeringen til at tage de  \r\n\r\n nødvendige initiativer til at sikre, at der iværksættes en handlingsplan for  \r\n\r\n de  \r\n\r\n ældre medicinske patienter med henblik på at skabe mere overskud og bedre  \r\n\r\n kvalitet i deres behandling på sygehusene og ved rehabiliteringen i eget  \r\n\r\n hjem.  \r\n\r\n Handlingsplanen skal føre til reelle forbedringer på de medicinske  \r\n\r\n afdelinger,  \r\n\r\n som kan mærkes i det daglige af de indlagte patienter. I Socialdemokratiets  \r\n\r\n finanslovforslag for 2007 er der derfor anvist et finansieringsgrundlag på  \r\n\r\n 200  \r\n\r\n mio. kr. årligt til oprustning af sygehusenes medicinske afdelinger, jf.  \r\n\r\n »Velfærd eller skattelettelser«.  \r\n\r\n</P>  \r\n\r\n<P class=\"TekstoverskriftBm\">  \r\n\r\n Bemærkninger til forslagets enkelte bestemmelser  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n 1. Udbygning af  \r\n\r\n kapaciteten på de medicinske afdelinger  \r\n\r\n</P>  \r\n\r\n<P class=\"Tekst9\">  \r\n\r\n En udbygning af kapaciteten på de medicinske afdelinger er  \r\n\r\n nødvendig for at minimere risikoen for overbelægning på afdelingerne.  \r\n\r\n Socialdemokratiet finder det uacceptabelt, når ældre patienter ender i senge  \r\n\r\n på  \r\n\r\n sygehusenes gangarealer, fordi der er for få disponible senge på stuerne.  \r\n\r\n</P>  \r\n\r\n<P class=\"Tekst9\">  \r\n\r\n På landets medicinske afdelinger er problemer med overbelægning  \r\n\r\n ikke desto mindre særdeles velkendte. Ofte skal der ikke mere til end en  \r\n\r\n influenzaepidemi, før ældre patienter henvises til sengepladser på gangene. I  \r\n\r\n januar 2004 måtte brandtilsynet tilkaldes på de medicinske afdelinger på  \r\n\r\n flere  \r\n\r\n danske sygehuse, fordi patienter spærrede for brandudgangene. (Se bl.a.  \r\n\r\n artikel  \r\n\r\n i Jyllands-Posten den 21. januar 2004: »Hospital må bruge brandvagter«). I  \r\n\r\n maj  \r\n\r\n 2006 blev der rapporteret samme problem på endnu et dansk sygehus (se artikel  \r\n\r\n i  \r\n\r\n JydskeVestkysten, Billund den 5. maj 2006: »Brandalarm: Sygehuset har  \r\n\r\n patienter  \r\n\r\n på gange«).  \r\n\r\n</P>  \r\n\r\n<P class=\"Tekst9\">  \r\n\r\n Overbelægning begrænser sig dog langtfra til enkelte årstider  \r\n\r\n eller sygehuse. Tværtimod viser de tilgængelige belægningsdata, at der  \r\n\r\n hyppigt  \r\n\r\n forekommer overbelægning på landets medicinske afdelinger.  \r\n\r\n</P>  \r\n\r\n<P class=\"Tekst9\">  \r\n\r\n Eksempelvis ligger belægningen på sygehusene i H:S i 2003 langt  \r\n\r\n over de 85 pct., som almindeligvis anbefales, hvis overbelægning skal undgås,  \r\n\r\n samtidig med at afdelingerne skal bevare en høj kvalitet i behandlingen. Det  \r\n\r\n gælder i særdeleshed for afdelinger med mange ældre patienter. Reumatologiske  \r\n\r\n afdelinger (gigtbehandling m.v.) har således belægningsprocenter mellem 95,65  \r\n\r\n og 105,12, mens geriatriske afdelinger (behandling af alderdomsrelaterede  \r\n\r\n sygdomme) har belægningsprocenter på mellem 95,20 og 104,70. Det siger sig  \r\n\r\n selv, at med gennemsnitlige belægningsprocenter omkring og over 100 er  \r\n\r\n overbelægninger på sådanne afdelinger mere reglen end undtagelsen.  \r\n\r\n</P>  \r\n\r\n<P class=\"Tekst9\">  \r\n\r\n Medicinske afdelinger har generelt højere belægning end  \r\n\r\n kirurgiske afdelinger. Sundhedsstyrelsens opgørelser viser, at på landsplan  \r\n\r\n har  \r\n\r\n de medicinske afdelinger gennemsnitlige belægningsprocenter på 96, mens de  \r\n\r\n kirurgiske belægningsprocenter i gennemsnit er nede på 86 (jf. »Virksomheden  \r\n\r\n ved sygehuse 2001«, Tabel A-5, Sundhedsstyrelsen 2003). Der skal således  \r\n\r\n sikres  \r\n\r\n en betydelig styrkelse af kapaciteten på de medicinske afdelinger, før de  \r\n\r\n gennemsnitligt opnår en bæredygtig belægning, der svarer til de kirurgiske  \r\n\r\n afdelingers.  \r\n\r\n</P>  \r\n\r\n<P class=\"Tekst9\">  \r\n\r\n Socialdemokratiet mener, at ældre med gigt-, lunge- og  \r\n\r\n hjerteproblemer eller andre alderdomsrelaterede sygdomme skal garanteres en  \r\n\r\n regulær sengeplads, når de bliver indlagt på et af landets sygehuse. En  \r\n\r\n landsdækkende  \r\n\r\n handlingsplan for ældre medicinske patienter skal derfor omfatte en udbygning  \r\n\r\n af kapaciteten på sygehusenes medicinske afdelinger, så der sikres en bedre  \r\n\r\n balance mellem behov og kapacitet.  \r\n\r\n</P>  \r\n\r\n<P class=\"TekstoverskriftBm\" align=\"left\" style='text-align:left'>  \r\n\r\n 2. Forbedring af  \r\n\r\n personalerekruttering og -fastholdelse på medicinske afdelinger  \r\n\r\n</P>  \r\n\r\n<P class=\"Tekst9\">  \r\n\r\n Den nationale handlingsplan skal komme med initiativer til at  \r\n\r\n forbedre rekrutteringen og fastholdelsen af social- og sundhedsassistenter,  \r\n\r\n sygeplejersker og læger på sygehusenes medicinske afdelinger. På eksempelvis  \r\n\r\n Helsingør Sygehus rapporteredes september 2006 om overbelægning og voldsomt  \r\n\r\n stressende vilkår for personalet (Frederiksborg Amtsavis, webudgave, den 1  \r\n\r\n 8. september 2006: »Politikere skal se på  \r\n\r\n problemerne på sygehus«).  \r\n\r\n</P>  \r\n\r\n<P class=\"Tekst9\">  \r\n\r\n Socialdemokratiet finder det uacceptabelt, at normerede  \r\n\r\n sengepladser må lukkes ned, og at ældre patienter må undvære basal pleje på  \r\n\r\n grund af problemer med at rekruttere tilstrækkeligt med personale og med at  \r\n\r\n organisere  \r\n\r\n indsatsen bedst muligt.  \r\n\r\n</P>  \r\n\r\n<P class=\"Tekst9\">  \r\n\r\n Arbejdet på medicinske afdelinger er ofte fysisk og psykisk  \r\n\r\n slidsomt med mange plejekrævende ældre og et uensartet arbejdspres. Et stort  \r\n\r\n antal akutte indlæggelser gør det svært at planlægge arbejdet for de ansatte.  \r\n\r\n Mange ledere er ansat alene på baggrund af deres sundhedsfaglige uddannelse  \r\n\r\n og  \r\n\r\n ikke på baggrund af en lederuddannelse eller ledelseskvalifikationer, hvilket  \r\n\r\n hindrer udnyttelse af alle personalegrupper.  \r\n\r\n</P>  \r\n\r\n<P class=\"Tekst9\">  \r\n\r\n Medicinske afdelinger står derfor over for særlig store  \r\n\r\n udfordringer med at rekruttere den fornødne bemanding til at sikre  \r\n\r\n patienterne  \r\n\r\n en god pleje og behandling. Mange afdelinger må ty til dyr vikarservice for  \r\n\r\n at  \r\n\r\n udfylde normeringerne. Ofte er det nyuddannede sygeplejersker, som bemander  \r\n\r\n de  \r\n\r\n medicinske afdelinger på sygehusene.  \r\n\r\n</P>  \r\n\r\n<P class=\"Tekst9\">  \r\n\r\n Det betyder, at de medicinske afdelinger har en uforholdsmæssig  \r\n\r\n stor personaleudskiftning, hvilket i høj grad går ud over patienterne.  \r\n\r\n Internationale  \r\n\r\n undersøgelser viser, at afdelinger med stor udskiftning af medarbejdere  \r\n\r\n oplever  \r\n\r\n en højere patientdødelighed og længere indlæggelsestid end afdelinger, hvor  \r\n\r\n der  \r\n\r\n sker en mere begrænset udskiftning af plejepersonalet (jf. Dansk Sygeplejeråd  \r\n\r\n 2003: »Bedre sygepleje på sygehusene &#150; tre veje til mere sundhed for  \r\n\r\n pengene«).  \r\n\r\n</P>  \r\n\r\n<P class=\"Tekst9\">  \r\n\r\n Sundhedsstyrelsens stillings- og vakancetælling dokumenterer  \r\n\r\n samtidig, at der er lægemangel på mange medicinske afdelinger og i alt 126  \r\n\r\n ubesatte stillinger på landsplan i september 2006 (Sundhedsstyrelsens  \r\n\r\n hjemmeside: »Stillinger og vakancer«). Intet tyder på, at udviklingen vender  \r\n\r\n af  \r\n\r\n sig selv. Tværtimod peger Sundhedsstyrelsens lægeprognose på, at der de  \r\n\r\n kommende år vil blive behov for flere læger på det medicinske område, bl.a.  \r\n\r\n som  \r\n\r\n et resultat af den ændrede demografiske sammensætning med en stigende andel  \r\n\r\n af  \r\n\r\n ældrebefolkning.  \r\n\r\n</P>  \r\n\r\n<P class=\"Tekst9\">  \r\n\r\n Stressende og uensartede arbejdsforhold på medicinske  \r\n\r\n afdelinger er ikke blot årsag til underbemanding og rekrutteringsproblemer,  \r\n\r\n men  \r\n\r\n medfører samtidig, at der mangler overskud i den daglige behandling og pleje  \r\n\r\n af  \r\n\r\n patienterne. Dansk Sygeplejeråd har i 2003 påvist, at 70 pct. af  \r\n\r\n sygeplejerskerne var nødt til at udføre ikkesygeplejefaglige opgaver på deres  \r\n\r\n seneste vagt, f.eks. bestilling af prøver og varer samt koordination eller  \r\n\r\n udførsel af hjælpefunktioner. Af samme rapport fremgår det, at for hver time  \r\n\r\n en  \r\n\r\n sygeplejerske bruger på patientpleje, bruger vedkommende 30-60 minutter på  \r\n\r\n det  \r\n\r\n efterfølgende papirarbejde (jf. Dansk Sygeplejeråd 2003: »Bedre sygepleje på  \r\n\r\n sygehusene &#150; tre veje til mere sundhed for pengene«).  \r\n\r\n</P>  \r\n\r\n<P class=\"Tekst9\">  \r\n\r\n Socialdemokratiet mener, at ældre patienter skal opleve, at  \r\n\r\n personalet har overskud til deres pleje, omsorg og rehabilitering. Derfor  \r\n\r\n skal  \r\n\r\n regeringen som et led i en national handlingsplan udarbejde en strategi for  \r\n\r\n forbedringer  \r\n\r\n af rekrutteringen og fastholdelsen af det fornødne personale. Det bør som et  \r\n\r\n minimum sikres, at bemandingen på landets medicinske afdelinger svarer til  \r\n\r\n normeringerne.  \r\n\r\n</P>  \r\n\r\n<P class=\"Tekst9\">  \r\n\r\n Yderligere bør det vurderes, hvorvidt en målrettet  \r\n\r\n kompetenceudvikling af medarbejderne på de medicinske afdelinger, eksempelvis  \r\n\r\n gennem oprettelsen af gerontologiske specialuddannelser, kan medvirke til at  \r\n\r\n fastholde personalet længere. På det psykiatriske område har det vist sig, at  \r\n\r\n oprettelsen af en specialuddannelse i psykiatrisk sengepleje har øget  \r\n\r\n rekrutteringen og fastholdelsen af medarbejderne betydeligt, ligesom  \r\n\r\n uddannelsen generelt har givet et prestigeløft til området.  \r\n\r\n</P>  \r\n\r\n<P class=\"Tekst9\">  \r\n\r\n Endelig skal der som et led i handlingsplanen tages initiativer  \r\n\r\n til at forbedre arbejdsforholdene på de medicinske afdelinger, så det bliver  \r\n\r\n mere attraktivt for personalet at søge til og forblive på afdelingerne.  \r\n\r\n</P>  \r\n\r\n<P class=\"TekstoverskriftBm\" align=\"left\" style='text-align:left'>  \r\n\r\n 3. Strategi for  \r\n\r\n sikring af bedre patientforløb med færre ineffektive behandlingsdage  \r\n\r\n</P>  \r\n\r\n<P class=\"Tekst9\">  \r\n\r\n En national handlingsplan for de ældre medicinske patienter  \r\n\r\n skal omfatte en strategi for bedre patientforløb og sikring af færre såkaldt  \r\n\r\n »ineffektive sengedage«, dvs. sengedage, der ikke er forbundet med  \r\n\r\n aktiviteter  \r\n\r\n knyttet til indlæggelsesforløbet som eksempelvis undersøgelse, behandling  \r\n\r\n eller  \r\n\r\n pleje, men hvor patienten blot venter. Undersøgelser har dokumenteret, at  \r\n\r\n omkring 30 pct. af sengedagene kan karakteriseres som »ineffektive sengedage«  \r\n\r\n (jf. artiklen i Ugeskrift for Læger, nr. 1, 2006, side 25-29: »  \r\n\r\n Hensigtsmæssig anvendelse af sengedage på  \r\n\r\n medicinske afdelinger«). De ineffektive sengedage hænger sammen med  \r\n\r\n bl.a.  \r\n\r\n mangel på hensigtsmæssige  \r\n\r\n alternative tilbud (hjemmesygepleje, rehabiliteringsafsnit og social service)  \r\n\r\n og ventetid på diagnostiske procedurer, samt  \r\n\r\n at for mange ældre  \r\n\r\n indlægges på sygehus, selv om der ikke er behov for behandling på  \r\n\r\n sygehusniveau. Strategien skal ledsages af en eksplicit målsætning for  \r\n\r\n reduktionen af ineffektive behandlingsdage. En reduktion af antallet af  \r\n\r\n ineffektive  \r\n\r\n sengedage vil bidrage til en reduktion af problemet med overbelægning og  \r\n\r\n generelt til bedre ressourceudnyttelse.  \r\n\r\n</P>  \r\n\r\n<P class=\"Tekst9\">  \r\n\r\n Problemerne forværres af, at der ikke findes tilstrækkelig  \r\n\r\n stærke incitamenter på sygehusene til at overvåge patienternes bedring frem  \r\n\r\n til,  \r\n\r\n at de er blevet fuldt funktionsdygtige. Takststyringssystemet belønner  \r\n\r\n sygehusene  \r\n\r\n snævert for patientens umiddelbare behandling, men ikke for patientens  \r\n\r\n rehabilitering, efter at den umiddelbare behandling er overstået.  \r\n\r\n</P>  \r\n\r\n<P class=\"Tekst9\">  \r\n\r\n Der er således fortsat behov for, at ældres patientforløb  \r\n\r\n tilrettelægges på en bedre og mere sammenhængende måde i et samarbejde mellem  \r\n\r\n sundhedssektoren og ældreplejen. Blandt andet skal det sikres, at der i  \r\n\r\n patientforløbets begyndelse bliver lagt relevante planer for den ældre  \r\n\r\n medicinske patients behandling, genoptræning og anvisning af medicin.  \r\n\r\n</P>  \r\n\r\n<P class=\"TekstoverskriftBm\" align=\"left\" style='text-align:left'>  \r\n\r\n 4. Strategi for  \r\n\r\n rehabilitering af ældre medicinske patienter  \r\n\r\n</P>  \r\n\r\n<P class=\"Tekst9\">  \r\n\r\n En national handlingsplan for de ældre medicinske patienter  \r\n\r\n skal samtidig omfatte en strategi for rehabiliteringen af patienterne, fordi  \r\n\r\n bedre rehabilitering er en forudsætning for sammenhæng i hele  \r\n\r\n behandlingsforløbet.  \r\n\r\n Mange ældre udskrives fra sygehusene, uden at der er sikret et fortsat  \r\n\r\n velplanlagt forløb for den nødvendige fortsatte behandling. Det nødvendiggør,  \r\n\r\n at der er det fornødne beredskab på sygehusene og i den primærkommunale  \r\n\r\n ældrepleje til at følge op på behandlingen, så den ældre patient kommer sig  \r\n\r\n efter sin sygdom.  \r\n\r\n</P>  \r\n\r\n<P class=\"Tekst9\">  \r\n\r\n Ældre medicinske patienter har generelt et stort behov for  \r\n\r\n rehabilitering, når den egentlige behandling er overstået. Ældre er væsentlig  \r\n\r\n længere tid om at blive friske igen efter sygdom, og de må oftere akut  \r\n\r\n genindlægges  \r\n\r\n end yngre patienter. I gennemsnit genindlægges 13,5 pct. af de medicinske  \r\n\r\n patienter inden for 30 dage, og 5 pct. af patienterne genindlægges allerede  \r\n\r\n inden for en uge. Dertil kommer, at godt 1.800 medicinske patienter bliver  \r\n\r\n genindlagt ti eller flere gange (jf. »Tværsnitsundersøgelser 2001/2002,  \r\n\r\n Planlægning under akut indlæggelse, Medicinering og udskrivelse, Den Gode  \r\n\r\n Medicinske Afdeling 2002«.). De høje indlæggelsesfrekvenser skal ses i  \r\n\r\n sammenhæng med det komplicerede sygdomsmønster, som kendetegner ældre  \r\n\r\n medicinske patienter.  \r\n\r\n</P>  \r\n\r\n<P class=\"Tekst9\">  \r\n\r\n Det er et kendt problem, at patienter generelt oplever  \r\n\r\n problemer med sammenhængen i forløbet fra før indlæggelsen, under  \r\n\r\n indlæggelsen  \r\n\r\n og til genoptræningen efter indlæggelsen. Disse problemer forstærkes, når vi  \r\n\r\n har med den ældre medicinske patient at gøre.  \r\n\r\n</P>  \r\n\r\n<P class=\"Tekst9\">  \r\n\r\n Den ældre medicinske patient er ikke kendt for at stille krav  \r\n\r\n eller råbe op, og ofte er der ikke pårørende, der kan gøre det på patientens  \r\n\r\n vegne. Sammenholdes dette med, at sundheds- og socialvæsenets muligheder ikke  \r\n\r\n er lette at gennemskue for menigmand, er der stor risiko for, at den ældre  \r\n\r\n medicinske patient kommer til at opleve store brud i forløbene, hvis der ikke  \r\n\r\n er en tovholder til at skabe sammenhæng og kontinuitet.  \r\n\r\n</P>  \r\n\r\n<P class=\"Tekst9\">  \r\n\r\n Sammenhængen i pleje og behandling kan med fordel varetages af  \r\n\r\n social- og sundhedsassistenter, der med deres uddannelsesmæssige baggrund har  \r\n\r\n kompetencerne til at varetage en funktion som tovholder for den medicinske  \r\n\r\n patient. De har samtidig de pædagogiske evner, der giver patienter plads til  \r\n\r\n også at lære at leve et liv med sygdom. Da social- og sundhedsassistenterne  \r\n\r\n også er den største plejegruppe i den primærkommunale sektor, vil det være  \r\n\r\n oplagt, at det er denne gruppe, som skal være tovholder med henblik på at  \r\n\r\n skabe  \r\n\r\n kontinuitet og sammenhængende forløb.  \r\n\r\n</P>  \r\n\r\n<P class=\"Tekst9\">  \r\n\r\n Samtidig bør det i forbindelse med en national handlingsplan  \r\n\r\n for de ældre medicinske patienter vurderes, hvorvidt der er behov for at  \r\n\r\n udbygge de primærkommunale rehabiliteringstilbud til de ældre, som kræver  \r\n\r\n kvalificeret pleje og behandling efter udskrivning fra sygehuset.  \r\n\r\n</P>  \r\n\r\n<P class=\"Tekst9\">  \r\n\r\n Socialdemokratiet mener, at patienter har ret til kvalitet og  \r\n\r\n sammenhæng i alle dele af deres behandling fra forundersøgelsen, over  \r\n\r\n indlæggelsen og frem til genoptræningen i eget hjem. Regeringen opfordres  \r\n\r\n derfor til at udarbejde en strategi for rehabiliteringen af de ældre  \r\n\r\n medicinske  \r\n\r\n patienter med henblik på at sikre dem et veltilrettelagt og sammenhængende  \r\n\r\n patientforløb.  \r\n\r\n</P>  \r\n\r\n<P class=\"Tekst9\">  \r\n\r\n Nødvendigheden af en strategi for bedre patient- og  \r\n\r\n behandlingsforløb forstærkes af regeringens politik overfor kommunerne, der  \r\n\r\n må  \r\n\r\n forventes at have som konsekvens, at kommunerne har yderligere svært ved at  \r\n\r\n bidrage til tilfredsstillende behandlingsforløb. Det er bl.a. derfor,  \r\n\r\n Socialdemokraterne i sit finanslovoplæg for 2007 har foreslået en økonomisk  \r\n\r\n støtte til kommunerne.  \r\n\r\n</P>  \r\n\r\n<P class=\"TekstoverskriftBm\" align=\"left\" style='text-align:left'>  \r\n\r\n 5. Udbygning af  \r\n\r\n den sundhedsfremmende indsats i ældreplejen  \r\n\r\n</P>  \r\n\r\n<P class=\"Tekst9\">  \r\n\r\n Endelig skal den nationale handlingsplan omfatte initiativer  \r\n\r\n til udbygning af den sundhedsfremmende indsats over for ældre med medicinske  \r\n\r\n lidelser. Forebyggende hjemmebesøg kan spare mange ældre for indlæggelser og  \r\n\r\n genindlæggelser på sygehusene og generelt medvirke til at aflaste  \r\n\r\n sundhedsvæsenets medicinske afdelinger.  \r\n\r\n</P>  \r\n\r\n<P class=\"Tekst9\">  \r\n\r\n Forsøg i kommunerne har tidligere dokumenteret, at det er  \r\n\r\n muligt at forebygge og behandle, selv når det drejer sig om meget gamle og  \r\n\r\n svage ældre, så de får en bedre tilværelse. Ved at integrere  \r\n\r\n sundhedsfremmende  \r\n\r\n tiltag i de kommunale pleje- og omsorgstilbud kan flere ældre behandles for  \r\n\r\n mindre alvorlige medicinske lidelser i deres eget hjem.  \r\n\r\n</P>  \r\n\r\n<P class=\"Tekst9\">  \r\n\r\n Allerede i 1980&#146;erne dokumenterede det såkaldte Rødovreprojekt,  \r\n\r\n at fire årlige hjemmebesøg af sygeplejerske og læge styrkede de ældres  \r\n\r\n sundhed,  \r\n\r\n idet det medførte godt 25 pct. færre dødsfald og 50 pct. færre besøg af  \r\n\r\n vagtlægen. Det har siden 1998 været lovbestemt, at ældre, fra de er 75 år,  \r\n\r\n skal  \r\n\r\n modtage forebyggende hjemmebesøg mindst to gange årligt.  \r\n\r\n</P>  \r\n\r\n<P class=\"Tekst9\">  \r\n\r\n Meget peger imidlertid på, at der er brug for en styrkelse af  \r\n\r\n den opsøgende og sundhedsfremmende indsats over for de ældre i deres eget  \r\n\r\n hjem.  \r\n\r\n Blandt andet kan der være forebyggende gevinster at hente ved at udvide  \r\n\r\n målgruppen til ældre under 75 år, fordi den sundhedsfremmende indsats bliver  \r\n\r\n mere effektiv, jo tidligere den sættes ind. Yderligere kan der foretages en  \r\n\r\n mere effektiv udnyttelse af ressourcerne til forebyggende hjemmebesøg ved i  \r\n\r\n højere grad at målrette indsatsen over for svage ældre, hvor det vurderes, at  \r\n\r\n behovet for rådgivning og støtte til den ældre er størst.  \r\n\r\n</P>  \r\n\r\n<P class=\"Tekst9\">  \r\n\r\n Forebyggende hjemmebesøg har samtidig en vigtig funktion, når  \r\n\r\n der de kommende år bliver flere ældre med svage eller ingen sociale netværk.  \r\n\r\n For sådanne ældre er ensomheden ofte med til at forstærke angsten, når de får  \r\n\r\n smerter, har åndedrætsbesvær, føler svimmelhed eller lignende.  \r\n\r\n</P>  \r\n\r\n<P class=\"Tekst9\">  \r\n\r\n Den ressource, som social- og sundhedshjælperne udgør, bliver  \r\n\r\n dog desværre heller ikke udnyttet godt nok i dag i den sundhedsfremmende  \r\n\r\n indsats. Projekter med tidlig opsporing i Vallensbæk og Greve Kommuner  \r\n\r\n vedrørende type 2-diabetes viser, at social- og sundhedshjælperne kan klædes  \r\n\r\n på  \r\n\r\n til at observere og reagere på de relevante tegn på, at der skal gribes  \r\n\r\n tidligt  \r\n\r\n ind.  \r\n\r\n</P>  \r\n\r\n<P class=\"Tekst9\">  \r\n\r\n Regeringen pålægges derfor, som et led i en national  \r\n\r\n handlingsplan for ældre medicinske patienter, at sikre en kompetent  \r\n\r\n geriatrisk  \r\n\r\n hjemmepleje til ældre i hele landet. Herunder bør det vurderes, hvorvidt en  \r\n\r\n udbygning af kompetencerne hos de tværfaglige team, der arbejder med ældre,  \r\n\r\n kan  \r\n\r\n forbedre den sygdomsforebyggende indsats.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n 6. En kortlægning af problemet med  \r\n\r\n overbelægning og en løbende vurdering af målopfyldelse  \r\n\r\n</P>  \r\n\r\n<P class=\"Tekst9\">  \r\n\r\n Det er afgørende for den løbende indsats og muligheden for at  \r\n\r\n kunne vurdere resultatet af indsatsen, at der opsættes mål for  \r\n\r\n handlingsplanen,  \r\n\r\n og at der tilvejebringes data, så man kan vurdere målopfyldelsen.  \r\n\r\n</P>  \r\n\r\n<P class=\"Tekst9\">  \r\n\r\n Ved beslutningsforslagets udarbejdelse i oktober 2006 fandtes  \r\n\r\n der i Sundhedsstyrelsens statistikker, offentliggjort på informatik- og  \r\n\r\n sundhedsdatadelen af styrelsens hjemmeside, kun data for belægningen frem til  \r\n\r\n og med 2003. Der findes ingen data for antallet af patienter placeret i  \r\n\r\n hospitalernes gange. Der findes heller ikke officielle data til belysning af  \r\n\r\n antallet af ineffektive sengedage. Det er således stort set umuligt for  \r\n\r\n Folketinget  \r\n\r\n og offentligheden at vurdere de senere års udvikling eller den aktuelle  \r\n\r\n situation. Af samme grund har det ved udarbejdelsen af dette  \r\n\r\n beslutningsforslag  \r\n\r\n i flere tilfælde været nødvendigt at tage udgangspunkt i data helt tilbage  \r\n\r\n fra  \r\n\r\n 2003. Tager man udgangspunkt i en målsætning om åbenhed om kvaliteten i  \r\n\r\n sundhedsvæsenet, skal aktuelle data offentliggøres løbende, og der skal i  \r\n\r\n handlingsplanen udtrykkeligt indgå et program for offentliggørelse af  \r\n\r\n kvalitetsmål.  \r\n\r\n</P>  \r\n\r\n<P class=\"Tekst9\">  \r\n\r\n Socialdemokratiet er opmærksomme på, at målinger kun er et  \r\n\r\n middel til at opnå et bedre sundhedsvæsen, men uden mål er det meget  \r\n\r\n vanskeligt  \r\n\r\n at vide, om ressourcerne anvendes fornuftigt, og uden mål for et helt område  \r\n\r\n er  \r\n\r\n der meget stor risiko for, at det nedprioriteres, hvilket netop har været  \r\n\r\n tilfældet for de ældre medicinske patienter siden 2001.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Lise von Seelen  \r\n\r\n</B>  \r\n\r\n (S):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om en national handlingsplan for ældre medicinske  \r\n\r\n patienter.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 27).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2006/1 BF 27",
            "stateLabel": "Bortfaldet",
            "references": [
                {
                    "shortName": "2006/1 BSF 27",
                    "title": "Forslag til folketingsbeslutning om en national handlingsplan for ældre medicinske patienter",
                    "presentationName": "Beslutningsforslag som fremsat",
                    "documentTypeId": 480,
                    "documentId": 99506,
                    "eliUri": "/eli/ft/20061BB00027",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20061/beslutningsforslag/b27/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "07/11/2006"
        },
        {
            "displayName": "Accession",
            "displayValue": "20061BB00027"
        },
        {
            "displayName": "Entydig dokumentidentifikation",
            "displayValue": "AX008854"
        },
        {
            "displayName": "Dato for førstegangsindlæggelse",
            "displayValue": "07/11/2006"
        },
        {
            "displayName": "Dato for indlæggelse",
            "displayValue": "07/11/2006"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "27"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}