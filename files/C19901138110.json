{
    "id": 58865,
    "title": "Cirkulæreskrivelse om udsættelse med afsoning af og benådning for frihedsstraffe på 40 dage og derunder, idømt for spiritus- eller promillekørsel. (Til politiet og kriminalforsorgens afdelinger). ",
    "documentTypeId": "210",
    "isSagsforlobPeriodValid": false,
    "shortName": "CIS nr 11381 af 06/07/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om udsættelse med afsoning af  \r\n\r\n og benådning for frihedsstraffe på 40 dage og derunder, idømt for spiritus-  \r\n\r\n eller promillekørsel. (Til politiet og kriminalforsorgens afdelinger). </H1>  \r\n\r\n<P></P>  \r\n\r\n<BR>  \r\n\r\n<P> <B>1.</B> Den 1. april 1988 iværksatte Justitsministeriet en  \r\n\r\n forsøgsordning i 13 udvalgte politikredse. Politiet har i disse kredse  \r\n\r\n tilsendt samtlige, der er domfældt for spiritus- eller promillekørsel, en  \r\n\r\n orienteringsskrivelse bl.a. med oplysning om muligheden for at søge om  \r\n\r\n udsættelse med afsoningen på grund af en igangværende alkoholistbehandling.  \r\n\r\n Det er i orienteringsskrivelsen fremhævet, at benådning for straffen kun kan  \r\n\r\n blive aktuel i helt ekstraordinære tilfælde. </P>  \r\n\r\n<P>Spørgsmålet om, hvorvidt en eventuel udsættelse skulle betinges af tilsyn  \r\n\r\n og særvilkår, kunne forelægges vedkommende afdeling af kriminalforsorgen i  \r\n\r\n frihed til vurdering. </P>  \r\n\r\n<P>Efter at der er indhentet en udtalelse fra Færdselssikkerhedskommissionen,  \r\n\r\n har Justitsministeriet truffet bestemmelse om, at forsøgsordningen nu skal  \r\n\r\n være gældende for hele landet. Samtidig er der foretaget visse ændringer i  \r\n\r\n ordningens indhold. </P>  \r\n\r\n<P> <B>2.</B> Ordningen omfatter personer, som er idømt en frihedsstraf på 40  \r\n\r\n dage og derunder for spiritus- eller promillekørsel. De pågældende skal  \r\n\r\n endvidere have et udtalt behov for alkoholistbehandling og have påbegyndt en  \r\n\r\n kontrolleret behandling mod misbrug af alkohol. Ordningen omfatter kun  \r\n\r\n undtagelsesvis tilfælde, hvor den ubetingede straf omfatter andet end  \r\n\r\n overtrædelse af færdselsloven. </P>  \r\n\r\n<P> <B>3.</B> Domfældte, der opfylder disse betingelser, kan påregne  \r\n\r\n<I>udsættelse</I> med strafudståelse normalt i eet år på vilkår af, at de i  \r\n\r\n udsættelsesperioden ikke begår strafbart forhold samt undergiver sig tilsyn  \r\n\r\n af kriminalforsorgen og vilkår om fortsat alkoholistbehandling. Forløber  \r\n\r\n udsættelsesperioden tilfredsstillende, vil en betinget  <I>benådning</I>  \r\n\r\n  kunne påregnes på vilkår af fortsat straffrit liv i eet år, betaling af en  \r\n\r\n bøde samt eventuelt fortsat tilsyn og vilkår om behandling i et nærmere  \r\n\r\n angivet tidsrum. Bøden vil normalt udgøre halvdelen af den bøde, der  \r\n\r\n fastsættes for spiritus- eller promillekørsel. </P>  \r\n\r\n<P> <B>4.</B>  <I>Alle</I>  ansøgninger om udsættelse/benådning med  \r\n\r\n henvisning til igangværende alkoholistbehandling sendes af politiet til  \r\n\r\n vedkommende afdeling af kriminalforsorgen i frihed. Afdelingen skal dels  \r\n\r\n konkret vurdere behovet for behandling, dels afgive indstilling om  \r\n\r\n vilkårsfastsættelse i forbindelse med en eventuel betinget udsættelse. </P>  \r\n\r\n<P>Herefter forelægger politiet sagen bilagt afdelingens udtalelse for  \r\n\r\n Justitsministeriet til afgørelse, idet reglen i § 3, stk. 3, om høring af  \r\n\r\n andre myndigheder i cirkulære af 26. juni 1975  <I>ikke</I>  finder  \r\n\r\n anvendelse ved behandling af sager, der er omfattet af nærværende  \r\n\r\n cirkulæreskrivelse. Sagerne behandles i øvrigt efter reglerne i  \r\n\r\n Justitsministeriets cirkulære af 26. juni 1975 om behandling af sager om  \r\n\r\n benådning og udsættelse af straffuldbyrdelsen mv. </P>  \r\n\r\n<P>Senest een måned inden udsættelsesperiodens udløb forelægger politiet  \r\n\r\n sagen bilagt en udtalelse fra tilsynsmyndigheden for Justitsministeriet med  \r\n\r\n en indstilling vedrørende spørgsmålet om benådning. </P>  \r\n\r\n<P> <B>5.</B> Tilsynsmyndigheden skal orienteres, såfremt den domfældte ikke  \r\n\r\n følger den alkoholistbehandling, som er en betingelse for udsættelsen med  \r\n\r\n straffuldbyrdelsen. </P>  \r\n\r\n<P>Det forudsættes derfor, at tilsynsmyndigheden og den institution eller  \r\n\r\n person, som har ansvaret for behandlingen, træffer aftale om, hvordan sådan  \r\n\r\n meddelelse gives. Tilsynsmyndigheden skal snarest muligt indberette til  \r\n\r\n Justitsministeriet, hvis den domfældte i udsættelsesperioden overtræder de  \r\n\r\n fastsatte vilkår. </P>  \r\n\r\n<P>Såfremt politiet bliver bekendt med, at den domfældte i  \r\n\r\n udsættelsesperioden begår ny kriminalitet, recidiverer til alkoholmisbrug  \r\n\r\n eller i øvrigt overtræder de fastsatte vilkår, skal politiet snarest muligt  \r\n\r\n indberette dette til Justitsministeriet. Indberetningen skal ledsages af en  \r\n\r\n udtalelse fra tilsynsmyndigheden. </P>  \r\n\r\n<P>Justitsministeriet træffer på dette grundlag bestemmelse om, hvorvidt  \r\n\r\n afgørelsen om betinget udsættelse skal bortfalde. </P>  \r\n\r\n<P> <B>6.</B> Ordningen træder i kraft den 15. juli 1990. Politiet anmodes om  \r\n\r\n snarest efter domsafsigelsen at  <I>sende</I>  den blå orienteringsskrivelse  \r\n\r\n fra kriminalforsorgen, der oplyser om muligheden for at søge om udsættelse og  \r\n\r\n eventuelt senere benådning, til alle, der efter denne dato idømmes en  \r\n\r\n frihedsstraf på 40 dage og derunder for spiritus- eller promillekørsel.  \r\n\r\n Personer, som før den 15. juli 1990 er idømt en tilsvarende frihedsstraf, men  \r\n\r\n som endnu ikke har afsonet straffen, er omfattet af ordningen, men skal ikke  \r\n\r\n have tilsendt den blå orienteringsskrivelse. </P>  \r\n\r\n<P>P.M.V. </P>  \r\n\r\n<P>Anders Troldborg </P>  \r\n\r\n<P>/Tine Vigild </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19901138110"
        },
        {
            "displayName": "Entydig dokumentidentifikation",
            "displayValue": "CM017814"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/08/2000"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11381"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "06/07/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "J.nr. DFK. 4.k. 1990-254-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}