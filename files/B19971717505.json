{
    "id": 85517,
    "title": "Bestemmelser om rundflyvning ",
    "documentTypeId": "60",
    "isSagsforlobPeriodValid": false,
    "shortName": "BEK nr 17175 af 13/06/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om rundflyvning </H1>  \r\n\r\n<P></P>  \r\n\r\n<P>I medfør af § 32, § 75, stk. 2, § 78 og § 82 i lov om luftfart, jf.  \r\n\r\n lovbekendtgørelse nr. 162 af 7. marts 1994, fastsætter Statens Luftfartsvæsen  \r\n\r\n herved efter bemyndigelse fra Trafikministeriet, jf. bekendtgørelse nr. 138  \r\n\r\n af 17. februar 1997 om delegation af beføjelser til Statens Luftfartsvæsen og  \r\n\r\n om kundgørelse af de af luftfartsvæsenet udfærdigede forskrifter, følgende:  \r\n\r\n</P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 BL 1-12, Bestemmelser om luftdygtighedsbevis og flyvetilladelse samt  \r\n\r\n luftdygtighedskrav, generelt, seneste udgave. </P>  \r\n\r\n<P>1.2 BL 3-22, Bestemmelse om rundflyvningsflyvepladser, flyvemaskine,  \r\n\r\n seneste udgave. </P>  \r\n\r\n<P>1.3 BL 3-31, Selvvalg af helikopterflyvepladser, seneste udgave. </P>  \r\n\r\n<P>1.4 BL 3-36, Bestemmelser om flyvepladser på vandområder for  \r\n\r\n søflyvemaskiner m.v., seneste udgave. </P>  \r\n\r\n<P>1.5 BL 5-12, Bestemmelser om flyvechefer, seneste udgave. </P>  \r\n\r\n<P>1.6 BL 5-14, Præstationsnormer for flyvemaskiner, hvis maksimalt tilladte  \r\n\r\n startvægt overstiger 5.700 kg, og som anvendes til rute- eller  \r\n\r\n charterflyvning, seneste udgave. </P>  \r\n\r\n<P>1.7 BL 5-15, Præstationsnormer for flyvemaskiner, hvis maksimalt tilladte  \r\n\r\n startvægt ikke overstiger 5.700 kg, og som anvendes til taxaflyvning, seneste  \r\n\r\n udgave. </P>  \r\n\r\n<P>1.8 BL 5-50, Bestemmelser om godkendelse af luftfartsforetagender til at  \r\n\r\n udføre erhvervsmæssig lufttrafik i henhold til JAR-OPS 1 og/eller JAR-OPS 3,  \r\n\r\n seneste udgave. </P>  \r\n\r\n<P CLASS=PUNKT> <B>2.</B> Definitioner </P>  \r\n\r\n<P> <I>Flyveplads, offentlig (Aerodrome, public):</I>  </P>  \r\n\r\n<P>En flyveplads, der er godkendt af Statens Luftfartsvæsen, og som på  \r\n\r\n nærmere fastsatte vilkår er åben for offentligheden. </P>  \r\n\r\n<P> <I>Rundflyvning (Sightseeing flight):</I>  </P>  \r\n\r\n<P>Flyvning, der udføres med start og landing på samme flyveplads, og  \r\n\r\n hvorunder der medføres passagerer mod betaling. </P>  \r\n\r\n<P CLASS=PUNKT> <B>3.</B> Anvendelsesområde </P>  \r\n\r\n<P>3.1 Denne BL fastsætter bestemmelser for rundflyvning med dansk  \r\n\r\n registrerede luftfartøjer. </P>  \r\n\r\n<P>3.2 Denne BL fastsætter endvidere bestemmelser for rundflyvning med  \r\n\r\n udenlandsk registrerede luftfartøjer, der opererer i henhold til en dansk  \r\n\r\n driftstilladelse, jf. luftfartslovens § 4, stk. 2. </P>  \r\n\r\n<P CLASS=PUNKT> <B>4.</B> Ansvar </P>  \r\n\r\n<P>4.1 Luftfartsforetagendet skal sikre, </P>  \r\n\r\n<P>a. at der foreligger tilladelse fra Statens Luftfartsvæsen, jf. afsnit 5,  \r\n\r\n og </P>  \r\n\r\n<P>b. at vilkårene i pkt. 5.3 overholdes. </P>  \r\n\r\n<P>4.2 Flyvechefen skal sikre, </P>  \r\n\r\n<P>a. at driftshåndbogen, når det er nødvendigt, revideres for at sikre, at  \r\n\r\n alle oplysninger er ført ajour. Revisioner skal fremsendes til det berørte  \r\n\r\n personel samt til Statens Luftfartsvæsen, </P>  \r\n\r\n<P>b. at bestemmelserne i afsnit 6 overholdes, </P>  \r\n\r\n<P>c. at rundflyvning kun udføres fra pladser af den art, der er nævnt i pkt.  \r\n\r\n 7.1, </P>  \r\n\r\n<P>d. at der under rundflyvning er truffet de foranstaltninger, der er nævnt  \r\n\r\n i pkt. 7.2, </P>  \r\n\r\n<P>e. at underretning til Statens Luftfartsvæsen sker i overensstemmelse med  \r\n\r\n pkt. 7.3, samt </P>  \r\n\r\n<P>f. at rundflyvningen i øvrigt finder sted i overensstemmelse med gældende  \r\n\r\n forskrifter, herunder den driftshåndbog, der er udfærdiget for  \r\n\r\n luftfartsforetagendet. </P>  \r\n\r\n<P>4.3 Luftfartøjschefen skal sikre, at de operationelle bestemmelser i  \r\n\r\n afsnit 9 overholdes. </P>  \r\n\r\n<P CLASS=PUNKT> <B>5.</B> Tilladelse </P>  \r\n\r\n<P>5.1 Rundflyvning må kun udføres efter tilladelse fra Statens  \r\n\r\n Luftfartsvæsen. </P>  \r\n\r\n<P>5.1.1 Foretagender, som har licens til at udføre erhvervsmæssig transport  \r\n\r\n af passagerer, post og/eller fragt kan dog uden særlig tilladelse udføre  \r\n\r\n rundflyvning, hvis rundflyvning er omfattet af foretagendets driftshåndbog.  \r\n\r\n</P>  \r\n\r\n<P>5.2 Tilladelsen er betinget af, </P>  \r\n\r\n<P>a. at ansøgeren opfylder de gældende vilkår i luftfartslovens § 7, stk. 1,  \r\n\r\n for at kunne få registreret et luftfartøj her i landet, </P>  \r\n\r\n<P>b. at ansøgerens hovedkontor/hjemsted i retlig henseende er beliggende i  \r\n\r\n Danmark, </P>  \r\n\r\n<P>c. at ansøgeren enten er registreret eneejer af eller i henhold til  \r\n\r\n lejeaftale, der skal godkendes af Statens Luftfartsvæsen, har eneret (fuld  \r\n\r\n dispositionsret) over mindst et luftfartøj, der er egnet til og i praksis  \r\n\r\n anvendes til den pågældende form for flyvning, (det bærende luftfartøj), </P>  \r\n\r\n<P>d. at det må antages, at ansøgeren er i stand til behørigt at drive  \r\n\r\n virksomheden, </P>  \r\n\r\n<P>e. at ansøgeren ikke har betydelig forfalden gæld til det offentlige,  \r\n\r\n hvorved forstås beløb i størrelsesordenen 50.000 kr. og derover, jf.  \r\n\r\n luftfartslovens § 146 a., stk. 1, </P>  \r\n\r\n<P>f. at ansøgeren har ansat en flyvechef, jf. pkt. 8.1, og </P>  \r\n\r\n<P>g. at ansøgeren fremsender en driftshåndbog udarbejdet i overensstemmelse  \r\n\r\n med JAR-OPS 1 og/eller JAR-OPS 3, jf. BL 5-50. </P>  \r\n\r\n<P>5.2.1 Den lejeaftale, der er nævnt i pkt. 5.2 c., skal opfylde følgende  \r\n\r\n vilkår: </P>  \r\n\r\n<P>a. Lejeren skal have eneret til at bruge luftfartøjet i sin virksomhed  \r\n\r\n (fuld dispositionsret). </P>  \r\n\r\n<P>b. Lejeperioden skal være på mindst 2 år, og et eventuelt opsigelsesvarsel  \r\n\r\n på mindst 6 måneder. </P>  \r\n\r\n<P>c. Lejeren skal have det fulde økonomiske ansvar for luftfartøjets  \r\n\r\n operation og vedligeholdelse. </P>  \r\n\r\n<P>d. Lejeafgiften skal udgøre et fast beløb, der er uafhængigt af det antal  \r\n\r\n timer, som lejeren opererer luftfartøjet. </P>  \r\n\r\n<P> <I>Anm.: Ud over en fast lejeafgift kan der aftales et mindre  \r\n\r\n timetillæg.</I>  </P>  \r\n\r\n<P>5.3 For tilladelsen gælder følgende vilkår: </P>  \r\n\r\n<P>a. Virksomheden skal drives i overensstemmelse med de til enhver tid  \r\n\r\n gældende EF-forordninger samt danske love og bestemmelser. </P>  \r\n\r\n<P>b. Virksomheden skal drives i henhold til den driftshåndbog, som ligger  \r\n\r\n til grund for godkendelsen. </P>  \r\n\r\n<P>c. I virksomheden må der kun benyttes dansk registrerede luftfartøjer,  \r\n\r\n medmindre Statens Luftfartsvæsen undtagelsesvis tillader andet. For hvert af  \r\n\r\n de anvendte luftfartøjer skal der være tegnet forsikring til dækning af  \r\n\r\n ansvaret for erstatning for skade på person eller ting uden for luftfartøjet,  \r\n\r\n jf. luftfartslovens § 130, samt en passagerforsikring, der dækker det ansvar,  \r\n\r\n der er nævnt i luftfartslovens § 111 (§ 111 a.). Dokumentation herfor skal  \r\n\r\n foreligge i Statens Luftfartsvæsen i en form, der er godkendt af  \r\n\r\n luftfartsvæsenet. </P>  \r\n\r\n<P>d. Virksomheden er undergivet Statens Luftfartsvæsens tilsyn. Indehaveren  \r\n\r\n skal efterkomme påbud fra Statens Luftfartsvæsen og meddele Statens  \r\n\r\n Luftfartsvæsen enhver oplysning, der er relevant for udøvelsen af tilsynet.  \r\n\r\n Statens Luftfartsvæsens tilsynsførende personale skal have uhindret adgang  \r\n\r\n til indehaverens lokaliteter, luftfartøjer, dokumenter m.v. i den  \r\n\r\n udstrækning, dette er nødvendigt for udøvelsen af tilsynet. Statens  \r\n\r\n Luftfartsvæsens personale skal i forbindelse med udøvelsen af tilsynet have  \r\n\r\n fri befordring med virksomhedens luftfartøjer under deres benyttelse. </P>  \r\n\r\n<P>e. Med henblik på bedømmelse af luftfartsforetagendets økonomi kan Statens  \r\n\r\n Luftfartsvæsen kræve foretagendets regnskaber indsendt til gennemsyn. </P>  \r\n\r\n<P>f. Etablering af fælles drift med andre luftfartsforetagender må ikke ske  \r\n\r\n uden Statens Luftfartsvæsens tilladelse. </P>  \r\n\r\n<P>g. Hvis et af de bærende luftfartøjer, jf. pkt. 5.2 c., ikke er  \r\n\r\n luftdygtigt for en periode af mere end en måned, skal Statens Luftfartsvæsen  \r\n\r\n underrettes herom. </P>  \r\n\r\n<P>h. Statens Luftfartsvæsen skal på forhånd underrettes om ændringer i  \r\n\r\n foretagendets juridiske status, herunder ejerforhold. </P>  \r\n\r\n<P>5.4 Tilladelsen meddeles på bestemt tid, nrmalt for 5 år, og kan gøres  \r\n\r\n afhængig af yderligere vilkår, hvis dette skønnes påkrævet. Statens  \r\n\r\n Luftfartsvæsen kan endvidere i tilladelsens løbetid foretage sådanne  \r\n\r\n ændringer i de gældende vilkår og bestemmelser, herunder fastsætte yderligere  \r\n\r\n vilkår og bestemmelser, som anses for nødvendige for at sikre, at  \r\n\r\n virksomheden drives på en for almenheden hensigtsmæssig og betryggende måde.  \r\n\r\n</P>  \r\n\r\n<P>5.5 Tilladelsen vil blive tilbagekaldt, hvis </P>  \r\n\r\n<P>a. indehaveren anmoder derom, </P>  \r\n\r\n<P>b. indehaveren ikke længere opfylder betingelserne for opnåelse af  \r\n\r\n tilladelse, og forholdet ikke bliver rettet inden for en frist, der  \r\n\r\n fastsættes af Statens Luftfartsvæsen, </P>  \r\n\r\n<P>c. der under udøvelsen af virksomheden finder væsentlig tilsidesættelse  \r\n\r\n sted af bestemmelserne i denne BL eller af gældende love og bestemmelser for  \r\n\r\n virksomheden, </P>  \r\n\r\n<P>d. det må antages, at indehaveren ikke er i stand til behørigt at  \r\n\r\n opretholde den tilladte virksomhed, </P>  \r\n\r\n<P>e. foretagendet har indstillet driften i 12 måneder eller ikke har  \r\n\r\n påbegyndt driften 12 måneder, efter tilladelsen er udstedt, </P>  \r\n\r\n<P>f. indehaveren træder i likvidation, undergives konkursbehandling eller  \r\n\r\n standser sine betalinger. Boet eller i tilfælde af anmeldt  \r\n\r\n betalingsstandsning, Botilsynet, kan dog efter tilladelse fra Statens  \r\n\r\n Luftfartsvæsen midlertidigt fortsætte virksomheden med henblik på afvikling,  \r\n\r\n afhændelse eller finansiel rekonstruktion af virksomheden, </P>  \r\n\r\n<P>g. der sker væsentlige ændringer i foretagendets ejerforhold, herunder  \r\n\r\n ændringer i bestyrelse og direktion, som medfører, at foretagendet ikke  \r\n\r\n længere opfylder de gældende vilkår i luftfartslovens § 7, stk. 1, for at  \r\n\r\n kunne registrere et luftfartøj her i landet, </P>  \r\n\r\n<P>h. virksomhedens hovedaktionær, hovedanpartshaver eller administrerende  \r\n\r\n direktør bliver straffet for overtrædelse af straffeloven eller  \r\n\r\n luftfartsloven, og overtrædelsen skønnes at udgøre en fare for misbrug af  \r\n\r\n virksomhedens adgang til at drive luftfartsvirksomhed, eller </P>  \r\n\r\n<P>i. indehaveren har betydelig forfalden gæld til det offentlige, hvorved  \r\n\r\n forstås beløb i størrelsesordenen 100.000 kr. og derover, jf. luftfartslovens  \r\n\r\n § 146 a., stk. 2. </P>  \r\n\r\n<P CLASS=PUNKT> <B>6.</B> Materiel </P>  \r\n\r\n<P>6.1 Luftfartøjerne skal opfylde kravene i BL 1-12, afsnit 7. </P>  \r\n\r\n<P>6.2 Rundflyvning må kun udføres med luftfartøjer, som er optaget i  \r\n\r\n driftshåndbogen, og som luftfartsforetagendet har fuld dispositionsret over.  \r\n\r\n Dispositionsretten til luftfartøjer, som foretagendet ikke er registreret  \r\n\r\n ejer af, og som ikke er omfattet af pkt. 5.2 c., skal dokumenteres over for  \r\n\r\n Statens Luftfartsvæsen på en særlig formular (rådighedserklæring), jf. bilag  \r\n\r\n 1. </P>  \r\n\r\n<P>6.3 Når et luftfartøj er optaget i et luftfartsforetagendes driftshåndbog,  \r\n\r\n må det ikke anvendes af andre foretagender til erhvervsmæssig luftfart,  \r\n\r\n bortset fra de tilfælde, der er nævnt i pkt. 6.3.1 og pkt. 6.3.2. </P>  \r\n\r\n<P>6.3.1 Luftfartøjet kan for en periode af indtil 8 dage overlades til et  \r\n\r\n andet luftfartsforetagende til brug for erhvervsmæssig lufttransport af  \r\n\r\n passagerer, post og/eller fragt eller rundflyvning, hvis dette  \r\n\r\n luftfartsforetagende opererer samme luftfartøjstype. Aftale herom skal indgås  \r\n\r\n på en særlig formular (leje-/låneerklæring), jf. bilag 2, og indsendes til  \r\n\r\n Statens Luftfartsvæsen til godkendelse. </P>  \r\n\r\n<P>6.3.2 Luftfartøjet kan desuden for en periode af indtil 8 dage overlades  \r\n\r\n til et andet luftfartsforetagende til brug for anden erhvervsmæssig luftfart  \r\n\r\n eller til skoleflyvning. For hver periode skal der oprettes en aftale i 2  \r\n\r\n eksemplarer, et til hver af parterne. Aftalen skal på forlangende forevises  \r\n\r\n for Statens Luftfartsvæsen og skal efter sit indhold overholde følgende  \r\n\r\n vilkår: </P>  \r\n\r\n<P>a. Det operationelle ansvar overgår til den nye bruger. </P>  \r\n\r\n<P>b. Ansvaret for vedligeholdelse af luftfartøjet forbliver hos den  \r\n\r\n oprindelige bruger. </P>  \r\n\r\n<P>c. Ansvaret for, at luftfartøjet er luftdygtigt før hver flyvning,  \r\n\r\n påhviler den nye bruger. </P>  \r\n\r\n<P CLASS=PUNKT> <B>7.</B> Flyvepladser </P>  \r\n\r\n<P>7.1 Rundflyvning må kun foregå fra </P>  \r\n\r\n<P>a. offentlige flyvepladser, </P>  \r\n\r\n<P>b. flyvepladser, der er godkendt til rundflyvning, jf. BL 3-22, </P>  \r\n\r\n<P>c. søflyvepladser, jf. BL 3-36, og </P>  \r\n\r\n<P>d. for helikoptere tillige godkendte helikopterflyvepladser og selvvalgte  \r\n\r\n helikopterflyvepladser, jf. BL 3-31. </P>  \r\n\r\n<P>7.2 I forbindelse med rundflyvning skal det sikres, </P>  \r\n\r\n<P>a. at tilskuere holdes uden for de afspærringer, som kræves ved  \r\n\r\n rundflyvning, </P>  \r\n\r\n<P>b. at passagerer føres til og fra luftfartøjet af luftfartøjschefen eller  \r\n\r\n en person, der er udpeget af denne, samt </P>  \r\n\r\n<P>c. at der er personale til stede under rundflyvningen til betjening af det  \r\n\r\n krævede materiel og udstyr. </P>  \r\n\r\n<P>7.3 Benyttelse af selvvalgte helikopterflyvepladser til rundflyvning skal  \r\n\r\n ske i overensstemmelse med BL 3-31. Endvidere skal der i dette tilfælde ske  \r\n\r\n underretning til Statens Luftfartsvæsen senest 4 hverdage før rundflyvningen.  \r\n\r\n</P>  \r\n\r\n<P> <I>Anm.: Det påhviler den, der ønsker at benytte en selvvalgt  \r\n\r\n helikopterflyveplads til rundflyvning, at indhente fornøden tilladelse i  \r\n\r\n henhold til miljøbeskyttelsesloven.</I>  </P>  \r\n\r\n<P CLASS=PUNKT> <B>8.</B> Personel </P>  \r\n\r\n<P>8.1 Flyvechefen skal være godkendt i henhold til BL 5-12. </P>  \r\n\r\n<P>8.2 En pilot, der udfører rundflyvning, skal mindst være indehaver af  \r\n\r\n trafikflyvercertifikat af III klasse. </P>  \r\n\r\n<P CLASS=PUNKT> <B>9.</B> Operationelle bestemmelser </P>  \r\n\r\n<P>9.1 Rundflyvning, som skal foregå uden for et område, der dækkes af en  \r\n\r\n cirkel med centrum i pladsens midte og med en radius på maksimalt 50 km, skal  \r\n\r\n udføres i overensstemmelse med driftsforskrifterne. </P>  \r\n\r\n<P>9.2 Rundflyvning, som skal foregå inden for et område, der dækkes af en  \r\n\r\n cirkel med centrum i pladsens midte og med en radius på maksimalt 50 km, skal  \r\n\r\n udføres i overensstemmelse med følgende vilkår: </P>  \r\n\r\n<P>a. Under rundflyvning skal der på et hvilket som helst tidspunkt af  \r\n\r\n flyvningen medføres en brændstofreserve, der for flyvemaskiner svarer til  \r\n\r\n mindst 45 minutters flyvning, og for helikoptere til mindst 15 minutters  \r\n\r\n flyvning. </P>  \r\n\r\n<P>b. For flyvemaskiner gælder bestemmelserne for start og landing i BL 5-14,  \r\n\r\n henholdsvis BL 5-15. </P>  \r\n\r\n<P>c. Under rundflyvning skal der medføres redningsveste til alle ombord,  \r\n\r\n anbragt let tilgængeligt fra hver plads. </P>  \r\n\r\n<P>d. Rundflyvning skal planlægges og gennemføres, så omgivelserne forstyrres  \r\n\r\n mindst muligt. Hvis det konstateres, at flyvningen er til gene, skal der  \r\n\r\n træffes sådanne rimelige forholdsregler, som kan begrænse generne. </P>  \r\n\r\n<P CLASS=PUNKT> <B>10.</B> Dispensation </P>  \r\n\r\n<P>Statens Luftfartsvæsen kan i ganske særlige tilfælde dispensere fra  \r\n\r\n bestemmelserne i denne BL, når det skønnes foreneligt med de hensyn, der  \r\n\r\n ligger til grund for de pågældende bestemmelser. </P>  \r\n\r\n<P CLASS=PUNKT> <B>11.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Trafikministeriet. </P>  \r\n\r\n<P CLASS=PUNKT> <B>12.</B> Straf </P>  \r\n\r\n<P>12.1 Udøvelse af rundflyvning uden tilladelse straffes i medfør af  \r\n\r\n luftfartslovens § 149, stk. 4, med bøde eller hæfte. </P>  \r\n\r\n<P>12.2 Overtrædelse af bestemmelser i pkt. 5.3 og af vilkår fastsat i medfør  \r\n\r\n af pkt. 5.4 straffes i medfør af luftfartslovens § 149, stk. 13, med bøde  \r\n\r\n eller hæfte. </P>  \r\n\r\n<P>12.3 Overtrædelse af bestemmelserne i afsnit 6, 7 eller 9 straffes i  \r\n\r\n medfør af luftfartslovens § 149, stk. 8, med bøde, hæfte eller fængsel i  \r\n\r\n indtil 2 år. </P>  \r\n\r\n<P>12.4 Overtrædelse af bestemmelserne i afsnit 8 straffes i medfør af  \r\n\r\n luftfartslovens § 149, stk. 3, med bøde, hæfte eller fængsel i indtil 2 år.  \r\n\r\n</P>  \r\n\r\n<P>12.5 For overtrædelser begået af selskaber m.v. (juridiske personer) kan  \r\n\r\n der pålægges strafansvar efter reglerne i straffelovens 5. kapitel, jf.  \r\n\r\n luftfartslovens § 149, stk. 14. </P>  \r\n\r\n<P CLASS=PUNKT> <B>13.</B> Ikrafttræden </P>  \r\n\r\n<P>13.1 Denne BL træder i kraft den 1. august 1997. </P>  \r\n\r\n<P>13.2 Samtidig ophæves BL 5-4, 4. udgave af 25. juli 1989. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 13. juni  \r\n\r\n 1997 </I> </P>  \r\n\r\n<P CLASS=UNDERSKREVET-AF ALIGN=CENTER>Ole Asmussen </P>  \r\n\r\n<P CLASS=MINISTER ALIGN=RIGHT>/M. Dambæk </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n<P>&#187;Lovområde = Lov om luftfart&#171; </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "popularTitle": "BL 5-4, 5. udgave",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19971717505"
        },
        {
            "displayName": "Entydig dokumentidentifikation",
            "displayValue": "CM045230"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "18/07/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17175"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "13/06/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 138 af 17/02/1997"
        },
        {
            "displayName": "Ressortministeriets journalnummer",
            "displayValue": "13-0401/0504"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}