{
    "id": 106331,
    "title": "1997 BSF 44   FORSLAG TIL FOLKETINGSBESLUTNING OM BEGRÆNSNING AF ARBEJDSTILSYNETS   BEFØJELSER VED ARBEJDE I PRIVATE HJEM ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 44",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 44 </P>  \r\n\r\n<P></P>  \r\n\r\n<P>Forslag til folketingsbeslutning om begrænsning af Arbejdstilsynets  \r\n\r\n beføjelser ved arbejde i private hjem </P>  \r\n\r\n<P></P>  \r\n\r\n<P>Fremsat af Charlotte Antonsen (V) Helge Sander (V) Bendt Bendtsen (KF)  \r\n\r\n Brian Mikkelsen (KF) Annette Just (FP) Tom Behnke (FP) Poul Nødgaard (DF)  \r\n\r\n Kristian Thulesen Dahl (DF) </P>  \r\n\r\n<P></P>  \r\n\r\n<P>den 30. oktober 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen senest den 1. maj 1998 at fremsætte  \r\n\r\n forslag til lov om ændring af lov om arbejdsmiljø. Forslaget skal begrænse  \r\n\r\n Arbejdstilsynets beføjelser ved arbejde, der ikke knytter sig til et  \r\n\r\n ansættelsesforhold, og som udføres af en privat person i eller på husstandens  \r\n\r\n private bolig herunder fritidsbolig, grund i tilknytning hertil eller på  \r\n\r\n køretøj, båd m.v. tilhørende husstanden. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Det er vigtigt, at Arbejdstilsynets virksomhed udøves under former, der  \r\n\r\n ikke krænker privatlivets fred. Rammerne for Arbejdstilsynets virksomhed  \r\n\r\n betyder, at der i dag er mulighed for sådanne krænkelser. </P>  \r\n\r\n<P>Arbejdstilsynets medarbejdere har i henhold til arbejdsmiljølovens § 76,  \r\n\r\n stk. 2, adgang til et arbejdssted uden retskendelse mod behørig legitimation.  \r\n\r\n Herudover har medarbejderne i henhold til § 76, stk. 3, endog ret til,  \r\n\r\n ligeledes uden retskendelse, at kræve dokumentation udleveret, herunder  \r\n\r\n foretage fotografiske optagelser og lign. </P>  \r\n\r\n<P>Der har været eksempler på krænkende adfærd fra Arbejdstilsynets side,  \r\n\r\n f.eks. en sag fra Ribe, hvor en pensioneret skolelærer reparerer sit tag, og  \r\n\r\n hvor Arbejdstilsynet ved politiets mellemkomst under protest får ham ned fra  \r\n\r\n taget. Sådanne eksempler ønsker forslagsstillerne stoppet ved at indskrænke  \r\n\r\n Arbejdstilsynets beføjelser i forhold til indtrængen i privat hjem m.v., hvor  \r\n\r\n der ikke er tale om ansættelsesforhold. </P>  \r\n\r\n<P>Forslagsstillerne er opmærksomme på de traditionelle  \r\n\r\n reguleringsargumenter, der tilsiger, at da det påhviler det offentlige at  \r\n\r\n finansiere de udgifter, der opstår i forbindelse med eventuelle skader i  \r\n\r\n forbindelse med arbejdsulykker og lign., må der også være mulighed for  \r\n\r\n kontrol. </P>  \r\n\r\n<P>Imidlertid kolliderer dette med mere principielle hensyn til boligens  \r\n\r\n ukrænkelighed samt det enkelte individs mulighed for at træffe frie  \r\n\r\n dispositioner i det private liv. Reguleringsargumentet vil i konsekvens  \r\n\r\n medføre, at lovgiver skal forbyde andre dispositioner, der potentielt kan  \r\n\r\n være risikable og dermed påføre det offentlige udgifter, f.eks. indtagelse af  \r\n\r\n tobak og alkohol. </P>  \r\n\r\n<P>Forslagsstillernes ønske om indskrænkning af Arbejdstilsynets beføjelser  \r\n\r\n ligger i forlængelse af grundlovens § 72 om privatlivets fred, der lyder:  \r\n\r\n</P>  \r\n\r\n<P>&#187;Boligen er ukrænkelig. Husundersøgelse, beslaglæggelse og  \r\n\r\n undersøgelse af breve og andre papirer samt brud på post-, telegraf- og  \r\n\r\n telefonhemmeligheden må, hvor ingen lov hjemler en særegen undtagelse, alene  \r\n\r\n ske efter en retskendelse.&#171; </P>  \r\n\r\n<P>Boligens ukrænkelighed omfatter ikke kun private lokaliteter anvendt til  \r\n\r\n beboelse, men også forretnings-, butiks- og lagerlokaler, garager, stalde og  \r\n\r\n lader m.v. </P>  \r\n\r\n<P>Hovedreglen efter grundlovens § 72 er, at ingen må betræde ens bolig, uden  \r\n\r\n at man har givet tilladelse. </P>  \r\n\r\n<P>Der er dog to undtagelser. Enten kan en lov vedtaget af Folketinget hjemle  \r\n\r\n en undtagelse og give adgang til ens bolig uden retskendelse, eller  \r\n\r\n domstolene kan give en myndighed en retskendelse. </P>  \r\n\r\n<P>Efter grundlovsbestemmelsens formulering må det antages, at en lov kun kan  \r\n\r\n gøre undtagelse fra hovedreglen i § 72, hvor der er et særligt behov for det.  \r\n\r\n Efter forslagsstillernes opfattelse foreligger der ikke sådanne særlige  \r\n\r\n tungtvejende grunde herfor. </P>  \r\n\r\n<P>Der er tendens til, at bestemmelsen om privatlivets ukrænkelighed i  \r\n\r\n Danmarks Riges Grundlov udvandes. Der er sket et skred i praksis, således at  \r\n\r\n det næsten er mere reglen end undtagelsen, at forvaltningsmyndighederne har  \r\n\r\n adgang til folks bolig uden retskendelse. Dette har givet anledning til en  \r\n\r\n del kritik bl.a. i medierne. </P>  \r\n\r\n<P>Justitsministeriet har således foretaget en søgning i Retsinformations  \r\n\r\n database i perioden 15.-20. november 1995. Ved denne søgning er der fundet  \r\n\r\n 111 love, som giver offentlige myndigheder adgang til privat ejendom uden  \r\n\r\n retskendelse. Nogle af disse love indeholder flere bestemmelser af denne art.  \r\n\r\n</P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Charlotte Antonsen</B> (V): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <B></B> <I>Forslag til folketingsbeslutning om begrænsning af  \r\n\r\n Arbejdstilsynets beføjelser ved arbejde i private hjem.</I>  </P>  \r\n\r\n<P>(Beslutningsforslag nr. B 44). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/11/1997"
        },
        {
            "displayName": "Accession",
            "displayValue": "19971BA00044"
        },
        {
            "displayName": "Entydig dokumentidentifikation",
            "displayValue": "CL008031"
        },
        {
            "displayName": "Dato for førstegangsindlæggelse",
            "displayValue": "04/11/1997"
        },
        {
            "displayName": "Dato for indlæggelse",
            "displayValue": "04/11/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "44"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}