{
    "id": 142951,
    "title": "Inspektion af venterum i Grindsted den 14. september 2005 - Opfølgning",
    "documentTypeId": "330",
    "isSagsforlobPeriodValid": true,
    "shortName": "ISP nr 2006.0315",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n</table><div class=\"bjelke\">Den fulde tekst</div><p class=\"Titel2\">Inspektion af venterum i Grindsted den 14. september 2005 - Opfølgning</p>\r\n<p class=\"Tekst\" style=\"text-align: left;\">Den 21. november 2005 afgav jeg en endelig rapport vedrørende min inspektion den 14. september 2005 af venterummene i Grindsted. I rapporten bad jeg om oplysninger mv. om nærmere angivne forhold.</p>\r\n<p class=\"Tekst\" style=\"text-align: left;\">Jeg har i den anledning modtaget udtalelser af 6. december 2005, 30. december 2005 og 16. februar 2006 fra henholdsvis Politimesteren i Varde, Rigspolitichefen og Justitsministeriet.</p>\r\n<p class=\"Tekst\" style=\"text-align: left;\">Jeg skal herefter meddele følgende:</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px;\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"border-collapse: collapse;\" width=\"732\">\r\n                  <tr>\r\n                     <td style=\"\" width=\"732\"> </td>\r\n                  </tr>\r\n               </table>\r\n            </td>\r\n            <td style=\"border-style: none; padding-bottom: 0pt; vertical-align: bottom;\">\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">Ad punkt 2.</span> <span class=\"Bold\">Venterummene på politistationen i Grindsted</span></p>\r\n<p class=\"Tekst\" style=\"text-align: left;\">Dørene til venterummene åbner indad, men jeg noterede mig ikke den nærmere udformning af hængslerne. Jeg henstillede til politimesteren at foranledige at dørene til venterummene blev vendt hvis der var indvendigt placerede hængsler som kunne udgøre et sikkerhedsmæssigt problem, eller at problemet blev løst på anden vis. Jeg bad om underretning om hvad der skete i den anledning.</p>\r\n<p class=\"Tekst\" style=\"text-align: left;\">Politimesteren har oplyst at der ikke er indvendige hængsler på dørene, men at hængslerne er skjult i dørkarmen og efter politimesterens opfattelse ikke udgør en sikkerhedsrisiko. Politimesteren foretager sig derfor ikke mere vedrørende dette forhold.</p>\r\n<p class=\"Tekst\" style=\"text-align: left;\">\r\n   <span class=\"Italic\">Jeg har noteret mig det oplyste om at hængslerne er skjult i dørkarmen og ikke udgør en sikkerhedsrisiko, og jeg foretager mig på denne baggrund ikke mere vedrørende dette forhold.</span>\r\n</p>\r\n<p class=\"Tekst\" style=\"text-align: left;\">Jeg noterede mig at der er mulighed for indkig i venterummene på politistationen i Grindsted, men da indkig skal ske fra gangen og således ikke er muligt umiddelbart forud for åbning af døren, bad jeg om Justitsministeriets bemærkninger til dette forhold. Jeg bad om at Justitsministeriet forinden indhentede en udtalelse fra Rigspolitichefen herom.</p>\r\n<p class=\"Tekst\" style=\"text-align: left;\">I Rigspolitichefens udtalelse af 30. december 2005 har Rigspolitichefen oplyst at venterummene i Grindsted ville indgå i Rigspolitiets statusrapport over samtlige venterum i Danmark som på det tidspunkt endnu ikke forelå, men som nu foreligger (rapport af 26. januar 2006). Rigspolitichefen har herefter gengivet statusrapportens afsnit vedrørende venterummene på politistationen i Grindsted som bygger på oplysninger der er indhentet fra Politimesteren i Varde. Afsnittet har følgende indhold:</p>\r\n<p class=\"Tekst\" style=\"text-align: left;\">\"For så vidt angår de 2 venterum i Grindsted er disse ligeledes indrettet i henhold til Justitsministeriets vejledning med tilhørende rettelsesblad – dog således</p>\r\n<p class=\"Tekst\" style=\"text-align: left;\">- at hulstørrelsen i vinduesgitrene er ca. 8 mm store, og</p>\r\n<p class=\"Tekst\" style=\"text-align: left;\">- at der er monteret vægspion i stedet for dørspion/inspektionslem.</p>\r\n<p class=\"Tekst\" style=\"text-align: left;\">Varde Politi har oplyst at ovennævnte gitre vil blive udskiftet snarest muligt. Rigspolitiet vil endvidere foranledige dørspion eller inspektionslem monteret i løbet af 2006. Da rummene i forvejen er udstyret med erindringslamper samt ovennævnte vægspioner, anses denne mangel ikke for af afgørende betydning for bedømmelsen af venterummene, som Rigspolitiet finder acceptable.\"</p>\r\n<p class=\"Tekst\" style=\"text-align: left;\">Justitsministeriet har udtalt at ministeriet på baggrund af det af Rigspolitichefen oplyste om at dørspion eller inspektionslem vil blive monteret i løbet af 2006, ikke foretager sig mere i anledning af dette spørgsmål.</p>\r\n<p class=\"Tekst\" style=\"text-align: left;\">\r\n   <span class=\"Italic\">Jeg har noteret mig det oplyste om at dørspion eller inspektionslem vil blive monteret i løbet af 2006, og jeg foretager mig på denne baggrund ikke mere i anledning af dette spørgsmål.</span>\r\n</p>\r\n<p class=\"Tekst\" style=\"text-align: left;\">En af ruderne i vinduet er erstattet af en plade med et gitter. Hullerne i dette gitter er/var forholdsvis store, men jeg foretog ikke en præcis opmåling heraf under besigtigelsen. Jeg tilkendegav at ventilationsgitrene i venterummene i Grindsted efter min umiddelbare opfattelse kunne udgøre en sikkerhedsrisiko for de venterumsanbragte, men inden jeg foretog mig mere vedrørende dette forhold, bad jeg Politimesteren i Varde om at oplyse de præcise mål for hullerne i ventilationsristene.</p>\r\n<p class=\"Tekst\" style=\"text-align: left;\">Politimesteren har oplyst at hullerne er opmålt til 9 mm.</p>\r\n<p class=\"Tekst\" style=\"text-align: left;\">I ovennævnte statusrapport – hvor hullerne er angivet til at være 8 mm – er det som gengivet anført at Politimesteren i Varde havde oplyst at gitrene ville blive udskiftet snarest muligt. Justitsministeriet har udtalt at ministeriet på denne baggrund ikke foretager sig videre i anledning af dette spørgsmål.</p>\r\n<p class=\"Tekst\" style=\"text-align: left;\">\r\n   <span class=\"Italic\">Idet jeg går ud fra at gitrene nu er eller meget snart vil blive udskiftet (da de som nævnt efter min opfattelse kan udgøre en sikkerhedsrisiko), foretager jeg mig ikke mere vedrørende dette forhold.</span>\r\n</p>\r\n<p class=\"Tekst\" style=\"text-align: left;\">Jeg gik ud fra at ruderne i vinduerne er brudsikre, men for en ordens skyld bad jeg politimesteren om oplysning herom.</p>\r\n<p class=\"Tekst\" style=\"text-align: left;\">Politimesteren har oplyst at ruderne er forsynet med indstøbte metaltråde.</p>\r\n<p class=\"Tekst\" style=\"text-align: left;\">\r\n   <span class=\"Italic\">Jeg har noteret mig det oplyste.</span>\r\n</p>\r\n<p class=\"Tekst\" style=\"text-align: left;\">I væggen ved vinduets venstre side i rum 2 var der en lang og forholdsvis bred revne. Jeg tilkendegav under besigtigelsen at denne revne burde fuges til, og bad i rapporten politimesteren om at oplyse om det var sket, eller hvornår det forventedes at ske.</p>\r\n<p class=\"Tekst\" style=\"text-align: left;\">Politimesteren har oplyst at hun har foranlediget at revnen spartles ud.</p>\r\n<p class=\"Tekst\" style=\"text-align: left;\">\r\n   <span class=\"Italic\">Jeg har noteret mig det oplyste og går ud fra at denne spartling nu har fundet sted.</span>\r\n</p>\r\n<p class=\"Tekst\" style=\"text-align: left;\">Der er ingen bænk i rummene, men på gulvet er der en forhøjning hvorpå der lå en madras. Det er således muligt at ligge ned, mens siddehøjden er meget lav. Jeg henstillede til Politimesteren i Varde at foranledige at venterummene udstyres på en sådan måde at den venterumsanbragte har mulighed for tillige at sidde ned på en bænk eller lignende med almindelig siddehøjde. Jeg bad om underretning om resultatet af min henstilling.</p>\r\n<p class=\"Tekst\" style=\"text-align: left;\">Politimesteren har oplyst at hun har iværksat en undersøgelse af hvorledes der sikkerhedsmæssigt forsvarligt kan etableres yderligere siddemulighed i venterummene.</p>\r\n<p class=\"Tekst\" style=\"text-align: left;\">\r\n   <span class=\"Italic\">Jeg har noteret mig det oplyste og beder om underretning om resultatet af denne undersøgelse.</span>\r\n</p>\r\n<p class=\"Tekst\" style=\"text-align: left;\">Kaldeanlægget blev ikke afprøvet under inspektionen, og jeg bad politimesteren om at oplyse om det fungerer, og om der alene er tale om et kaldeanlæg eller tillige et samtaleanlæg.</p>\r\n<p class=\"Tekst\" style=\"text-align: left;\">Politimesteren har oplyst at kaldeanlægget fungerer og er et samtaleanlæg/tovejs-kommunikation.</p>\r\n<p class=\"Tekst\" style=\"text-align: left;\">\r\n   <span class=\"Italic\">Jeg har noteret mig det oplyste.</span>\r\n</p>\r\n<p class=\"Tekst\" style=\"text-align: left;\">Venterummene er udstyret med tv-overvågning som efter det oplyste under inspektionen altid tændes når der er anbragte i rummene. Selv om de venterumsanbragte kan se kameraet i venterummet, anmodede jeg Justitsministeriet om at oplyse om der bør være oplysning om at venterummet er videoovervåget.</p>\r\n<p class=\"Tekst\" style=\"text-align: left;\">Justitsministeriet har ikke besvaret dette spørgsmål.</p>\r\n<p class=\"Tekst\" style=\"text-align: left;\">\r\n   <span class=\"Italic\">Jeg gentager derfor spørgsmålet.</span>\r\n</p>\r\n<p class=\"Tekst\" style=\"text-align: left;\">Jeg bad politimesteren om at oplyse hvordan venterummene opvarmes.</p>\r\n<p class=\"Tekst\" style=\"text-align: left;\">Politimesteren har oplyst at der ingen varmekilde er i rummene.</p>\r\n<p class=\"Tekst\" style=\"text-align: left;\">\r\n   <span class=\"Italic\">Idet jeg går ud fra at temperaturen i venterummene kan holdes på et rimeligt niveau (ved varme-spredning fra politistationens øvrige lokaler), og da venterummene i Grindsted efter det oplyste under inspektionen ikke bruges ret tit og kun kortvarigt idet politiet foretrækker at benytte venterummene på politistationen i Varde, foretager jeg mig ikke mere vedrørende dette forhold.</span>\r\n</p>\r\n<p class=\"Tekst\" style=\"text-align: left;\">Jeg anmodede om oplysning om hvordan vinduerne åbnes.</p>\r\n<p class=\"Tekst\" style=\"text-align: left;\">Politimesteren har oplyst at vinduerne åbnes udefra (fra gården) og er forsynede med låse.</p>\r\n<p class=\"Tekst\" style=\"text-align: left;\">\r\n   <span class=\"Italic\">Jeg har noteret mig det oplyste.</span>\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px;\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"border-collapse: collapse;\" width=\"732\">\r\n                  <tr>\r\n                     <td style=\"\" width=\"732\"> </td>\r\n                  </tr>\r\n               </table>\r\n            </td>\r\n            <td style=\"border-style: none; padding-bottom: 0pt; vertical-align: bottom;\">\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">3.</span> <span class=\"Bold\">Opfølgning</span></p>\r\n<p class=\"Tekst\" style=\"text-align: left;\">Jeg beder om at politimesterens underretning om resultatet af undersøgelsen vedrørende etablering af siddemulighed i almindelig siddehøjde tilbagesendes gennem Justitsministeriet. Jeg afventer i øvrigt Justitsministeriets svar vedrørende orientering om videoovervågning.</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px;\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"border-collapse: collapse;\" width=\"732\">\r\n                  <tr>\r\n                     <td style=\"\" width=\"732\"> </td>\r\n                  </tr>\r\n               </table>\r\n            </td>\r\n            <td style=\"border-style: none; padding-bottom: 0pt; vertical-align: bottom;\">\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">4.</span> <span class=\"Bold\">Underretning</span></p>\r\n<p class=\"Tekst\" style=\"text-align: left;\">Denne rapport sendes til Politimesteren i Varde, Justitsministeriet, Rigspolitichefen og Folketingets Retsudvalg.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/08/2012"
        },
        {
            "displayName": "Accession",
            "displayValue": "O20060031573"
        },
        {
            "displayName": "Entydig dokumentidentifikation",
            "displayValue": "AX014320"
        },
        {
            "displayName": "Dato for førstegangsindlæggelse",
            "displayValue": "04/08/2012"
        },
        {
            "displayName": "Dato for indlæggelse",
            "displayValue": "04/08/2012"
        },
        {
            "displayName": "Dokumenttype",
            "displayValue": "Opfølgning til inspektionssager"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "0315"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Politimestrene"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "Politi",
            "parents": [
                "Forvaltningsret",
                "Enkelte forvaltningsområder",
                "Andre forvaltningsområder"
            ]
        }
    ],
    "hasFobTags": true
}