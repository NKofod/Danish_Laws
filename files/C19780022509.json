{
    "id": 62264,
    "title": "Cirkulære om overgangsordning for skatteansættelserne for 1977 uden for København og Frederiksberg. (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 225 af 01/12/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om overgangsordning for  \r\n\r\n skatteansættelserne for 1977 uden for København og Frederiksberg. (* 1) </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 19, stk. 1, sidste pkt., i lov nr. 281 af 8. juni 1977  \r\n\r\n (skattestyrelsesloven) og § 1 i ministeriet for skatter og afgifters  \r\n\r\n bekendtgørelse nr. 595 af 15. november 1978 af overgangsordning for  \r\n\r\n skatteansættelserne for 1977 bestemmes herved: </P>  \r\n\r\n<P CLASS=PUNKT> <B>1.</B> Amtsskatteinspektoraterne kan efter de i  \r\n\r\n skattestyrelseslovens § 15, stk. 2, fastsatte regler bemyndige de under  \r\n\r\n inspektoratets område hørende ligningskommissioner til for indkomståret 1977  \r\n\r\n at foretage (ændre) skatteansættelser af indkomst og formue efter den 31.  \r\n\r\n december 1978 og senest den 31. marts 1979. </P>  \r\n\r\n<P CLASS=PUNKT> <B>2.</B> Bemyndigelse efter 1 kan ikke gives i følgende  \r\n\r\n sager: </P>  \r\n\r\n<P>2.1. Sager hvori skatterådet har afsagt kendelse. </P>  \r\n\r\n<P>2.2. Sager vedrørende klager til skatterådet over ligningskommissionernes  \r\n\r\n foreløbige ansættelser. </P>  \r\n\r\n<P>Klagesager, der ikke er færdigbehandlet af skatterådene ved udgangen af  \r\n\r\n 1978, overtages af de nye skatteråd. </P>  \r\n\r\n<P>2.3. Sager hvor skatterådet har givet den skattepligtige meddelelse om en  \r\n\r\n påtænkt ændring af ansættelsen. </P>  \r\n\r\n<P>Sager, der ikke er afsluttet den 31. december 1978, overtages af  \r\n\r\n amtsskatteinspektoraterne til forelæggelse for amtsligningsrådet. </P>  \r\n\r\n<P>2.4. Sager vedrørende skatteansættelser for skatteåret 1978/79 for de i  \r\n\r\n selskabsskatteloven omhandlede selskaber og foreninger m.v. </P>  \r\n\r\n<P>De pr. 31. december 1978 uafsluttede sager overtages af  \r\n\r\n amtsskatteinspektoratet, der afgør, om en sag skal forelægges  \r\n\r\n amtsligningsrådet eller henlægges på det foreliggende grundlag. </P>  \r\n\r\n<P>Hvor forholdene taler derfor, kan den kommunale ligningsmyndighed ved  \r\n\r\n aftale med statsskattedirektoratet og amtsskatteinspektoratet meddeles  \r\n\r\n tilladelse til i perioden 1/1 - 31/3 1979 at færdigbehandle uafsluttede sager  \r\n\r\n og afgive indstilling i disse til amtsskatteinspektoratet. I særlige  \r\n\r\n tilfælde, herunder hvor sagsmængden og arbejdets tilrettelæggelse tilsiger  \r\n\r\n det, kan der meddeles tilladelse til færdigbehandling af sagerne i perioden  \r\n\r\n 1/1 - 31/5 1979. Når sagen er modtaget fra ligningsmyndigheden, afgør  \r\n\r\n amtsskatteinspektoratet, om sagen skal forelægges amtsligningsrådet til  \r\n\r\n afgørelse, eller den kan henlægges på det foreliggende grundlag. </P>  \r\n\r\n<P>2.5. Sager, der er genoptaget i henhold til ligningslovens § 32C, eller  \r\n\r\n hvori der er anmodet om genoptagelse, men endnu ikke taget stilling til  \r\n\r\n anmodningen. </P>  \r\n\r\n<P>Sager, der ikke er afsluttet den 31. december 1978, overdrages til  \r\n\r\n amtsskatteinspektoratet til forelæggelse for amtsligningsrådet. Ved afvisning  \r\n\r\n af genoptagelse forholdes som anført i nævnte lovbestemmelse. </P>  \r\n\r\n<P CLASS=PUNKT> <B>3.</B> De ved udgangen af 1978 uafsluttede prøvelsessager  \r\n\r\n (&quot;efterligningssager&quot;, &quot;revisionssager&quot; m.v.), der beror  \r\n\r\n i skatterådene, gennemgås af amtsskatteinspektoratet, der træffer bestemmelse  \r\n\r\n om, hvorvidt sagerne skal overtages af amtsskatteinspektoratet med henblik på  \r\n\r\n eventuel forelæggelse for amtsligningsrådet, eller efter aftale med den  \r\n\r\n kommunale ligningsmyndighed tilsendes denne med bemyndigelse efter 1, eller  \r\n\r\n skal henlægges på det foreliggende grundlag. </P>  \r\n\r\n<P CLASS=PUNKT> <B>4.</B> Hvor prøvelsessager, jfr. 3, er under behandling  \r\n\r\n hos de kommunale ligningsmyndigheder og af disse ikke forventes at være  \r\n\r\n færdigbehandlede den 31. december 1978, udarbejder ligningsmyndigheden en  \r\n\r\n oversigt over de uafsluttede sager, som ønskes behandlet af  \r\n\r\n ligningskommissionen efter bemyndigelse, jfr. 1. Oversigten skal, hvor ikke  \r\n\r\n andet aftales mellem amtsskatteinspektoratet og ligningsmyndigheden,  \r\n\r\n indeholde oplysning om den skattepligtiges navn, stilling, adresse og  \r\n\r\n personnummer samt selvangivet og ansat indkomst og formue. Endvidere kan  \r\n\r\n ligningsmyndigheden anføre sådanne særlige oplysninger vedrørende en sag, som  \r\n\r\n anses for at være af betydning for amtsskatteinspektoratets vurdering ved  \r\n\r\n dets stillingtagen til spørgsmålet, om der bør gives bemyndigelse. </P>  \r\n\r\n<P>Ved ligningsmyndighedens udvælgelse af sager, der ønskes viderebehandlet  \r\n\r\n efter den 31. december 1978, bør det efter omstændighederne undgås, at der  \r\n\r\n medtages sager, der efter deres art og størrelsen af de forventede  \r\n\r\n forhøjelser ved ansættelsen må anses for at være mindre betydningsfulde. </P>  \r\n\r\n<P>Oversigten indsendes til amtsskatteinspektoratet senest den 15. december  \r\n\r\n 1978 eller efter nærmere aftale med inspektoratet. </P>  \r\n\r\n<P>Amtsskatteinspektoratet afgør, om der skal gives bemyndigelse efter 1  \r\n\r\n angående de i oversigten anførte sager, eller nogle af disse skal udtages af  \r\n\r\n inspektoratet til forelæggelse for amtsligningsrådet, eller kan henlægges på  \r\n\r\n det foreliggende grundlag. Ved afgørelsen skal bl.a. henses til den kommunale  \r\n\r\n ligningsmyndigheds mulighed for at afslutte sagerne inden for den i 1 angivne  \r\n\r\n periode. </P>  \r\n\r\n<P CLASS=PUNKT> <B>5.</B> Ligningskommissionernes behandling af de sager,  \r\n\r\n hvori de har modtaget bemyndigelse efter 1, skal i videst muligt omfang ske  \r\n\r\n efter skattestyrelseslovens regler. Der kan dog ikke gives bemyndigelse til  \r\n\r\n skatteadministrationen efter skattestyrelseslovens § 3 og klageadgang efter  \r\n\r\n lovens § 4. </P>  \r\n\r\n<P>Ligningskommissionernes meddelelse af kendelser skal indeholde oplysning  \r\n\r\n om klageadgang og klagefrist, jfr. § 2 i bekendtgørelsen. </P>  \r\n\r\n<P CLASS=PUNKT> <B>6.</B> De kompetente myndigheder. </P>  \r\n\r\n<P>6.1. Bemyndigelse efter 1 gives af det amtsskatteinspektorat, hvorunder  \r\n\r\n den skattepligtiges slutligningskommune for indkomståret 1977 hører den 1.  \r\n\r\n januar 1979. </P>  \r\n\r\n<P>Som følge heraf skal de i 3 omhandlede sager gennemgås af det (de)  \r\n\r\n inspektorat(er), hvorunder de skattepligtiges slutligningskommuner for  \r\n\r\n indkomståret 1977 hører den 1. januar 1979, og de i 4 omhandlede oversigter  \r\n\r\n skal indgives til det inspektorat, hvorunder kommunen hører den 1. januar  \r\n\r\n 1979. </P>  \r\n\r\n<P>6.2. De i 2.2. og 2.3. omhandlede uafsluttede sager overtages af det  \r\n\r\n skatteråd henholdsvis amtsskatteinspektorat, hvorunder den skattepligtiges  \r\n\r\n slutligningskommune for indkomståret 1977 hører den 1. januar 1979. </P>  \r\n\r\n<P>6.3. De i 2.4. omhandlede sager overtages af det inspektorat, hvorunder  \r\n\r\n skattekommunen for indkomståret 1977 (skatteåret 1978/79) hører den 1. januar  \r\n\r\n 1979. Henvendelse om aftale efter sidste afsnit sker til nævnte inspektorat.  \r\n\r\n</P>  \r\n\r\n<P>6.4. Uafsluttede genoptagelsessager som omhandlet i 2.5. overtages af det  \r\n\r\n inspektorat, hvorunder den skattepligtiges slutligningskommune for  \r\n\r\n indkomståret 1977 hører den 1. januar 1979. </P>  \r\n\r\n<P>Som bilag følger en afskrift af ministeriet for skatter og afgifters  \r\n\r\n bekendtgørelse af 15. november 1978 af overgangsordning for  \r\n\r\n skatteansættelserne for 1977. Bekendtgørelsen er under trykning. </P>  \r\n\r\n<P>Tvivlsspørgsmål vedrørende ovennævnte forelægges statsskattedirektoratet.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statsskattedirektoratet, den 1. december  \r\n\r\n 1978. </I> </P>  \r\n\r\n<P CLASS=UNDERSKREVET-AF ALIGN=CENTER>HANS WESTERBERG. </P>  \r\n\r\n<P CLASS=MINISTER ALIGN=RIGHT>/B. G. Jensen. </P>  \r\n\r\n</DIV>  \r\n\r\n<P>Bilag </P>  \r\n\r\n<P>Bekendtgørelse nr. 595 af 15. november 1978 af overgangsordning for  \r\n\r\n skatteansættelserne for 1977. </P>  \r\n\r\n<P>(Udelades her). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "(*1) SD-cir 38-1978"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/03/1979"
        },
        {
            "displayName": "Accession",
            "displayValue": "C19780022509"
        },
        {
            "displayName": "Entydig dokumentidentifikation",
            "displayValue": "CM021251"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "225"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "01/12/1978"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Statsskattedir. j.nr. J. 5150/78."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}