{
    "id": 107293,
    "title": "1992 BTB 99   BETÆNKNING OVER FORSLAG TIL FOLKETINGSBESLUTNING OM DANSK DELTAGELSE I DEN   INTERNATIONALE MARITIME EMBARGO MOD DET TIDLIGERE JUGOSLAVIEN    NR B 99 1992-93, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1992/1 BTB 99",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 99 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om dansk deltagelse i den  \r\n\r\n internationale maritime embargo mod det tidligere Jugoslavien <BR>  \r\n\r\n Nr B 99 1992-93, 1. samling </P>  \r\n\r\n<P></P>  \r\n\r\n<P>Afgivet af Forsvarsudvalget </P>  \r\n\r\n<P></P>  \r\n\r\n<P>Afgivet: 19930607 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har </P>  \r\n\r\n<P>herunder stillet spørgsmål til forsvarsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Endvidere har udvalget modtaget en skriftlig henvendelse fra  \r\n\r\n Hovedorganisationen af Officerer i Forsvaret. Henvendelsen er sammen med  \r\n\r\n forsvarsministerens kommentarer hertil optrykt som bilag til betænkningen.  \r\n\r\n</P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis medlemmer) beslutningsforslaget til <I>vedtagelse  \r\n\r\n uændret</I> . </P>  \r\n\r\n<P>Et mindretal inden for flertallet (Fremskridtspartiets medlem af udvalget)  \r\n\r\n kan støtte forslaget, idet det står helt klart, at den eneste mulighed for at  \r\n\r\n forhindre en udvidelse af borgerkrigen i det tidligere Jugoslavien er at  \r\n\r\n forhindre tilførsel af det for en krig nødvendige såsom olieprodukter og  \r\n\r\n ammunition. </P>  \r\n\r\n<P>Når Fremskridtspartiet kan støtte indsættelsen af korvetten &#187;Niels  \r\n\r\n Juel&#171; i Adriaterhavet til håndhævelse af den maritime embargo mod det  \r\n\r\n tidligere Jugoslavien, i modsætning til den danske &#187;Olfert Fischer&#171;  \r\n\r\n i Golfen, er det begrundet med, at man nu har indset det fornuftige i, at  \r\n\r\n hvis man har et krigsskib i en eventuel krigszone, skal dette også have  \r\n\r\n tilladelse til at bruge sine våben, hvis eller når det er påkrævet. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget)  \r\n\r\n indstiller beslutningsforslaget til <I>vedtagelse</I> med det af mindretallet  \r\n\r\n stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Til tekstenAf et <I>mindretal</I> (SF): </P>  \r\n\r\n<P> <B>1)</B> I <I>1. pkt.</I> indsættes efter &#187;dansk korvet&#171;  \r\n\r\n ordene: &#187;, som udelukkende er bemandet med stampersonel&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 Forslagsstillerne er af den principielle opfattelse, at  \r\n\r\n aftjening af værnepligt i henhold til grundloven udelukkende skal tage sigte  \r\n\r\n på at bibringe den værnepligtige en uddannelse, der gør det muligt at placere  \r\n\r\n vedkommende i mobiliseringsstyrken. Forslagsstillerne tager således skarp  \r\n\r\n afstand fra indkaldelse af værnepligtige til ren gavntjeneste, der burde  \r\n\r\n udføres af stampersonel. Forslagsstillerne finder det ligeledes forkasteligt  \r\n\r\n at lade værnepligtige under uddannelse deltage i operationer, der i henhold  \r\n\r\n til bemærkningerne til forslaget &#187;indebærer, at det danske orlogsfartøj  \r\n\r\n kan komme i situationer, hvor det eventuelt må anvende militære  \r\n\r\n magtmidler&#171;. Deltagelse i en operation, der kan udvikle sig til en  \r\n\r\n væbnet konfrontation, er helt klart ikke en del af værnepligtsuddannelsen.  \r\n\r\n Det er i den forbindelse uden betydning, at de pågældende værnepligtige har  \r\n\r\n meldt sig frivilligt. </P>  \r\n\r\n<P>Forsvarsministeren har i svaret på udvalgets spørgsmål 3 oplyst, at 3 af  \r\n\r\n oprindelig 19 værnepligtige om bord på korvetten &#187;Niels Juel&#171; har  \r\n\r\n afvist at deltage i den foreslåede operation. De 3 værnepligtige er blevet  \r\n\r\n erstattet med 2 nye værnepligtige og en konstabel. Af de 18 værnepligtige,  \r\n\r\n forsvarsministeren foreslår afsendt, har 4 ifølge ministerens svar på  \r\n\r\n udvalgets spørgsmål 3 kun været indkaldt i 2 måneder. De værnepligtige er  \r\n\r\n angivelig &#187;uddannet til og skal varetage dæksopgaver, opgaver inden for  \r\n\r\n maskinområdet samt funktioner inden for kabys- og messetjenesten&#171;. Det  \r\n\r\n fremgår ikke af forsvarsministerens besvarelse af Forsvarsudvalgets  \r\n\r\n spørgsmål, hvor mange af de værnepligtige der er &#187;uddannet&#171; til  \r\n\r\n kabys- og messetjeneste, men besvarelserne tyder på, at værnepligtige på  \r\n\r\n korvetten i vid udstrækning forretter gavntjeneste i stedet for at blive  \r\n\r\n uddannet til mobiliseringsstyrken. </P>  \r\n\r\n<P>Forslagsstillernes ændringsforslag sikrer, at der ikke i operationen  \r\n\r\n anvendes værnepligtige i strid med værnepligtens formål. Efter forslaget  \r\n\r\n erstattes samtlige værnepligtige på korvetten af stampersonel under  \r\n\r\n operationen. De værnepligtige befinder sig således fortsat i et  \r\n\r\n uddannelsesforløb i resten af deres tjenestetid og sendes ikke ud i en  \r\n\r\n operation, der kan føre dem i væbnet konflikt. </P>  \r\n\r\n<P>Helen Jørgensen (S) Ritt Bjerregaard (S) Anna-Marie Hansen (S) Qvist  \r\n\r\n Jørgensen (S) Helen Beim (S) Ove Fich (S) nfmd. <I>Jens Thoft (SF) Pelle  \r\n\r\n Voigt (SF) Svend Aage Jensen (CD) Helge Adam Møller (KF) Rønholt (KF) Pia  \r\n\r\n Larsen (V) Enggaard (V)</I> fmd. <I>Svend Aage Jensby (V) Annette Just (FP)  \r\n\r\n Jørgen Estrup (RV) Inger Stilling Pedersen (KRF)</I>  </P>  \r\n\r\n<P> <B>Bilag </B></P>  \r\n\r\n<P>Henvendelse til udvalget fra Hovedorganisationen af Officerer i Forsvaret  \r\n\r\n og forsvarsministerens kommentarer hertil </P>  \r\n\r\n<P> Hovedorganisationen af Officerer i Forsvaret (AC) - HOA </P>  \r\n\r\n<P>Hovedorganisationen af Officerer i Forsvaret (CO II) - HOC </P>  \r\n\r\n<P>Den 3. juni 1993 </P>  \r\n\r\n<P>Til Forsvarsudvalget </P>  \r\n\r\n<P>Emne: <I>Udsendelse af en korvet til tjeneste i Adriaterhavet </I></P>  \r\n\r\n<P> I forbindelse med Folketingets drøftelse om dansk deltagelse i den  \r\n\r\n maritime embargo mod det tidligere Jugoslavien ønsker ovennævnte  \r\n\r\n officersorganisationer at gøre Forsvarsudvalget opmærksom på et  \r\n\r\n ydelsesmæssigt problem, der kan opstå for besætningen på den pågældende  \r\n\r\n korvet. </P>  \r\n\r\n<P>Følgende blev aftalt mellem Finansministeriet og Centralorganisationernes  \r\n\r\n Fællesudvalg ved de netop afsluttede aftale- og overenskomstforhandlinger:  \r\n\r\n</P>  \r\n\r\n<P>&#187;Til personel i forsvaret, der udsendes til tjeneste for de Forenede  \r\n\r\n Nationer eller anden lignende tjeneste i udlandet, ydes et tillæg på 23.800  \r\n\r\n kr. i årligt grundbeløb (niveau 1.10.84).&#171; </P>  \r\n\r\n<P>Ved forespørgsel i Forsvarsministeriet er det blevet oplyst, at  \r\n\r\n besætningen på den danske korvet ikke anses for at være omfattet af nævnte  \r\n\r\n aftaletekst, angiveligt fordi skibet ikke er under de Forenede Nationers  \r\n\r\n kommando, men under NATO's kommando. </P>  \r\n\r\n<P>Det siger sig selv, at den slags fortolkninger er utilfredsstillende for  \r\n\r\n organisationernes medlemmer. Set fra vor side er det tjeneste for de Forenede  \r\n\r\n Nationer, når opgaven/missionen er besluttet udført af FN's Sikkerhedsråd,  \r\n\r\n uanset hvilken organisation (NATO, CSCE, WEU) eller lignende, der påtager sig  \r\n\r\n opgaven på FN's vegne - og uanset om tjenesten udføres til lands, til vands  \r\n\r\n eller i luften. </P>  \r\n\r\n<P>Organisationerne håber, at Forsvarsudvalget vil se velvilligt på  \r\n\r\n problemet. </P>  \r\n\r\n<P>Med venlig hilsen </P>  \r\n\r\n<P>Bent E. Carlsen Leif A. Møller </P>  \r\n\r\n<P> <I>Spørgsmål nr. 7: </I></P>  \r\n\r\n<P> &#187;Ministerens kommentar til bilag 5 udbedes.&#171; </P>  \r\n\r\n<P>(Skriftlig henvendelse til Forsvarsudvalget af 3. juni 1993 fra  \r\n\r\n Hovedorganisationen af Officerer i Forsvaret (AC) og Hovedorganisationen af  \r\n\r\n Officerer i Forsvaret (CO II) om ydelse af tillæg til korvettens besætning).  \r\n\r\n</P>  \r\n\r\n<P> <I>Svar: </I></P>  \r\n\r\n<P> Jeg kan meddele, at det efter drøftelse med formændene for de to  \r\n\r\n personelorganisationer er aftalt, at under korvettens deltagelse i den  \r\n\r\n maritime embargo vil besætningen blive ydet et tillæg af samme størrelse som  \r\n\r\n angivet i aftalen mellem Finansministeriet og Centralorganisationernes  \r\n\r\n Fællesudvalg. </P>  \r\n\r\n<P>Jeg har samtidig truffet beslutning om, at værnepligtigt personel vil  \r\n\r\n blive ydet samme tillæg. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/07/1993"
        },
        {
            "displayName": "Accession",
            "displayValue": "19921DA00099"
        },
        {
            "displayName": "Entydig dokumentidentifikation",
            "displayValue": "CL006658"
        },
        {
            "displayName": "Dato for førstegangsindlæggelse",
            "displayValue": "02/07/1993"
        },
        {
            "displayName": "Dato for indlæggelse",
            "displayValue": "02/07/1993"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "99"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}