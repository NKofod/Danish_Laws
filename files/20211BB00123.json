{
    "id": 229482,
    "title": "Forslag til folketingsbeslutning om at indføre systematiske retslige obduktioner i en 2-årig periode ved alle tidlige og uventede dødsfald blandt mennesker med psykiske lidelser",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 123",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 25. februar 2022 af Trine Torp (SF), Kirsten Normann Andersen (SF) og Karina Lorentzen Dehnhardt (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at indføre systematiske retslige obduktioner i en 2-årig periode ved alle tidlige og uventede dødsfald blandt mennesker med psykiske lidelser</p>\r\n<p class=\"NormalInd\">Folketinget pålægger regeringen senest primo januar 2023 at fremsætte de nødvendige lovforslag, som gør, at Sundhedsministeriet i en 2-årig periode vil indføre systematiske retslægelige obduktioner efter den udvidede obduktionsprotokol fra SURVIVE-projektet ved alle tidlige og uventede dødsfald blandt mennesker med psykiske lidelser med henblik på fremadrettet at tilvejebringe et bedre videns- og datagrundlag, der kan belyse årsagerne til tidlig og uventet død blandt mennesker med psykiske lidelser.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">SURVIVE-projektet peger på, at en betydelig andel af dødsfald blandt mennesker med psykiske lidelser er forårsaget af medicinforbrug. Socialistisk Folkeparti mener derfor, at der er brug for mere viden om tidlige og uventede dødsfald blandt mennesker med psykiske lidelser.</p>\r\n<p class=\"NormalInd\">Institut for Menneskerettigheder har på baggrund af bl.a. overlæge og professor Jytte Banners forskning lavet en undersøgelse, som viser, at der et udtalt behov for bedre viden baseret på systematisk indsamlet data vedrørende de helbredsmæssige konsekvenser af medicinsk behandling af mennesker med psykiske lidelser og den væsentlige kortere forventede levetid for denne gruppe (»Viden om tidlig død i psykiatrien – En undersøgelse af, hvordan retslægelige obduktioner kan fremme rettigheder for mennesker med psykiske lidelser«, Institut for Menneskerettigheder, 2022).</p>\r\n<p class=\"NormalInd\">»SURVIVE – lad de døde gavne de levende« er et dansk forskningsprojekt forankret i et samarbejde mellem landets tre retsmedicinske institutter. Projektet blev startet i 2013. Indtil da havde der hverken nationalt eller internationalt været iværksat forskningsprojekter af samme karakter. I 2019 blev SURVIVE-projektets fund og konklusioner offentliggjort i en rapport. SURVIVE undersøger gennem en obduktionsbaseret tilgang årsagerne til den markant forhøjede dødelighed blandt mennesker med psykiske lidelser, herunder betydningen af medicin og misbrugsstoffer, graden af hjerte-kar-sygdomme og betydningen af livsstilsfaktorer. Projektet har særligt fokus på mennesker med svære psykiatriske diagnoser såsom skizofreni og svær depression (Ibid., side 20).</p>\r\n<p class=\"NormalInd\">Der er derfor brug for, at Folketinget vedtager en lovgivning, som forpligter Sundhedsministeriet til i en periode at indføre systematiske retslægelige obduktioner efter den udvidede obduktionsprotokol for SURVIVE og samtidig tilvejebringer et bedre videns- og datagrundlag, der kan belyse årsagerne til tidlig og uventet død blandt mennesker med psykiske lidelser.</p>\r\n<p class=\"NormalInd\">Selv om sundhedsmyndighederne har indført en række tiltag, der skal nedbringe overdødeligheden blandt mennesker med psykiske lidelser, er der ikke tale om tiltag, som bidrager med øget viden og data om medicinsk behandling af mennesker med psykiske lidelser. Herudover bliver der heller ikke tilvejebragt data, som kan bruges til at monitorere om, de pågældende initiativer virker. Vi bliver således ikke klogere på årsagerne til overdødeligheden, og hvad der virker i forhold til at nedbringe den.</p>\r\n<p class=\"NormalInd\">Ved tidlige og uventede dødsfald blandt mennesker med psykiske lidelser kan retslægelige obduktioner være med til at vise, om medicin har fremskyndet eller været en direkte årsag til dødsfaldet. Og selv om der eksempelvis ikke er nogen sammenhæng mellem tidlig og uventet død og korrekt brug af et enkelt præparat og præparatet ikke i sig selv ikke er forbundet med en livsforkortende eller dødelig effekt, kan der imidlertid godt være en sammenhæng, når det pågældende præparat kombineres med somatiske sygdomme, uregelmæssig behandling, rusmidler, anden medicin m.v.</p>\r\n<p class=\"NormalInd\">Den slags viden er vigtig for andre patienter, fordi det kan føre til en ændret og bedre behandling med den pågældende medicin. Viden om følgerne af behandling med psykofarmaka kan derved bidrage til at imødegå for tidlig død blandt mennesker med psykiske lidelser.</p>\r\n<p class=\"NormalInd\">På den måde kan et bedre vidensgrundlag også føre til en styrket rettighedsbeskyttelse for mennesker med psykiske lidelser i forhold til grundlæggende menneskerettigheder som retten til liv og retten til sundhed (Ibid.).</p>\r\n<p class=\"NormalInd\">Socialistisk Folkeparti mener således, at der igennem lovgivning bør udvikles og sikres et bedre data- og vidensgrundlag om sammenhængen mellem medicin og uventet og for tidlig død blandt mennesker med psykiske lidelser. Dette vil bedst kunne tilvejebringes ved at indføre systematiske og retslægelige obduktioner ved alle tidlige og uventede dødsfald blandt mennesker med psykiske lidelser, forudsat at de pårørende giver samtykke til obduktionen. En sådan ordning kan eventuelt gøres tidsbestemt. Forslaget skønnes med en vis usikkerhed at koste 15 mio. kr. årligt i en 2-årig periode. SF foreslår, at finansieringen sker via det økonomiske råderum, men er åbne iover for at drøfte finansieringen.</p>\r\n<p>\r\n</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Trine Torp </span>(SF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at indføre systematiske retslige obduktioner i en 2-årig periode ved alle tidlige og uventede dødsfald blandt mennesker med psykiske lidelser.</p>\r\n<p class=\"ForslagsNummer\">(Beslutningsforslag nr. B 123)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 123",
            "stateLabel": "Forkastet",
            "references": [
                {
                    "shortName": "2021/1 BSF 123",
                    "title": "Forslag til folketingsbeslutning om at indføre systematiske retslige obduktioner i en 2-årig periode ved alle tidlige og uventede dødsfald blandt mennesker med psykiske lidelser",
                    "presentationName": "Beslutningsforslag som fremsat",
                    "documentTypeId": 480,
                    "documentId": 229482,
                    "eliUri": "/eli/ft/20211BB00123",
                    "externalLink": ""
                },
                {
                    "shortName": "2021/1 BTB 123",
                    "title": "Betænkning over Forslag til folketingsbeslutning om at indføre systematiske retslige obduktioner i en 2-årig periode ved alle tidlige og uventede dødsfald blandt mennesker med psykiske lidelser",
                    "presentationName": "Betænkning over beslutningsforslag",
                    "documentTypeId": 500,
                    "documentId": 231682,
                    "eliUri": "/eli/ft/20211DB01123",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b123/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "26/02/2022"
        },
        {
            "displayName": "Accession",
            "displayValue": "20211BB00123"
        },
        {
            "displayName": "Entydig dokumentidentifikation",
            "displayValue": "AX027381"
        },
        {
            "displayName": "Dato for førstegangsindlæggelse",
            "displayValue": "26/02/2022"
        },
        {
            "displayName": "Dato for indlæggelse",
            "displayValue": "26/02/2022"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "123"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}