{
    "id": 63246,
    "title": "Lov om midlertidigt fradrag for visse erhvervsmæssige investeringer ",
    "documentTypeId": "10",
    "isSagsforlobPeriodValid": false,
    "shortName": "LOV nr 60 af 18/02/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Lov om midlertidigt fradrag for visse  \r\n\r\n erhvervsmæssige investeringer </H1>  \r\n\r\n</center>\r\n\r\n<P></P>  \r\n\r\n<P CLASS=SUB-TITLE>&nbsp;&nbsp;&nbsp;&nbsp;VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 1. </B> Fradrag efter denne lov (investeringsfradrag)  \r\n\r\n kan foretages i anledning af investering i maskiner, inventar og lignende  \r\n\r\n driftsmidler, som afskrives under et efter afskrivningslovens afsnit I, når  \r\n\r\n anskaffelsen af driftsmidlerne har fundet sted i perioden fra den 1. januar  \r\n\r\n 1981 til den 31. december 1983. Fradrag kan dog ikke foretages ved  \r\n\r\n anskaffelse af driftsmidler, der er nævnt i stk. 2, eller ved anskaffelse af  \r\n\r\n driftsmidler til de virksomheder, der er nævnt i stk. 3. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Anskaffelse af biler, der er indregistreret som  \r\n\r\n nævnt i afskrivningslovens § 6A, berettiger ikke til investeringsfradrag. Det  \r\n\r\n samme gælder anskaffelse af driftsmidler, hvis anskaffelsessum efter  \r\n\r\n afskrivningslovens § 3, stk. 1 eller 2, fuldt ud fradrages i den  \r\n\r\n skattepligtige indkomst for anskaffelsesåret. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Anskaffelse af driftsmidler til følgende  \r\n\r\n virksomheder og personer giver ikke grundlag for investeringsfradrag: </P>  \r\n\r\n</DIV>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Banker, sparekasser, andelskasser, vekselerere,  \r\n\r\n bankierer, finansierings- og investeringsvirksomheder. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Forsikringsselskaber. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Bureauer (bl.a. vagtbureauer, rejsebureauer,  \r\n\r\n ægteskabsbureauer). </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Advokater, arkitekter, byplanlæggere, rådgivende  \r\n\r\n ingeniører, landinspektører, revisorer og regnskabskonsulenter,  \r\n\r\n ejendomshandlere, mæglere, ejendomsadministrationsvirksomheder og  \r\n\r\n reklamevirksomheder. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Læger, tandlæger, kliniske tandteknikere,  \r\n\r\n kiropraktorer, terapeuter og dyrlæger. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> Herre- og damefrisører og skønhedssaloner. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>7.</B> Forlystelser, herunder teaterforestillinger og  \r\n\r\n biografforestillinger. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Såfremt en skattepligtig både driver en  \r\n\r\n erhvervsmæssig virksomhed, der berettiger til fradrag efter stk. 1, og en  \r\n\r\n virksomhed, der efter stk. 3 ikke berettiger til fradrag, berettiger alene  \r\n\r\n anskaffelser, der overvejende skal benyttes i den førstnævnte virksomhed, til  \r\n\r\n fradrag. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 5. </I> For de i selskabsskattelovens § 1, stk. 1, nr.  \r\n\r\n 3a) og 4), omhandlede indkøbsforeninger samt produktions- og salgsforeninger  \r\n\r\n gives investeringsfradraget som et særligt fradrag i den skattepligtige  \r\n\r\n indkomst, der er opgjort efter selskabsskattelovens §§ 14 og 15. </P>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 2. </B> Ved opgørelsen af den skattepligtige indkomst  \r\n\r\n for det indkomstår, hvori maskiner, inventar og lignende driftsmidler er  \r\n\r\n anskaffet, foretages et fradrag på 5 pct. af det beløb, hvormed  \r\n\r\n anskaffelsessummen for driftsmidler, der er anskaffet i indkomståret  \r\n\r\n overstiger salgssummen for driftsmidler, der er solgt i samme indkomstår.  \r\n\r\n Anskaffelsessummen og salgssummen for de driftsmidler, der er nævnt i § 1,  \r\n\r\n stk. 2, og anskaffelses- og salgssummer vedrørende driftsmidler i virksomhed,  \r\n\r\n der er nævnt i § 1, stk. 3, medregnes ikke. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> De anskaffelsessummer og salgssummer, der er  \r\n\r\n nævnt i stk. 1, 1. pkt., opgøres efter afskrivningslovens regler. Udgifter  \r\n\r\n til forbedring sidestilles med anskaffelsessummer. Med salgssummer  \r\n\r\n sidestilles ekspropriationserstatninger samt forsikrings- eller  \r\n\r\n erstatningssummer for skadelidte driftsmidler, der udgår af driften på grund  \r\n\r\n af skaden. Afskrivningslovens regler om, hvornår et driftsmiddel anses for  \r\n\r\n anskaffet, finder anvendelse. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Der ydes ikke investeringsfradrag ved  \r\n\r\n overdragelse som arv, arveforskud eller gave. Det samme gælder ved  \r\n\r\n overdragelser mellem en person og et selskab m.v. som nævnt i  \r\n\r\n selskabsskattelovens §§ 1 og 2 eller mellem sådanne selskaber m.v. indbyrdes,  \r\n\r\n hvis den ene af parterne i overdragelsen på grund af aktiebesiddelse,  \r\n\r\n vedtægtsbestemmelse, aftale eller fælles ledelse har en bestemmende  \r\n\r\n indflydelse på den anden parts handlemåde. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Stk. 3, 2. pkt., anvendes ikke, hvis  \r\n\r\n overdragelsen af driftsmidlet er sket som led i overdragerens almindelige  \r\n\r\n erhvervsmæssige virksomhed. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 3. </B> Investeringsfradraget berører ikke størrelsen af  \r\n\r\n de afskrivninger, der kan foretages efter afskrivningsloven, eller reglerne i  \r\n\r\n lovens §§ 4 og 5 om tab på solgte og beskadigede driftsmidler og om negative  \r\n\r\n afskrivningssaldi. Fradraget nedsætter ikke beregningsgrundlaget for  \r\n\r\n henlæggelse til investeringsfond. Fradraget berører heller ikke opgørelsen af  \r\n\r\n fortjeneste og tab efter lov om særlig indkomstskat m.v. eller efter § 5,  \r\n\r\n stk. 1, litra a, i statsskattelov nr. 149 af 10. april 1922. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 4. </B> Ministeren for skatter og afgifter fastsætter de  \r\n\r\n nærmere forskrifter om, hvilke oplysninger de skattepligtige skal give de  \r\n\r\n skattelignende myndigheder til brug ved kontrol med overholdelsen af denne  \r\n\r\n lov, og fastsætter den form, hvori oplysningerne skal gives. Afgivelse af de  \r\n\r\n nævnte oplysninger kan fremtvinges ved pålæg af en daglig bøde, der  \r\n\r\n fastsættes af ministeren for skatter og afgifter eller den, han bemyndiger  \r\n\r\n hertil. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 5. </B> Loven har virkning fra og med indkomståret 1981.  \r\n\r\n</P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 6. </B> Loven gælder ikke for Færøerne og Grønland. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Givet på Christiansborg slot, den 18.  \r\n\r\n februar 1981 </I> </P>  \r\n\r\n</center>\r\n\r\n<center>\r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>MARGRETHE R </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "28/02/1981"
        },
        {
            "displayName": "Accession",
            "displayValue": "A19810006030"
        },
        {
            "displayName": "Entydig dokumentidentifikation",
            "displayValue": "CM022266"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "60"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "18/02/1981"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}