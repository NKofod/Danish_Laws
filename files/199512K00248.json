{
    "id": 112553,
    "title": "1995 LSF 248   FORSLAG TIL LOV OM ÆNDRING AF LOV OM REGISTRERINGSAFGIFT AF MOTORKØRETØJER   M.V. (ÆNDRING AF BESTEMMELSEN OM MAKSIMUMSPRIS SOM AFGIFTSPLIGTIG VÆRDI) ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 248",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 248 </P>  \r\n\r\n<P></P>  \r\n\r\n<P>Forslag til Lov om ændring af lov om registreringsafgift af motorkøretøjer  \r\n\r\n m.v. (Ændring af bestemmelsen om maksimumspris som afgiftspligtig værdi) </P>  \r\n\r\n<P></P>  \r\n\r\n<P>Fremsat af skatteministeren (Carsten Koch) </P>  \r\n\r\n<P></P>  \r\n\r\n<P>den 17. april 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 31. maj 1996 </P>  \r\n\r\n<P></P>  \r\n\r\n<P><a href=\"document.aspx?accn=A19960048930\"> Lov nr. 489 af 12/06/1996</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om registreringsafgift af motorkøretøjer m.v., jf. lovbekendtgørelse  \r\n\r\n nr. 676 af 13. juli 1994, som ændret ved lov nr. 413 af 14. juni 1995,  \r\n\r\n foretages følgende ændringer: </P>  \r\n\r\n<P> <B>1.</B>  <I>§ 9, stk. 1,</I> affattes således: </P>  \r\n\r\n<P>&#187;Den almindelige pris for et nyt køretøj ved salg til bruger kan  \r\n\r\n anmeldes for de statslige told- og skattemyndigheder af den, som har fastsat  \r\n\r\n prisen. Den anmeldte pris skal indeholde en for branchen sædvanlig avance for  \r\n\r\n et sådant køretøj. Der kan kun være anmeldt en pris for det samme køretøj.  \r\n\r\n Anmeldelsen skal indeholde oplysninger om, hvilket udstyr den anmeldte pris  \r\n\r\n omfatter.&#171; </P>  \r\n\r\n<P> <B>2.</B>  <I>§ 9, stk. 2,</I> affattes således: </P>  \r\n\r\n<P> <I>&#187;Stk. 2.</I> Er der anmeldt en pris for et køretøj efter stk. 1,  \r\n\r\n anvendes denne pris som køretøjets afgiftspligtige værdi. Såfremt køretøjet  \r\n\r\n sælges til en højere pris end den, der er anmeldt efter stk. 1, anvendes dog  \r\n\r\n denne salgspris som køretøjets afgiftspligtige værdi. Køretøjet kan ikke  \r\n\r\n afgiftsberigtiges på grundlag af en lavere pris end den anmeldte, medmindre  \r\n\r\n det kan godtgøres, at den lavere pris indeholder en positiv avance.  \r\n\r\n Forhandlere underretter de statslige told- og skattemyndigheder om afvigelser  \r\n\r\n fra den anmeldte pris.&#171; </P>  \r\n\r\n<P> <B>3.</B>  <I>§ 9, stk. 3,</I> affattes således: </P>  \r\n\r\n<P> <I>&#187;Stk. 3.</I> Er der ikke over for de statslige told- og  \r\n\r\n skattemyndigheder anmeldt pris for et nyt køretøj, eller er betingelserne  \r\n\r\n efter stk. 2 om afgiftsberigtigelse på grundlag af en lavere pris end den  \r\n\r\n anmeldte ikke opfyldt, fastsættes den afgiftspligtige værdi ved vurdering af  \r\n\r\n køretøjet, jf. dog stk. 4, og afgiften forhøjes med 500 kr. for motorcykler  \r\n\r\n og 1.000 kr. for biler.&#171; </P>  \r\n\r\n<P> <B>4.</B> I <I>§ 9, stk. 4,</I> ændres &#187;pris på landsbasis&#171;  \r\n\r\n til: &#187;pris&#171;. </P>  \r\n\r\n<P> <B>5.</B> I <I>§ 27, stk. 1, nr. 2,</I> indsættes efter &#187;§ 9, stk.  \r\n\r\n 1&#171;: &#187;og 2&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. juli 1996. Loven får virkning for priser, der  \r\n\r\n er anmeldt pr. 1. oktober 1996 eller senere. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om registreringsafgift af motorkøretøjer m.v., jf. lovbekendtgørelse  \r\n\r\n nr. 676 af 13. juli 1994, som ændret ved lov nr. 413 af 14. juni 1995,  \r\n\r\n foretages følgende ændringer: </P>  \r\n\r\n<P> <B>1.</B>  <I>§ 9, stk. 1,</I> affattes således: </P>  \r\n\r\n<P> <B>&#187;§ 9.</B> Den almindelige pris for et nyt køretøj ved salg til  \r\n\r\n bruger kan anmeldes for de statslige told- og skattemyndigheder af den, som  \r\n\r\n har fastsat prisen. Den anmeldte pris skal indeholde en for branchen  \r\n\r\n sædvanlig avance for et sådant køretøj. Der kan kun være anmeldt en pris for  \r\n\r\n det samme køretøj. Anmeldelsen skal indeholde oplysninger om, hvilket udstyr  \r\n\r\n den anmeldte pris omfatter.&#171;. </P>  \r\n\r\n<P> <B>2.</B>  <I>§ 9, stk. 2,</I> affattes således: </P>  \r\n\r\n<P> <I>&#187;Stk. 2.</I> Er der anmeldt en pris for et køretøj efter stk. 1,  \r\n\r\n anvendes denne pris som køretøjets afgiftspligtige værdi. Såfremt køretøjet  \r\n\r\n sælges til en højere pris end den, der er anmeldt efter stk. 1, anvendes dog  \r\n\r\n denne salgspris som køretøjets afgiftspligtige værdi. Køretøjet kan ikke  \r\n\r\n afgiftberigtiges på grundlag af en lavere pris end den anmeldte, medmindre  \r\n\r\n det kan godtgøres, at den lavere pris indeholder en positiv avance.  \r\n\r\n Forhandlere underretter de statslige told- og skattemyndigheder om afvigelser  \r\n\r\n fra den anmeldte pris.&#171;. </P>  \r\n\r\n<P> <B>3.</B>  <I>§ 9, stk. 3,</I> affattes således: </P>  \r\n\r\n<P> <I>&#187;Stk. 3.</I> Er der ikke over for de statslige told- og  \r\n\r\n skattemyndigheder anmeldt pris for et nyt køretøj, eller er betingelserne  \r\n\r\n efter stk. 2 om afgiftsberigtigelse på grundlag af en lavere pris end den  \r\n\r\n anmeldte ikke opfyldt, fastsættes den afgiftspligtige værdi ved vurdering af  \r\n\r\n køretøjet, jf. dog stk. 4, og afgiften forhøjes med 500 kr. for motorcykler  \r\n\r\n og 1.000 kr. for biler.&#171;. </P>  \r\n\r\n<P> <B>4.</B> I <I>§ 9, stk. 4,</I> ændres &#187;pris på landsbasis&#171;  \r\n\r\n til: &#187;pris&#171;. </P>  \r\n\r\n<P> <B>5.</B> I <I>§ 27, stk. 1, nr. 2,</I> indsættes efter &#187;§ 9, stk.  \r\n\r\n 1,&#187; : &#187;§ 9, stk. 2,&#187;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. juli 1996. Allerede anmeldte priser anses for  \r\n\r\n anmeldt efter § 9, stk. 1, 1. pkt., som affattet ved denne lovs § 1, nr. 1.  \r\n\r\n</P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>Indledning</I>  </P>  \r\n\r\n<P>De europæiske automobilproducenter, -importører og -forhandlere har i  \r\n\r\n medfør af Kommissionens forordninger om gruppefritagelse til  \r\n\r\n automobilforhandlerkontrakter mulighed for på visse betingelser at blive  \r\n\r\n omfattet af undtagelser fra EF-Traktatens konkurrencebestemmelser. En af  \r\n\r\n betingelserne for at blive omfattet af undtagelserne har hidtil været, at  \r\n\r\n fabrikanten, leverandøren eller en anden virksomhed i salgsnettet ikke måtte  \r\n\r\n forpligte forhandleren til ved videresalg at overholde bestemte mindstepriser  \r\n\r\n eller maksimumrabatter (artikel 6, litra 2), i Kommissionens forordning  \r\n\r\n 123/85). </P>  \r\n\r\n<P>I en ny forordning, Kommissionens forordning nr. 1475/95 af 28. juni 1995,  \r\n\r\n er betingelsen imidlertid blevet ændret, således at der ikke længere direkte  \r\n\r\n eller indirekte må ske begrænsninger i forhandlerens ret til at fastsætte  \r\n\r\n priser og rabatter. Den nye bestemmelse får virkning for forhandlerkontrakter  \r\n\r\n fra 1. oktober 1996. </P>  \r\n\r\n<P> <I>Registreringsafgiftslovens bestemmelser om afgiftspligtig værdi</I>  \r\n\r\n</P>  \r\n\r\n<P>Efter registreringsafgiftsloven er et nyt køretøjs afgiftspligtige værdi  \r\n\r\n køretøjets almindelige pris inklusive moms ved salg til en bruger her i  \r\n\r\n landet. Hvis der findes en pris, som er fastsat på landsbasis, og som ikke må  \r\n\r\n overskrides, kan denne anmeldes til told- og skattemyndighederne og anvendes  \r\n\r\n som køretøjets afgiftspligtige værdi. Denne pris kaldes standardprisen. I  \r\n\r\n medfør af denne bestemmelse har langt de fleste bilimportører anmeldt faste  \r\n\r\n priser til told- og skattemyndighederne, og afgiftsberigtigelsen sker på  \r\n\r\n grundlag af de anmeldte priser. Derved undgås, at der skal foretages  \r\n\r\n afgiftsberigtigelse af det enkelte køretøj på grundlag af særskilt vurdering.  \r\n\r\n</P>  \r\n\r\n<P> <I>Konsekvensen af ændringen i Kommissionens forordning</I>  </P>  \r\n\r\n<P>Ændringen af bestemmelsen i den nye kommissionsforordning indebærer, at  \r\n\r\n bilimportørerne ikke længere kan anmelde faste priser, der ikke må  \r\n\r\n overskrides, til told- og skattemyndighederne. En fortsættelse af den  \r\n\r\n hidtidige praksis ville indebære, at forhandlerkontrakterne ikke længere  \r\n\r\n ville været omfattet af gruppefritagelsen. Dette er ikke i bilbranchens  \r\n\r\n interesse. </P>  \r\n\r\n<P>Den eksisterende ordning har imidlertid fungeret som et effektivt redskab  \r\n\r\n i afgiftsopkrævningen, som herved har kunnet foregå uden at pålægge  \r\n\r\n myndigheder og virksomheder for store administrative byrder. Formålet med  \r\n\r\n nærværende lovforslag er at kunne videreføre ordningen med færrest mulige  \r\n\r\n ændringer. </P>  \r\n\r\n<P> <I>Ændring af registreringsafgiftslovens bestemmelse om faste priser</I>  \r\n\r\n</P>  \r\n\r\n<P>Det foreslås, at registreringsafgiftslovens bestemmelser om anmeldelse af  \r\n\r\n faste priser, der ikke må overskrides, ændres, så der i stedet kan anmeldes  \r\n\r\n priser, der kan anvendes som køretøjets afgiftspligtige værdi, men som kan  \r\n\r\n fraviges. Det foreslås samtidig, at såfremt et køretøj sælges til en højere  \r\n\r\n pris end den anmeldte, er det den højere pris, der skal anvendes som  \r\n\r\n afgiftspligtig værdi. Sådanne forhøjelser af prisen skal forhandleren meddele  \r\n\r\n til told- og skattemyndighederne. </P>  \r\n\r\n<P>Med hensyn til prisafvigelser i nedadgående retning lovfæstes kravet om,  \r\n\r\n at den nedsatte pris skal indeholde positiv avance, såfremt den nedsatte pris  \r\n\r\n skal danne grundlag for afgiftsberigtigelsen. Dette krav, som også har været  \r\n\r\n gældende efter hidtidig praksis, skyldes, at registreringsafgiftens marginale  \r\n\r\n afgiftsbelastning i henseende til værdien varierer fra 0 for visse varebiler  \r\n\r\n til 180 pct. for almindelige personbiler. Der kan således være en kraftig  \r\n\r\n tilskyndelse til at flytte avancen væk fra køretøjer med høj marginal sats.  \r\n\r\n Avancebestemmelsen er dermed et meget vigtigt element i sikkerheden for, at  \r\n\r\n der ikke sker afgiftsunddragelser. </P>  \r\n\r\n<P>Det vil med ændringen være muligt fortsat at anvende et system med  \r\n\r\n landsdækkende importøranmeldte priser, som imidlertid alene er af vejledende  \r\n\r\n karakter. Hermed bliver forhandleren ikke bundet af de anmeldte priser og  \r\n\r\n rammes således ikke af den skærpede betingelse i Kommissionens nye  \r\n\r\n forordning. </P>  \r\n\r\n<P> <I>Andre ændringer</I>  </P>  \r\n\r\n<P>Som konsekvens af ophævelsen af bestemmelsen om faste priser, der ikke må  \r\n\r\n overskrides, ændres henvisningen i straffebestemmelsen i lovens § 27, stk. 1,  \r\n\r\n nr. 2. </P>  \r\n\r\n<P> <I>Provenumæssige konsekvenser</I>  </P>  \r\n\r\n<P>Forslaget om ændring af reglerne for at beregne registreringsafgift af  \r\n\r\n standardpriser indebærer både elementer, der vil kunne øge afgiften pr. bil  \r\n\r\n og elementer, der vil kunne reducere afgiften pr. bil. </P>  \r\n\r\n<P>Efter de nuværende regler må man ikke sælge bilerne til en højere pris end  \r\n\r\n standardprisen. Denne regel sikrer, at de standardpriser, der anmeldes, er så  \r\n\r\n høje at der er indregnet en acceptabel avance ved stort set alle bilsalg. Ved  \r\n\r\n visse bilsalg indgås der samtidig aftale om, at bilforhandleren indkøber en  \r\n\r\n brugt bil, eller om at bilkøberen indgår aftale om køb af en særlig  \r\n\r\n serviceordning. I sådanne tilfælde er der incitamenter til at flytte avancen  \r\n\r\n fra nybilsalget, hvoraf der beregnes afgift, til brugtvognskøbet eller salget  \r\n\r\n af den særlige serviceordning, hvoraf der ikke beregnes afgift. Disse  \r\n\r\n muligheder giver en tilskyndelse til at fastsætte prisen forholdsvis lavt.  \r\n\r\n Efter de nuværende regler vil en sådan forholdsvis lav fastsat pris  \r\n\r\n imidlertid kunne anvendes af enhver, der ønsker at købe en ny bil - også den  \r\n\r\n der ikke samtidig ønsker at sælge sin brugte bil (forholdsvis billigt) eller  \r\n\r\n indgå en serviceordning (der kan være forholdsvis dyr). Der er således andre  \r\n\r\n forhold, der tilsiger, at standardprisen ikke fastsættes alt for lavt, da man  \r\n\r\n så risikerer at måtte sælge til en for lav pris. </P>  \r\n\r\n<P>De foreslåede muligheder for at kunne sælge til en pris højere end  \r\n\r\n standardprisen vil medføre en tendens til, at man fastsætter standardprisen  \r\n\r\n lavere end i dag, men forlanger en højere pris i de tilfælde, hvor der ikke  \r\n\r\n samtidig er mulighed for at opnå en fortjeneste ved indbytning af en  \r\n\r\n forholdsvis billig brugt bil. Herved vil der være en tendens til, at der vil  \r\n\r\n blive betalt mindre registreringsafgift. </P>  \r\n\r\n<P>Standardpriserne har i praksis været anmeldt af importørerne, der her  \r\n\r\n igennem har kunnet påvirke avancen hos forhandlerne. Forhandlerne vil efter  \r\n\r\n de nye foreslåede regler kunne fastsætte prisen højere, end importørerne har  \r\n\r\n fundet rimeligt. Forhandlerne kunne have et incitament hertil, hvis kunden er  \r\n\r\n meget interesseret i at erhverve en særlig model, der eventuelt måtte være  \r\n\r\n leveringstid for. Ligeledes kan visse forhandlere, hvor der er langt til  \r\n\r\n tilsvarende forhandlere kunne se en interesse i at have en forholdsvis høj  \r\n\r\n pris. Dette vil trække i retning af, at registreringsafgiften pr. bil stiger.  \r\n\r\n</P>  \r\n\r\n<P>Det er vanskeligt at forudsige hvilken effekt, der vil blive den  \r\n\r\n dominerende, men med betydelig usikkerhed skønnes det, at forslaget samlet  \r\n\r\n set vil være provenuneutralt. </P>  \r\n\r\n<P> <I>Erhvervsøkonomiske konsekvenser</I>  </P>  \r\n\r\n<P>Forslaget vil give forhandlerkredsen større frihed ved prisfastsættelsen.  \r\n\r\n Som anført ovenfor, vil de reelle muligheder for at fastsætte højere priser  \r\n\r\n afhænge af markedssituationen. </P>  \r\n\r\n<P> <I>Miljømæssige konsekvenser</I>  </P>  \r\n\r\n<P>Forslaget skønnes ikke at få konsekvenser for miljøet, idet det ikke  \r\n\r\n antages at få betydning for bilsalgets omfang. </P>  \r\n\r\n<P> <I>Forholdet til EU-retten</I>  </P>  \r\n\r\n<P>Med ophævelsen af bestemmelsen om anmeldelse af faste priser, der ikke må  \r\n\r\n overskrides, og indførelse af en ordning med vejledende priser (der godt kan  \r\n\r\n fraviges), må det antages, at registreringsafgiftsloven ikke længere er til  \r\n\r\n hinder for, at danske importører og forhandlere kan leve op til de nye  \r\n\r\n betingelser for gruppefritagelse. </P>  \r\n\r\n<P>Under forhandlingerne om den nye Kommissionsforordning har  \r\n\r\n Skatteministeriet og Erhvervsministeriet i en fælles skriftlig henvendelse  \r\n\r\n til Kommissionen anført, at den nye betingelse i Kommissionens forordning  \r\n\r\n kunne accepteres fra dansk side under forudsætning af, at bestemmelsen ikke  \r\n\r\n er til hinder for anvendelse af nationale skattesystemer baseret på  \r\n\r\n listepriser. </P>  \r\n\r\n<P> <I>Administrative konsekvenser</I>  </P>  \r\n\r\n<P>Det er vanskeligt at vurdere, i hvilket omfang forhandlere vil benytte  \r\n\r\n muligheden for at ændre salgsprisen. Da forhøjelser pålægges moms plus  \r\n\r\n registreringsafgift - f. eks. 180 pct. for personbiler - vil selv mindre  \r\n\r\n prisforhøjelser udløse ekstra afgift med deraf følgende særskilt beregning og  \r\n\r\n berigtigelse af afgiften. Dette vil resultere i et vist merarbejde for  \r\n\r\n myndighederne. Prisafvigelser i nedadgående retning vil ligeledes udløse  \r\n\r\n merarbejde. </P>  \r\n\r\n<P>Som anført ovenfor er det dog uvist, i hvilket omfang markeds- og  \r\n\r\n konkurrencesituationen muliggør forhøjelser, ligesom de almindelige  \r\n\r\n forhandleravancer ikke synes at give de store muligheder for nedsættelser.  \r\n\r\n Samtidig må det tages i betragtning, at der er tale om nye biler, som typisk  \r\n\r\n ikke vil kræves synet i hvert enkelt tilfælde, men kan berigtiges på grundlag  \r\n\r\n af foreliggende dokumenter. Forslaget skønnes på denne baggrund at ville  \r\n\r\n medføre engangsudgifter for Tolda Skat i 1996 på 100.000 kr. til EDB og  \r\n\r\n information. Herudover skønnes forslaget at ville medføre et årligt  \r\n\r\n merforbrug på 5-7 årsværk fra og med 1997 til kontrol og administration. </P>  \r\n\r\n<P> <I>Sidehenvisninger</I>  </P>  \r\n\r\n<P>Registreringsafgiftsloven: Revideret lov. Lov 1995 nr. 413 (L 178) FT  \r\n\r\n 1994-95: s. 3368, 3832, 5290, 5915. Till. A 2228, B 458, 553, C 392. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Med den nye formulering kan bilimportørerne fortsat anmelde priser til  \r\n\r\n told- og skattemyndighederne med den virkning, at de anmeldte priser som  \r\n\r\n udgangspunkt anvendes som afgiftspligtig værdi. Forskellen i forhold til  \r\n\r\n hidtil er, at der ikke længere er tale om priser, der i praksis er faste, men  \r\n\r\n alene vejledende priser. Det er en betingelse for godkendelse af en anmeldt  \r\n\r\n pris, at den indeholder en positiv bruttoavance, der er sædvanlig for  \r\n\r\n branchen. Dette skal bl.a. forstås ud fra den baggrund, at forhandleren - som  \r\n\r\n selv kan fastsætte sin salgspris - kan have mindre interesse i at  \r\n\r\n afgiftsberigtige på grundlag af en anmeldt pris, som ikke indeholder en  \r\n\r\n sædvanlig avance. </P>  \r\n\r\n<P>Endelig fastholdes princippet om, at der kun kan anmeldes en pris ad  \r\n\r\n gangen for det samme køretøj. </P>  \r\n\r\n<P>Til nr. 2 </P>  \r\n\r\n<P>Som en konsekvens af indførelsen af adgangen til at anmelde vejledende  \r\n\r\n priser i stedet for faste maksimumpriser fastsættes, at hvis forhandlerens  \r\n\r\n salgspris er højere end den af importøren anmeldte pris, er det denne højere  \r\n\r\n pris, der anvendes som afgiftspligtig værdi. Samtidig pålægges det  \r\n\r\n forhandleren at indberette sådanne prisforhøjelser til told- og  \r\n\r\n skattemyndighederne. </P>  \r\n\r\n<P>Er der tale om prisafvigelser i nedadgående retning, er den  \r\n\r\n afgiftspligtige værdi som udgangspunkt den anmeldte pris. Der er dog åbnet  \r\n\r\n mulighed for, at forhandlere, der f. eks. har fastsat den lavere pris på  \r\n\r\n grundlag af særligt lave omkostninger eller avance, kan sælge til en lavere  \r\n\r\n pris end den anmeldte, så længe der stadig er positiv avance. </P>  \r\n\r\n<P>Til nr. 3 </P>  \r\n\r\n<P>For køretøjer, hvor der er anmeldt en pris, men hvor prisen ønskes nedsat,  \r\n\r\n så der ikke længere er positiv avance, kan afgifteberigtigelsen som hidtil  \r\n\r\n foretages efter vurdering. Det kan f. eks. være tilfældet for køretøjer, der  \r\n\r\n på grund af introduktion af en ny model kun kan sælges med tab. </P>  \r\n\r\n<P>Da en prisnedsættelse ikke længere kan anmeldes af importøren med bindende  \r\n\r\n virkning for forhandleren, må vurderingen baseres på forhandlerens faktiske  \r\n\r\n pris ved salg til forbrugeren. Der vil herved fortsat blive lagt vægt på, at  \r\n\r\n biler, for hvilke prisen nedsættes, i princippet kan erhverves af enhver  \r\n\r\n køber og ikke er forbeholdt enkelte særlige kunder. </P>  \r\n\r\n<P>Til nr. 4 </P>  \r\n\r\n<P>Ændringen er en konsekvens af, at begrebet pris på landsbasis udgår. </P>  \r\n\r\n<P>Til nr. 5 </P>  \r\n\r\n<P>Med indsættelsen i § 9, stk. 2, af bestemmelsen om pligt til at underrette  \r\n\r\n told- og skattemyndighederne om afvigelser fra den anmeldte pris, udvides  \r\n\r\n straffebestemmelsen i § 27, stk. 1, nr. 2, til også at omfatte overtrædelser  \r\n\r\n af denne nye bestemmelse. </P>  \r\n\r\n<P> <I>Til § 2</I>  </P>  \r\n\r\n<P>Med lovens ikrafttræden 1. juli 1996 anses anmeldte priser for at være  \r\n\r\n vejledende. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov om registreringsafgift af motorkøretøjer m.v., jf. lovbekendtgørelse  \r\n\r\n nr. 676 af 13. juli 1994, som ændret ved lov nr. 413 af 14. juni 1995,  \r\n\r\n foretages følgende ændringer: </P>  \r\n\r\n<P> <B>1.</B>  <I>§ 9, stk. 1,</I> affattes således: </P>  \r\n\r\n<P> <B>&#187;§ 9.</B> Den almindelige pris for et nyt køretøj ved salg til  \r\n\r\n bruger kan anmeldes for de statslige told- og skattemyndigheder af den, som  \r\n\r\n har fastsat prisen. Den anmeldte pris skal indeholde en for branchen  \r\n\r\n sædvanlig avance for et sådant køretøj. Der kan kun være anmeldt en pris for  \r\n\r\n det samme køretøj. Anmeldelsen skal indeholde oplysninger om, hvilket udstyr  \r\n\r\n den anmeldte pris omfatter.&#171;. </P>  \r\n\r\n<P> <B>2.</B>  <I>§ 9, stk. 2,</I> affattes således: </P>  \r\n\r\n<P> <I>&#187;Stk. 2.</I> Er der anmeldt en pris for et køretøj efter stk. 1,  \r\n\r\n anvendes denne pris som køretøjets afgiftspligtige værdi. Såfremt køretøjet  \r\n\r\n sælges til en højere pris end den, der er anmeldt efter stk. 1, anvendes dog  \r\n\r\n denne salgspris som køretøjets afgiftspligtige værdi. Køretøjet kan ikke  \r\n\r\n afgiftberigtiges på grundlag af en lavere pris end den anmeldte, medmindre  \r\n\r\n det kan godtgøres, at den lavere pris indeholder en positiv avance.  \r\n\r\n Forhandlere underretter de statslige told- og skattemyndigheder om afvigelser  \r\n\r\n fra den anmeldte pris.&#171;. </P>  \r\n\r\n<P> <B>3.</B>  <I>§ 9, stk. 3,</I> affattes således: </P>  \r\n\r\n<P> <I>&#187;Stk. 3.</I> Er der ikke over for de statslige told- og  \r\n\r\n skattemyndigheder anmeldt pris for et nyt køretøj, eller er betingelserne  \r\n\r\n efter stk. 2 om afgiftsberigtigelse på grundlag af en lavere pris end den  \r\n\r\n anmeldte ikke opfyldt, fastsættes den afgiftspligtige værdi ved vurdering af  \r\n\r\n køretøjet, jf. dog stk. 4, og afgiften forhøjes med 500 kr. for motorcykler  \r\n\r\n og 1.000 kr. for biler.&#171;. </P>  \r\n\r\n<P> <B>4.</B> I <I>§ 9, stk. 4,</I> ændres &#187;pris på landsbasis&#171;  \r\n\r\n til: &#187;pris&#171;. </P>  \r\n\r\n<P> <B>§ 9.</B> Findes der for et nyt køretøj en pris ved salg til bruger,  \r\n\r\n som er fastsat på landsbasis, og som ikke må overskrides, kan denne pris  \r\n\r\n anmeldes for de statslige told- og skattemyndigheder af den, der har fastsat  \r\n\r\n prisen. Anmeldelsen skal indeholde oplysninger om, hvilket udstyr den  \r\n\r\n anmeldte pris omfatter. </P>  \r\n\r\n<P> <I>Stk. 2.</I> Er der anmeldt pris for et køretøj efter stk. 1, anvendes  \r\n\r\n denne pris som køretøjets afgiftspligtige værdi. </P>  \r\n\r\n<P> <I>Stk. 3.</I> Er der ikke over for de statslige told- og  \r\n\r\n skattemyndigheder anmeldt pris for et nyt køretøj, fastsættes den  \r\n\r\n afgiftspligtige værdi ved vurdering af køretøjet, jf. dog stk. 4, og afgiften  \r\n\r\n forhøjes med 500 kr. for motorcykler og 1.000 kr. for biler. </P>  \r\n\r\n<P> <I>Stk. 4.</I> Skatteministeren kan fastsætte regler, hvorefter de  \r\n\r\n statslige told- og skattemyndigheder kan fastsætte den afgiftspligtige værdi  \r\n\r\n af et nyt køretøj på grundlag af oplysninger om køretøjets almindelige pris  \r\n\r\n på landsbasis (listepris) i de tilfælde, hvor der ikke over for de statslige  \r\n\r\n told- og skattemyndigheder er anmeldt en pris. Afgiften forhøjes som anført i  \r\n\r\n stk. 3. </P>  \r\n\r\n<P> <B>5.</B> I <I>§ 27, stk. 1, nr. 2,</I> indsættes efter &#187;§ 9, stk.  \r\n\r\n 1,&#187; : &#187;§ 9, stk. 2,&#187;. </P>  \r\n\r\n<P> <B>§ 27.</B> Med bøde straffes den, der forsætligt eller groft uagtsomt:  \r\n\r\n</P>  \r\n\r\n<P>1) afgiver urigtige eller vildledende oplysninger eller fortier  \r\n\r\n oplysninger til brug for afgiftskontrollen, </P>  \r\n\r\n<P>2) overtræder § 9, stk. 1, § 13, stk. 2, § 16, stk. 1 og stk. 2, § 19,  \r\n\r\n stk. 1, § 20, § 21, stk. 1 og stk. 2, § 23, stk. 1, § 24, § 25, stk. 1 og  \r\n\r\n stk. 3-5, </P>  \r\n\r\n<P>3) tilsidesætter vilkår, som er fastsat i tilladelser efter § 3, stk. 1,  \r\n\r\n</P>  \r\n\r\n<P>4) anvender et afgiftspligtigt køretøj, som ikke er afgiftsberigtiget,  \r\n\r\n eller anvender et køretøj, der er fritaget for afgift, eller hvoraf der er  \r\n\r\n betalt afgift efter bestemmelserne i § 5, stk. 1-3, § 5 a, stk. 1, eller § 6,  \r\n\r\n stk. 1, i strid med de betingelser, der gælder for fritagelsen eller  \r\n\r\n afgiftsberigtigelsen efter den pågældende bestemmelse, </P>  \r\n\r\n<P>5) undlader at efterkomme et påbud, der er meddelt i medfør af § 18, stk.  \r\n\r\n 1, om angivelse for kortere perioder end en måned. </P>  \r\n\r\n<P>6) anvender et køretøj, der er afmeldt af motorregisteret efter reglerne i  \r\n\r\n lovens § 7, stk. 1 og 2, og § 7 a. </P>  \r\n\r\n<P> <I>Stk. 2-4.</I> - - - </P>  \r\n\r\n<P>Efter 2. behandling den 28. maj 1996 </P>  \r\n\r\n<P> <B>§ 1</B>  </P>  \r\n\r\n<P>I lov om registreringsafgift af motorkøretøjer m.v., jf. lovbekendtgørelse  \r\n\r\n nr. 676 af 13. juli 1994, som ændret ved lov nr. 413 af 14. juni 1995,  \r\n\r\n foretages følgende ændringer: </P>  \r\n\r\n<P> <B>1.</B>  <I>§ 9, stk. 1,</I> affattes således: </P>  \r\n\r\n<P>&#187;Den almindelige pris for et nyt køretøj ved salg til bruger kan  \r\n\r\n anmeldes for de statslige told- og skattemyndigheder af den, som har fastsat  \r\n\r\n prisen. Den anmeldte pris skal indeholde en for branchen sædvanlig avance for  \r\n\r\n et sådant køretøj. Der kan kun være anmeldt en pris for det samme køretøj.  \r\n\r\n Anmeldelsen skal indeholde oplysninger om, hvilket udstyr den anmeldte pris  \r\n\r\n omfatter.&#171; </P>  \r\n\r\n<P> <B>2.</B>  <I>§ 9, stk. 2,</I> affattes således: </P>  \r\n\r\n<P> <I>&#187;Stk. 2.</I> Er der anmeldt en pris for et køretøj efter stk. 1,  \r\n\r\n anvendes denne pris som køretøjets afgiftspligtige værdi. Såfremt køretøjet  \r\n\r\n sælges til en højere pris end den, der er anmeldt efter stk. 1, anvendes dog  \r\n\r\n denne salgspris som køretøjets afgiftspligtige værdi. Køretøjet kan ikke  \r\n\r\n afgiftsberigtiges på grundlag af en lavere pris end den anmeldte, medmindre  \r\n\r\n det kan godtgøres, at den lavere pris indeholder en positiv avance.  \r\n\r\n Forhandlere underretter de statslige told- og skattemyndigheder om afvigelser  \r\n\r\n fra den anmeldte pris.&#171; </P>  \r\n\r\n<P> <B>3.</B>  <I>§ 9, stk. 3,</I> affattes således: </P>  \r\n\r\n<P> <I>&#187;Stk. 3.</I> Er der ikke over for de statslige told- og  \r\n\r\n skattemyndigheder anmeldt pris for et nyt køretøj, eller er betingelserne  \r\n\r\n efter stk. 2 om afgiftsberigtigelse på grundlag af en lavere pris end den  \r\n\r\n anmeldte ikke opfyldt, fastsættes den afgiftspligtige værdi ved vurdering af  \r\n\r\n køretøjet, jf. dog stk. 4, og afgiften forhøjes med 500 kr. for motorcykler  \r\n\r\n og 1.000 kr. for biler.&#171; </P>  \r\n\r\n<P> <B>4.</B> I <I>§ 9, stk. 4,</I> ændres &#187;pris på landsbasis&#171;  \r\n\r\n til: &#187;pris&#171;. </P>  \r\n\r\n<P> <B>5.</B> I <I>§ 27, stk. 1, nr. 2,</I> indsættes efter &#187;§ 9, stk.  \r\n\r\n 1&#171;: &#187;og 2&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. juli 1996. Loven får virkning for priser, der  \r\n\r\n er anmeldt pr. 1. oktober 1996 eller senere. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/06/1996"
        },
        {
            "displayName": "Accession",
            "displayValue": "199512K00248"
        },
        {
            "displayName": "Entydig dokumentidentifikation",
            "displayValue": "CL006296"
        },
        {
            "displayName": "Dato for førstegangsindlæggelse",
            "displayValue": "12/06/1996"
        },
        {
            "displayName": "Dato for indlæggelse",
            "displayValue": "12/06/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "248"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}