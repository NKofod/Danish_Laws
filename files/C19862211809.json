{
    "id": 74456,
    "title": "Cirkulære om ungdomsvejledning (Til alle amtsråd og kommunalbestyrelser samt til ledere af friskoler, private grundskoler og grundskolekursus, gymnasieskoler, studenter- og hf-kursus, handelsskoler, tekniske skoler, landbrugsskoler,    husholdningsskoler, efterskoler, ungdomsskoler og ungdomskostskoler) ",
    "documentTypeId": "140",
    "isSagsforlobPeriodValid": false,
    "shortName": "CIR nr 22118 af 09/06/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ungdomsvejledning </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle amtsråd og  \r\n\r\n kommunalbestyrelser samt til ledere af </P>  \r\n\r\n<P CLASS=TITEL-KOMMENTAR ALIGN=CENTER>friskoler, private grundskoler og  \r\n\r\n grundskolekursus, gymnasieskoler, </P>  \r\n\r\n<P CLASS=TITEL-KOMMENTAR ALIGN=CENTER>studenter- og hf-kursus, handelsskoler,  \r\n\r\n tekniske skoler, </P>  \r\n\r\n<P CLASS=TITEL-KOMMENTAR ALIGN=CENTER>landbrugsskoler, husholdningsskoler,  \r\n\r\n efterskoler, ungdomsskoler og </P>  \r\n\r\n<P CLASS=TITEL-KOMMENTAR ALIGN=CENTER>ungdomskostskoler) </P>  \r\n\r\n<BR>  \r\n\r\n<P>Ved § 1 i lov nr. 268 af 6. juni 1985 om ungdomsvejledning og visse  \r\n\r\n uddannelsesforanstaltninger videreføres den ordning, der blev indført med lov  \r\n\r\n nr. 289 af 9. juni 1982 om ungdomsvejledning om uddannelses- og  \r\n\r\n beskæftigelsesmuligheder. </P>  \r\n\r\n<P>Det påhviler herefter fortsat kommunalbestyrelsen at tilbyde unge, der bor  \r\n\r\n i kommunen, vejledning om uddannelses- og beskæftigelsesmuligheder. </P>  \r\n\r\n<P>Ifølge lovens § 1 fastsætter undervisningsministeren nærmere regler om  \r\n\r\n vejledningen, herunder om samordningen med anden vejledning for unge. </P>  \r\n\r\n<P>I henhold hertil har undervisningsministeriet i bekendtgørelse nr. 292 af  \r\n\r\n 2. juni 1986 om ungdomsvejledning fastsat en række bestemmelser, som uddybes  \r\n\r\n i det følgende. Bekendtgørelsen træder i kraft den 15. juni 1986. </P>  \r\n\r\n<P>Loven og bekendtgørelsen er optrykt som bilag til dette cirkulære. </P>  \r\n\r\n<P>Ad § 1. </P>  \r\n\r\n<P>Kommunens forpligtelse omfatter unge, der bor i kommunen. Afgørende herfor  \r\n\r\n vil være, om de er tilmeldt kommunens folkeregister. </P>  \r\n\r\n<P>Vejledningen skal tilbydes unge i 2 år efter, at de er udskrevet af  \r\n\r\n folkeskolen ved undervisningspligtens ophør eller senere eller af n af de i  \r\n\r\n folkeskolelovens § 33, stk. 2, nævnte skoleformer (friskoler, private  \r\n\r\n grundskoler, efterskoler m.v.) eller fra heltidsundervisning i ungdomsskolen,  \r\n\r\n jfr. folkeskolelovens § 33, stk. 3. Vejledningen skal dog mindst tilbydes de  \r\n\r\n unge, til de fylder 19 år. </P>  \r\n\r\n<P>Det forhold, at en ung, der har forladt skolen og i en periode f.eks. har  \r\n\r\n haft erhvervsmæssig beskæftigelse, senere tager 10. klasse på en efterskole,  \r\n\r\n medfører ikke, at der løber en ny 2-årsperiode. I den periode, den unge er på  \r\n\r\n efterskole, skal kommunen imidlertid ikke tilbyde vejledning, jfr.  \r\n\r\n bekendtgørelsens § 2. </P>  \r\n\r\n<P>For handicappede unge, der modtager vejledning af en skolekonsulent for  \r\n\r\n kuratorvirksomhed, er kommunens forpligtelse opfyldt herigennem, så længe  \r\n\r\n disse unge modtager denne bistand. Det forudsættes, at skolekonsulenten for  \r\n\r\n kuratorvirksomhed samarbejder med kommunens ungdomsvejledning. </P>  \r\n\r\n<P>Ud over denne obligatoriske vejledning kan kommunen i henhold til lovens §  \r\n\r\n 2 fortsat tilbyde yderligere vejledning om uddannelses- og  \r\n\r\n beskæftigelsesmuligheder til unge over 19 år. Nærmere regler herom vil blive  \r\n\r\n fastsat i forbindelse med de øvrige regler om uddannelsesmæssige  \r\n\r\n foranstaltninger til bekæmpelse af ungdomsarbejdsløsheden. Cirkulære herom  \r\n\r\n påregnes udsendt i den nærmeste fremtid. </P>  \r\n\r\n<P>Ad § 2. </P>  \r\n\r\n<P>Unge, der er overgået til en fortsat uddannelse, hvortil der er knyttet  \r\n\r\n vejledningsordning, er ikke omfattet af ungdomsvejledningen. Det gælder unge,  \r\n\r\n der er optaget i gymnasiet, på hf-kursus eller på en erhvervsuddannelse.  \r\n\r\n Heller ikke unge, som efter at have forladt folkeskolen eller lignende, jfr.  \r\n\r\n bemærkningerne ad § 1, er optaget på en efterskole, en husholdningsskole, en  \r\n\r\n landbrugsskole eller en produktionsskole, er omfattet af ungdomsvejledningen.  \r\n\r\n For disse unge skal det alene sikres, at der tilbydes vejledning, hvis  \r\n\r\n eleverne afbryder eller står i begreb med at afbryde uddannelsen, eller hvis  \r\n\r\n uddannelsen afsluttes inden udløbet af den periode, hvori kommunen skal  \r\n\r\n tilbyde vejledning. </P>  \r\n\r\n<P>Med henblik herpå pålægges det den pågældende uddannelsesinstitutions  \r\n\r\n leder at underrette kommunens ungdomsvejledning om: </P>  \r\n\r\n<P CLASS=PUNKT> <B>1.</B> hvilke unge, der optages i  \r\n\r\n uddannelsesinstitutionen, </P>  \r\n\r\n<P CLASS=PUNKT> <B>2.</B> hvilke unge, der er tilmeldt, men ikke mødt op ved  \r\n\r\n undervisningens begyndelse, </P>  \r\n\r\n<P CLASS=PUNKT> <B>3.</B> hvilke unge, der afbryder - eller står i begreb med  \r\n\r\n at afbryde - uddannelsen i den periode, hvor kommunen skal tilbyde  \r\n\r\n vejledning, </P>  \r\n\r\n<P CLASS=PUNKT> <B>4.</B> hvilke unge, der har gennemført en  \r\n\r\n efg-basisuddannelse, men ikke umiddelbart kan få praktikplads. </P>  \r\n\r\n<P>Det påhviler arbejdsformidlingen at give kommunen underretning om  \r\n\r\n indgåelse og ophævelse af lærekontrakter og uddannelsesaftaler. </P>  \r\n\r\n<P>For de uddannelser, der er omfattet af reglerne om tilmelding m.v. til  \r\n\r\n ungdomsuddannelserne (f.t. efg, gymnasiet og hf), skal  \r\n\r\n uddannelsesinstitutionen dog ikke afgive indberetning i de under nr. 1 og 2  \r\n\r\n nævnte tilfælde, idet indberetningspligten her anses for opfyldt ved de  \r\n\r\n indberetninger, som skal afgives til fællessekretariatet i henhold til  \r\n\r\n reglerne herom, jfr. f.t. undervisningsministeriets cirkulære af 23. januar  \r\n\r\n 1985 om tilmelding m.v. til ungdomsuddannelserne. </P>  \r\n\r\n<P>Kommunerne vil fra fællessekretariatet modtage underretning om de unge,  \r\n\r\n der har søgt en sådan ungdomsuddannelse. Underretning vil blive givet efter  \r\n\r\n 2. tilbagemelding (i begyndelsen af maj måned) og efter 4. indberetning (i  \r\n\r\n begyndelsen af oktober måned) og vil omfatte samtlige ansøgere under 19 år  \r\n\r\n (pr. 1. august) med angivelse af, hvorvidt de er optaget på, henholdsvis  \r\n\r\n afvist fra, en uddannelse under den samordnede tilmelding. Man henviser til  \r\n\r\n de nærmere regler herom i undervisningsministeriets cirkulære af 23. januar  \r\n\r\n 1985 om tilmelding m.v. til ungdomsuddannelserne §§ 19 og 32, stk. 2. </P>  \r\n\r\n<P>I tilfælde hvor en uddannelse afbrydes i den periode, hvor kommunen skal  \r\n\r\n tilbyde vejledning, skal uddannelsesinstitutionen derimod give indberetning  \r\n\r\n til kommunen, jfr. ovenfor nr. 3. </P>  \r\n\r\n<P>Ad § 3. </P>  \r\n\r\n<P>Flytter en ung til en anden kommune inden for den periode, i hvilken der  \r\n\r\n skal tilbydes vejledning i henhold til bekendtgørelsens § 1, overgår  \r\n\r\n forpligtelsen til tilflytningskommunen, medmindre andet aftales i det enkelte  \r\n\r\n tilfælde. Det forudsættes, at folkeregisteret i kommunerne underretter  \r\n\r\n ungdomsvejledningen om til- og fraflytninger af unge. </P>  \r\n\r\n<P>Ad § 4. </P>  \r\n\r\n<P>For at sikre, at vejledningen bliver effektiv i forhold til den del af de  \r\n\r\n unge, der har fulgt undervisningen i friskoler, private grundskoler,  \r\n\r\n efterskoler m.v., pålægges der lederen af disse skoler en pligt til at  \r\n\r\n underrette bopælskommunen, når eleven forlader skolen ved  \r\n\r\n undervisningspligtens ophør eller senere. Skolerne er i forvejen forpligtet  \r\n\r\n til at underrette kommunen om, hvilke elever der optages, og hvilke elever  \r\n\r\n der forlader skolen inden undervisningspligtens ophør, jfr. § 11, stk. 3 og  \r\n\r\n 4, og § 24 i lov nr. 306 af 8. juni 1977 om friskoler og private grundskoler  \r\n\r\n m.v. og § 3 i bekendtgørelse nr. 211 af 7. april 1976 om  \r\n\r\n undervisningspligtens opfyldelse på efterskoler, husholdningsskoler og  \r\n\r\n ungdomskostskoler. </P>  \r\n\r\n<P>Ad § 5. </P>  \r\n\r\n<P>Der skal optages kontakt med tilbud om vejledning mindst to gange om året  \r\n\r\n med den del af de unge, som er omfattet af vejledningsordningen. </P>  \r\n\r\n<P>Denne forpligtelse anses ikke for opfyldt alene gennem oplysning om  \r\n\r\n vejledningsmuligheden ved rundskrivelser, avertering eller lignende. Hvor det  \r\n\r\n ikke er muligt at komme i kontakt med de unge skriftligt eller telefonisk,  \r\n\r\n skal der rettes personlig henvendelse til dem. </P>  \r\n\r\n<P>Det tilbud, de unge får, må ses i sammenhæng med den uddannelses- og  \r\n\r\n erhvervsorientering samt skolevejledning, som de har modtaget på skolens  \r\n\r\n ældste klassetrin. Skolens oplysninger om eleverne må i fornødent omfang  \r\n\r\n kunne inddrages i ungdomsvejledningen. Vejledningen skal omfatte oplysning og  \r\n\r\n samtaler om den unges uddannelses- og beskæftigelsesmuligheder, men kan efter  \r\n\r\n behov også omfatte hjælp til at løse forskellige praktiske problemer i  \r\n\r\n forbindelse med bestræbelserne på at skaffe de unge uddannelse eller  \r\n\r\n beskæftigelse. </P>  \r\n\r\n<P>Gennem vejledningen skal det bl.a. tilstræbes at modvirke den skæve  \r\n\r\n kønsfordeling i beskæftigelsesudsigterne på arbejdsmarkedet gennem oplysning  \r\n\r\n om utraditionelle uddannelses- og beskæftigelsesmuligheder for piger.  \r\n\r\n Arbejdsformidlingens ligestillingskonsulenter vil kunne bistå hermed. </P>  \r\n\r\n<P>Der må endvidere tages hensyn til de særlige behov for vejledning, som  \r\n\r\n unge fra indvandrerfamilier ofte har. </P>  \r\n\r\n<P>Ad § 6. </P>  \r\n\r\n<P>Vejledningen må samordnes med andre uddannelses- og  \r\n\r\n erhvervsvejledningsordninger for unge under 25 år. Samordningen skal omfatte  \r\n\r\n såvel ordninger, der tilbydes af kommunen, som ordninger der tilbydes af  \r\n\r\n andre myndigheder eller institutioner i lokalområdet, såsom  \r\n\r\n arbejdsformidlingskontorer, erhvervsskoler og andre uddannelsesinstitutioner.  \r\n\r\n</P>  \r\n\r\n<P>Kommunalbestyrelsen træffer afgørelse om, hvem der forestår  \r\n\r\n vejledningsarbejdet. I de fleste tilfælde vil det være hensigtsmæssigt, at  \r\n\r\n det er skolevejlederen, der udfører vejledningsarbejdet, men  \r\n\r\n kommunalbestyrelsen kan vælge andre løsninger. F.eks. kan en  \r\n\r\n beskæftigelseskonsulent eller en kvalificeret medarbejder ved kommunens  \r\n\r\n socialforvaltning eller den kommunale ungdomsskole udføre vejledningen, hvis  \r\n\r\n det under hensyn til de lokale forhold anses for formålstjenligt. </P>  \r\n\r\n<P>Uanset hvilken ordning, der vælges, er det af afgørende betydning, at der  \r\n\r\n sker en effektiv koordinering med den øvrige vejledningsindsats. </P>  \r\n\r\n<P>Den regionale samordning af vejledningsindsatsen varetages af det  \r\n\r\n regionale samordningsudvalg, jfr. arbejdsdirektoratets cirkulære af 30.  \r\n\r\n december 1985 om regional samordning af vejledningsindsatsen om uddannelses-,  \r\n\r\n erhvervs- og arbejdsmarkedsforhold. </P>  \r\n\r\n<P>På det lokale plan er det kommunalbestyrelsens opgave at forestå  \r\n\r\n samordningen af vejledningen med kommunens øvrige vejledningsaktiviteter for  \r\n\r\n unge under 25 år. </P>  \r\n\r\n<P>Endvidere skal kommunalbestyrelsen sørge for, at samarbejdet mellem de  \r\n\r\n myndigheder, der forestår de eksisterende vejledningsordninger i lokalområdet  \r\n\r\n - arbejdsformidlingskontorer, uddannelsesinstitutioner m.v. - styrkes og  \r\n\r\n eventuelt udbygges. </P>  \r\n\r\n<P>Af hensyn til kvaliteten i vejledningen bør det desuden sikres, at  \r\n\r\n centrale og regionale oplysninger om udviklingen på arbejdsmarkedet tilgår  \r\n\r\n det lokale vejledersamarbejde. </P>  \r\n\r\n<P>Det må afhænge af lokale forhold, herunder det allerede eksisterende  \r\n\r\n lokale vejledersamarbejde, hvad samarbejdet omfatter, hvordan det  \r\n\r\n tilrettelægges, og hvem der udfører de praktiske funktioner. </P>  \r\n\r\n<P>Kommunalbestyrelsen er dog ansvarlig for, at samarbejdet igangsættes og  \r\n\r\n forestår, hvis ikke andet aftales, det almindelige sekretariatsarbejde for  \r\n\r\n samarbejdet. </P>  \r\n\r\n<P>Samarbejdet kan eventuelt ske ved etablering af et eller flere  \r\n\r\n ungdomsteams. </P>  \r\n\r\n<P>Ungdomsteams sammensættes af repræsentanter for forskellige  \r\n\r\n vejledningsordninger i den enkelte kommune og bør i det mindste omfatte  \r\n\r\n skole- og ungdomsvejledningen, socialforvaltningen og arbejdsformidlingen.  \r\n\r\n Hensigten med etablering af ungdomsteams er at sikre, at viden og erfaring  \r\n\r\n fra de deltagende vejlederordninger kommer den enkelte unge til gode med  \r\n\r\n henblik på placering i uddannelsessystemet eller på det ordinære  \r\n\r\n arbejdsmarked. </P>  \r\n\r\n<P>Ungdomsteamets opgaver kan være følgende: </P>  \r\n\r\n<P>- etablering af hensigtsmæssige arbejdsgange og -rutiner, </P>  \r\n\r\n<P>- behandling af konkrete sager normalt vedrørende vanskeligt stillede  \r\n\r\n unge, hvis problemer bedst kan løses ved et samvirke mellem sagkundskab fra  \r\n\r\n flere sider, </P>  \r\n\r\n<P>- erfarings- og informationsudveksling med henblik på anvendelse af f.eks.  \r\n\r\n nye metoder i vejlednings- og rådgivningsarbejdet, anvendelse af ny  \r\n\r\n lovgivning m.v., orientering om etablering af nye foranstaltninger m.v. </P>  \r\n\r\n<P>- drøftelse af nye initiativer til bekæmpelse af ungdomsarbejdsløsheden i  \r\n\r\n lokalområdet. </P>  \r\n\r\n<P>Man skal i øvrigt henvise til arbejdsdirektoratets cirkulære af 1. april  \r\n\r\n 1980 om samarbejdet mellem arbejdsformidlingen, amtskommunerne og kommunerne  \r\n\r\n om indsatsen mod ungdomsarbejdsløsheden, hvori der er givet en række  \r\n\r\n anvisninger på den nærmere tilrettelæggelse af vejledningssamarbejdet.  \r\n\r\n Cirkulæret forventes revideret inden for den nærmeste fremtid. </P>  \r\n\r\n<P>Ad § 7. </P>  \r\n\r\n<P>Med henblik på at de unge kan opleve de forskellige vejledningstilbud som  \r\n\r\n en helhed, bør kommunalbestyrelsen sikre en samlet adgang til vejledningen i  \r\n\r\n kommunen. Dette kan bl.a. ske ved en bred information om tilbuddene, og om  \r\n\r\n hvor man kan henvende sig. </P>  \r\n\r\n<P>En anden mulighed er gennem et nært samarbejde mellem  \r\n\r\n vejledningsordningerne at sikre den unge adgang til netop det  \r\n\r\n vejledningstilbud, som dækker den enkeltes behov. </P>  \r\n\r\n<P>En samlet adgang til kommunens vejledningstilbud kan også opnås ved at  \r\n\r\n etablere et kontakt- og informationscenter eller lignende. </P>  \r\n\r\n<P>---------- </P>  \r\n\r\n<P>Udgifterne i forbindelse med vejledningsordningen kan i regnskabsåret 1986  \r\n\r\n finansieres af de midler, kommunerne i henhold til § 26, stk. 1, i lov nr.  \r\n\r\n 293 af 21. juni 1985 om beskæftigelsesmuligheder for unge afsætter til  \r\n\r\n bekæmpelse af ungdomsarbejdsløsheden i kommuner og amtskommuner. </P>  \r\n\r\n<P>---------- </P>  \r\n\r\n<P>Dette cirkulære træder i stedet for undervisningsministeriets cirkulære af  \r\n\r\n 30. juni 1982 om ungdomsvejledning om uddannelses- og  \r\n\r\n beskæftigelsesmuligheder samt undervisningsministeriets cirkulæreskrivelse af  \r\n\r\n 24. august 1982 om indberetning til kommunerne om optagelse af elever på  \r\n\r\n handelsskoler, tekniske skoler, gymnasieskoler og hf-kurser. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 9. juni  \r\n\r\n 1986 </I> </P>  \r\n\r\n<P ALIGN=CENTER>P.M.V. </P>  \r\n\r\n<P CLASS=UNDERSKREVET-AF ALIGN=CENTER>HELGE THOMSEN </P>  \r\n\r\n<P CLASS=MINISTER ALIGN=RIGHT>/Svend Bruun </P>  \r\n\r\n</DIV>  \r\n\r\n<P>Bilag. </P>  \r\n\r\n<P>Bilag er udeladt her. </P>  \r\n\r\n<P>Der henvises til Z LOV 268 19850606 samt til Z BEK 292 19860602 </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19862211809"
        },
        {
            "displayName": "Entydig dokumentidentifikation",
            "displayValue": "CM033661"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "28/06/2004"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22118"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "09/06/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Folkeskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin.1. afd., 1. kt.j.nr.1986-202-15"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}