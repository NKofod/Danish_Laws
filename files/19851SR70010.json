{
    "id": 105567,
    "title": "1985 BR 10   BERETNING OVER UDVALGSARBEJDET VEDRØRENDE SPØRGSMÅLET OM REGISTRERING AF   GENSPLEJSNINGSAKTIVITETER    NR 70010 1985-86, 1. SAMLING BLAD NR 1041 ",
    "documentTypeId": "370",
    "isSagsforlobPeriodValid": false,
    "shortName": "1985/1 BR 10",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 10 </P>  \r\n\r\n<P></P>  \r\n\r\n<P>Beretning over udvalgsarbejdet vedrørende spørgsmålet om registrering af  \r\n\r\n gensplejsningsaktiviteter <BR>  \r\n\r\n Nr 70010 1985-86, 1. samling Blad nr 1041 </P>  \r\n\r\n<P></P>  \r\n\r\n<P>Afgivet af arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19860523 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Arbejdsministeren har i to samråd med udvalget redegjort for, at </P>  \r\n\r\n<P>arbejdsmiljølovens kapitel 8 om stoffer og materialer indeholder </P>  \r\n\r\n<P>fornøden hjemmel dels til at kræve obligatorisk anmeldelse af </P>  \r\n\r\n<P>genteknologiske aktiviteter, hvilket er en forudsætning for </P>  \r\n\r\n<P>registrering, dels til at fastsætte regler om oprettelse af et </P>  \r\n\r\n<P>register, hvortil anmeldelse skal ske. </P>  \r\n\r\n<P>Et FLERTAL (udvalget med undtagelse af socialistisk folkepartis og </P>  \r\n\r\n<P>venstresocialisternes medlemmer) kan tage denne redegørelse til </P>  \r\n\r\n<P>efterretning. </P>  \r\n\r\n<P>Arbejdsministeren har i fortsættelse heraf oplyst, at </P>  \r\n\r\n<P>justitsministeriets lovafdeling på forespørgsel har udtalt, at det </P>  \r\n\r\n<P>hidtil ikke har været anset for god skik at skaffe ufornøden </P>  \r\n\r\n<P>(lov)hjemmel, og at arbejdsministeren/regeringen derfor har haft </P>  \r\n\r\n<P>grund til at gå ud fra, at den allerede foreliggende hjemmel skal </P>  \r\n\r\n<P>anvendes, hvorfor der ikke er behov for et nyt lovforslag. </P>  \r\n\r\n<P>Lovafdelingen er i øvrigt enig med arbejdsministeriet i, at </P>  \r\n\r\n<P>arbejdsministeren/regeringen har haft føje til at tro, at </P>  \r\n\r\n<P>folketinget - da ingen efter arbejdsministerens redegørelse under </P>  \r\n\r\n<P>1. behandling af miljøministerens lovforslag nr. L 229 om miljø og </P>  \r\n\r\n<P>gensplejsning m.v. havde udtalt sig mod, at der ikke skulle </P>  \r\n\r\n<P>fremsættes lovforslag - ikke lagde afgørende vægt på, om den </P>  \r\n\r\n<P>tvungne registrering skulle ske ved lov, men på, at den blev </P>  \r\n\r\n<P>gennemført. </P>  \r\n\r\n<P>I fortsættelse heraf har arbejdsministeren om de ressourcemæssige </P>  \r\n\r\n<P>problemer nævnt, at det er vanskeligt på nuværende tidspunkt at </P>  \r\n\r\n<P>gøre op, hvilke ekstra ressourcer der vil blive tale om i relation </P>  \r\n\r\n<P>til arbejdstilsynet i forbindelse med tvungen registrering af </P>  \r\n\r\n<P>genteknologiaktiviteter og løsning af de øvrige opgaver, som </P>  \r\n\r\n<P>pålægges arbejdstilsynet, herunder klassifikation af laboratorier. </P>  \r\n\r\n<P>Arbejdsministeren finder dog, at fordelingen af de ekstra </P>  \r\n\r\n<P>personelle ressourcer bør ske under hensyntagen til, at det er </P>  \r\n\r\n<P>arbejdsministeriet og miljøministeriet, der er tillagt væsentlige </P>  \r\n\r\n<P>funktioner på genteknologiområdet, henholdsvis vedrørende det indre </P>  \r\n\r\n<P>og det ydre miljø, og at disse ministeriers varetagelse af dette </P>  \r\n\r\n<P>område stort set må siges at være af samme omfang. </P>  \r\n\r\n<P>På denne baggrund konstaterer ovennævnte flertal, at der ikke er </P>  \r\n\r\n<P>behov for ny lovgivning i forbindelse med tvungen registrering af </P>  \r\n\r\n<P>gensplejsningsaktiviteter. </P>  \r\n\r\n<P>Arbejdsministeren har givet løfte om, at ministeriets udkast til </P>  \r\n\r\n<P>regler om tvungen registrering af genteknologiaktiviteter, således </P>  \r\n\r\n<P>som arbejdsministeren lovede under 1. behandling af </P>  \r\n\r\n<P>miljøministerens førnævnte lovforslag, vil blive drøftet med </P>  \r\n\r\n<P>folketingets arbejdsmarkedsudvalg inden udstedelsen. </P>  \r\n\r\n<P>Et MINDRETAL (socialistisk folkepartis og venstresocialisternes </P>  \r\n\r\n<P>medlemmer af udvalget) kan ikke give udtryk for, at der ikke er </P>  \r\n\r\n<P>behov for ny lovgivning i forbindelse med tvungen registrering af </P>  \r\n\r\n<P>gensplejsningsaktiviteter, så længe det ikke er dokumenteret, at </P>  \r\n\r\n<P>den eksisterende lovgivning giver den fornødne hjemmel. </P>  \r\n\r\n<P>Mindretallet beklager, at flertallet har fundet det formålstjenligt </P>  \r\n\r\n<P>at afgive beretning, før justitsministeriets lovafdelings udtalelse </P>  \r\n\r\n<P>herom foreligger. </P>  \r\n\r\n<P>Såfremt konklusionen i denne udtalelse er, at registrering af forsøg </P>  \r\n\r\n<P>med gensplejsning kan foretages med hjemmel i bestemmelserne om </P>  \r\n\r\n<P>registrering af stoffer og materialer, kan mindretallet tilslutte </P>  \r\n\r\n<P>sig de af flertallet udtalte synspunkter, idet mindretallet </P>  \r\n\r\n<P>fortolker disse således, at der ikke hermed er taget stilling til </P>  \r\n\r\n<P>det principielle spørgsmål om, hvornår en minister kan anse sig for </P>  \r\n\r\n<P>frigjort for et dagsordenspålæg. </P>  \r\n\r\n<P>P. u. v. </P>  \r\n\r\n<P>Bo Kristensen, </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851SR70010"
        },
        {
            "displayName": "Entydig dokumentidentifikation",
            "displayValue": "CL005773"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "10"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}