{
    "id": 183544,
    "title": "Ligebehandlingsnævnets afgørelse om køn - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9743 af 27/04/2016",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr. 2015-6811-47334</span>\r\n   </p>\r\n   <p class=\"TekstGenerel\">Klager fik afslag på at deltage i et vinarrangement, der såvel ved vinklubbens navn som ved arrangementets nærmere indhold angav kun at være for kvinder. Nævnet fandt, at klager havde påvist faktiske omstændigheder, der gav anledning til at formode, at han var blevet forskelsbehandlet på grund af sit køn. Indklagede havde ikke ved henvisning til sin generelle procedure for mandlige deltagere ved arrangementer målrettet kvinder og oplysning om mandlig deltagelse ved et tidligere arrangement løftet bevisbyrden for, at ligebehandlingsprincippet ikke var blevet krænket.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klager fik derfor medhold og godtgørelse</p>\r\n   <p class=\"TekstGenerel\">\r\n   </p>\r\n</div>\r\n<p style=\"text-align: justify;\">Klagen drejer sig om påstået forskelsbehandling på grund af køn i forbindelse med afholdelse af et vinsmagningsarrangement, der angav at være rettet mod kvinder.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var i strid med ligebehandlingsloven, at indklagede på grund af sit køn fik afslag på at deltage i et vinarrangement i en vinklub.</p>\r\n<p>\r\n</p>\r\n<p>Indklagede skal inden 14 dage betale en godtgørelse til klageren på</p>\r\n<p>2.500 kr. med procesrente fra den 11. oktober 2016, hvor klagen er modtaget i Ligebehandlingsnævnet.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager modtog den 5. oktober 2015 en e-mail med invitation til vinsmagning hos indklagede. Overskriften var ”Verdens forundelige søde vine og lækre desserter – [indklagede] Vinklub ”Vin – kun for kvinder. ” I beskrivelsen af arrangementets var følgende blandt andet anført</p>\r\n<p>\r\n</p>\r\n<p>”(…)</p>\r\n<p>I samarbejde med (…) vil vi tage på en formidabel rejse ud i verden og smage søde vine kombineret med lækre desserter – og kun for kvinder!</p>\r\n<p>\r\n</p>\r\n<p>(…) kvindelige sommerlierteam (…) vil guide jer igennem de fortryllende søde vines univers. Herefter skal der smages på forskellige dessertvine som hver vil blive serveret med en sød anretning – perfekt tilpasset af de kreative dessertteam bag (…) Café.</p>\r\n<p>\r\n</p>\r\n<p>Husk alle kan være med – vi lægger stor vægt på, at det bliver hyggeligt og afslappet men i flotte rammer – hvor vi kan få nogle inspirerende timer sammen.</p>\r\n<p>(…)”</p>\r\n<p>\r\n</p>\r\n<p>Klager, der tidligere havde været kunde ved indklagede, kontaktede indklagede med forespørgsel om, hvorvidt mænd også havde mulighed for at deltage.</p>\r\n<p>Klager modtog følgende svar fra indklagede ”(…)</p>\r\n<p>Det er kun kvinder, og alle kvinder kan være med – med al-</p>\r\n<p>le indfaldsvinkler til vinverden. Om man er nybegynder i vinsmagninger eller erfaren.</p>\r\n<p>\r\n</p>\r\n<p>Du må sende din kæreste eller kone af sted, så kan hun øse oplevelsen videre samt købe lidt vin med hjem…</p>\r\n<p>Og give en vinsmagning hjemme. ”</p>\r\n<p>\r\n</p>\r\n<p>Indklagede har efterfølgende ændret navnet på vinklubben til ”Vin for kvinder” i stedet for ”Vin kun for kvinder”.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at han er blevet afskåret fra at deltage i arrangementet på grund af sit køn, uden at det tjener noget legitimt formål.</p>\r\n<p>\r\n</p>\r\n<p>Klager ønsker, at nævnet tager stilling til, om forholdet er i strid med ligestillingsloven. Klager ønsker i givet fald at blive tilkendt en godtgørelse.</p>\r\n<p>\r\n</p>\r\n<p>Klager anfører i den forbindelse, at det er svært at tro på, at der er tale om en misforståelse, når der flere steder i den oprindelige invitation stod, at arrangementet kun var for kvinder, sammenholdt med at dette blev bekræftet i den efterfølgende svarmail fra indklagede. Der må nærmere være tale om efterrationaliseringer. Faktum er, at han – uanset årsag – blev udelukket fra at deltage i arrangementet.</p>\r\n<p>\r\n</p>\r\n<p>\r\n   <span class=\"Bold\">Indklagede </span>gør gældende, at alle betalende har været velkomne til arrangementet, og at der var tale om en misinformation, da klager fik at vide, at han ikke måtte deltage.</p>\r\n<p>\r\n</p>\r\n<p>Arrangementet var målrettet kvinder med vine, der typisk appellerer til kvinders smag, hvilket er sædvanligt i branchen.</p>\r\n<p>\r\n</p>\r\n<p>Indklagede har efterfølgende ændret vinklubbens navn, så der ikke er noget at misforstå. Indklagede har samtidig instrueret personale med kundekontakt i, at alle betalende kunder er mere end velkomne uanset køn.</p>\r\n<p>\r\n</p>\r\n<p>Klagers henvendelse blev besvaret af en medarbejder, som ikke har fulgt indklagedes procedure. Det har aldrig været meningen at udelukke et bestemt køn fra indklagedes arrangementer – men idéen var at lave en række arrangementer målrettet kvinders smag indenfor vinområdet. Indklagede har ved et tidligere arrangement i samme vinklub haft en mandlig deltager fra et nærmere angivet vinhus.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.</p>\r\n<p>\r\n</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>\r\n</p>\r\n<p>Arrangementet angav såvel ved vinklubbens navn som i sit nærmere indhold kun at være for kvinder. Klager blev ved sin kontakt til indklagede udelukket fra at deltage i det konkrete arrangement med henvisning til, at det kun var kvinder, der kunne deltage. Indklagede har først efterfølgende ændret sin praksis, så alle betalende uanset køn er velkomne til at deltage i alle slags arrangementer.</p>\r\n<p>\r\n</p>\r\n<p>Klager har på den baggrund påvist faktiske omstændigheder, der giver anledning til at formode, at han er blevet forskelsbehandlet på grund af sit køn.</p>\r\n<p>\r\n</p>\r\n<p>Indklagede har ikke ved henvisningen til indklagedes generelle procedure for mandlige deltagere ved arrangementer målrettet kvinder og oplysningen om mandlig deltagelse ved et tidligere arrangement løftet bevisbyrden for, at ligebehandlingsprincippet ikke er blevet krænket.</p>\r\n<p>\r\n</p>\r\n<p>Klager får derfor medhold i klagen.</p>\r\n<p>\r\n</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>\r\n</p>\r\n<p>Klager tilkendes en godtgørelse, der passende skønsmæssigt kan fastsættes til 2.500 kr.</p>\r\n<p>\r\n</p>\r\n<p>Ligebehandlingsnævnet har ved fastsættelse af godtgørelsens størrelse taget udgangspunkt i praksis samt et skøn over sagens faktiske omstændigheder, herunder karakteren og alvoren af den skete hændelse.</p>\r\n<p>\r\n</p>\r\n<p>Indklagede skal herefter betale 2.500 kr. til klager med procesrente fra den 11. oktober 2015, hvor sagen blev indbragt for Ligebehandlingsnævnet. Beløbet skal betales inden 14 dage.</p>\r\n<p>\r\n</p>\r\n<p>\r\n   <span class=\"Italic\">&lt;2015-6811-47334&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/07/2016"
        },
        {
            "displayName": "Accession",
            "displayValue": "W20160974325"
        },
        {
            "displayName": "Entydig dokumentidentifikation",
            "displayValue": "CJ000455"
        },
        {
            "displayName": "Dato for indlæggelse",
            "displayValue": "06/09/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9743"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "27/04/2016"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2015-6811-47334"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}