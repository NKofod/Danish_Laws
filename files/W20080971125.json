{
    "id": 121853,
    "title": "Pressenævnets kendelse i sag 2008-6-733",
    "documentTypeId": "240",
    "isSagsforlobPeriodValid": true,
    "shortName": "KEN nr 9711 af 28/10/2008",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag 2008-6-733</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>2 klagere – et selskab og hovedaktionæren – klagede over en artikel på borsen.dk og i Børsen.</div>\r\n        </p>\r\n        <p class=\"Tekst2\">\r\n          <div><span class=\"Bold\">Pressenævnets begrundelse og afgørelse:</span></div>\r\n        </p>\r\n        <p class=\"Tekst2\">\r\n          <div><span class=\"Bold\">På forsiden under overskriften </span><span class=\"BoldItalic\">”Tvangsudsalg af aktier i småbanker” </span><span class=\"Bold\">og i artiklen inde i avisen </span><span class=\"BoldItalic\">”Store private bankinvestorer under pres” </span><span class=\"Bold\">beskrives generelt, hvordan private investorer kan blive tvunget til salg af aktier i danske banker.</span> <span class=\"Bold\">Herudover er navngivne bankinvestorers forhold beskrevet.</span> <span class=\"Bold\">[K2] er afbildet til artiklerne og indsat i persongalleriet som én af ”Store aktionærer.</span> <span class=\"Bold\">Mindre end 5 pct. af aktierne i danske banker”.</span> <span class=\"Bold\">Han er anført som ejer af aktier i Forstædernes Bank.</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Pressenævnet finder, at forsidebilledet af [K2] kan give læseren en forventning om, at artiklen bl.a. handler om [K1] og [K2].</span> <span class=\"Bold\">Det fremgår imidlertid af artiklen i Børsen og på borsen.dk, at [K2] alene er afbildet, idet han efter det oplyste har aktier i Forstædernes Bank.</span> <span class=\"Bold\">Klager har ikke bestridt at være ejer heraf, men oplyst, at andelen af bankaktier i hans portefølje var størst den 30. september 2007, hvor bankaktierne udgjorde ca. 2 % af klagers samlede aktieportefølje.</span> <span class=\"Bold\">På dette grundlag udtaler nævnet ikke kritik af avisen.</span> <span class=\"Bold\">Det forhold, at der ingen billedtekst var på borsen.dk, kan ikke føre til et andet resultat.</span></div>\r\n        </p>\r\n        <p class=\"Tekst2\">\r\n          <div><span class=\"Bold\">Pressenævnet finder, at Børsen og borsen.dk heller ikke i øvrigt har tilsidesat god presseskik.</span></div>\r\n        </p>\r\n      </div>\r\n      <p class=\"Tekst\">[K1] og hovedaktionær [K2] har klaget til Pressenævnet over en artikel i henholdsvis Børsen og på borsen.dk den 31. juli 2008, idet de mener, at god presseskik er tilsidesat.</p>\r\n      <p class=\"Tekst\"><span class=\"BoldUnderline\">1 Sagsfremstilling</span></p>\r\n      <p class=\"Tekst\">Børsen bragte den 31. juli 2008 under overskriften <span class=\"Italic\">”Tvangsudsalg af aktier i småbanker” </span>på forsiden følgende appetitvækker:</p>\r\n      <p class=\"Tekst\">”En stribe personer, primært fra ejendomsbranchen, har investeret heftigt i mindre danske banker. Nedturen på finans- og ejendomsmarkedet er en giftig cocktail for dem, og de risikerer nu at blive tvunget til at sælge kraftigt ud af bankaktierne, hvilket kan medføre store kursfald.”</p>\r\n      <p class=\"Tekst\">I tilknytning til teksten var indsat fire billeder, heraf ét af [K2]. Til billederne fremgik følgende tekst: ”[K2] (øverst t.v.) og [A] (nederst t.h.) er blandt dem, der har satset på aktier i mindre og mellemstore banker”.</p>\r\n      <p class=\"Tekst\">Inde i avisen bragte Børsen under overskriften <span class=\"Italic\">”Store private bankinvestorer under pres” </span>en artikel, der beskrev, hvordan en række danske provinsbanker kunne risikere kursfald, da private investorer, særligt ejendomsinvestorer, ønskede at sælge på et børsmarked, hvor der ikke syntes at være nogle købere. I artiklen var aktionærer, der havde solgt eller kunne tænkes at overveje salg på grund af likviditetsmæssige årsager, angivet.</p>\r\n      <p class=\"Tekst\">Til artiklen var under overskriften <span class=\"Italic\">”De store private spillere i bankmarkedet taber penge” </span>indsat et persongalleri over 10 navngivne aktionærer. Syv personer var angivet som ”Storaktionærer i danske banker. Med mere end 5 pct. af aktierne”. De øvrige tre personer, herunder ejendomsinvestor [K2] med en aktiepost i Forstædernes Bank, var angivet som ”Store aktionærer. Mindre end 5 pct. af aktierne i danske banker”. [K2] var ikke i øvrigt omtalt.</p>\r\n      <p class=\"Tekst\">borsen.dk bragte samme dag en identisk artikel. For at læse hele artiklen fra papirudgaven skulle læsere have et login til netavisen. Til artiklen var indsat et billede af [K2] (uden billedtekst) samt persongalleriet.</p>\r\n      <p class=\"Tekst\">borsen.dk bragte den 6. maj 2008 en artikel under overskriften ”<span class=\"Italic\">Superinvestor dropper bank-aktie</span>”. Af artiklen fremgik bl.a. følgende:</p>\r\n      <p class=\"Tekst\">”Den private storinvestor, [K2] rider stormen af på aktiemarkedet ved at holde fast i sine langtidsinvesteringer. Tilliden til banksektoren afgør om bunden er nået, men interessen for bank-aktier er kølnet kraftigt, siger Berger til borsen.dk.</p>\r\n      <p class=\"Tekst\">Storinvestoren forudser således flere bankfusioner i det danske landskab som følge af finansuroen. Og i dette spil kan aktionærerne tabe store summer, hvis de tvangsfodres med et skrabet indløsningstilbud.</p>\r\n      <p class=\"Tekst\">”Jeg fastholder mine aktiepositioner, som mere langsigtede investeringer. Men jeg er lige nu i undersøgelsesfasen, hvor jeg ser på om nogle af dem kan få likviditetsmæssige udfordringer som følge af udviklingen på finansmarkedet,” forklarer han til borsen.dk.</p>\r\n      <p class=\"Tekst\"><span class=\"Italic\">Forudser ny BankTrelleborg</span></p>\r\n      <p class=\"Tekst\">[K2] har via sit investeringsselskab [K1] investeret tæt på 1,7 mia. kr. – heraf en lille milliard i aktier. Mange af aktieposterne er relateret til søfarten, herunder Mols-Linien og Erria. De har de seneste to regnskabsår samlet givet overskud på 200 mio. kr. før skat.</p>\r\n      <p class=\"Tekst\">Men bank-aktier har også hørt med til porteføljen. Og det er netop på dette område, at [K2] fortsat ser de største faremomenter - både herhjemme og internationalt.”</p>\r\n      <p class=\"Tekst\"><span class=\"BoldUnderline\">2 Parternes synspunkter</span></p>\r\n      <p class=\"Tekst\"><span class=\"Bold\">2.1 [K2] og [K1]’ synspunkter</span></p>\r\n      <p class=\"Tekst\">[K2] har anført, at hans navn og billede på forsiden blev forbundet med den negative omtale af en række store private bankinvestorers engagementer i artiklerne, selvom disse hverken handlede om klagers virksomhed, [K1], eller klagers person. På trods af, at klager ikke omtales i netartiklen, er det et foto af klager, der illustrerer artiklen. Her er ingen sammenhæng mellem illustration og artikel. Udover den fremtrædende placering på forsiden af papirudgaven blev klagers navn udelukkende gengivet i forbindelse med én ud af ti illustrationer. Der er ingen sammenhæng mellem forsideillustrationen og det konkrete indhold af artiklen. Klagers portefølje af bankaktier var størst pr. årsregnskab den 30. september 2007 og udgjorde her 2 % af klagers samlede aktieportefølje. Bankaktiers andel af den samlede market cap på OMX-indekset udgjorde på samme tid 19 %. Der er således ikke tale om en overeksponering. Placeringen savner saglig begrundelse, da borsen.dk den 6. maj 2008 konstaterede om klagers investeringer, at ”bankaktier <span class=\"Italic\">har </span>også hørt til porteføljen”.</p>\r\n      <p class=\"Tekst\">[K2] har herudover anført, at avisen ikke gjorde forsøg på at indhente kommentarer inden offentliggørelsen. Klager har i den forbindelse henvist til Pressenævnets kendelse af 20. februar 2008 i sag nr. 2008-6-0621.</p>\r\n      <p class=\"Tekst\"><span class=\"Bold\">2.2 Børsen og borsen.dk’s synspunkter</span></p>\r\n      <p class=\"Tekst\">Til artiklen i papirudgaven har avisen anført, at forsidefotoet fungerede som illustration til en artikel om danske investorer, der både investerer i ejendomme samt i mindre og mellemstore banker. [K2] er både ejendomsinvestor og aktionær i Forstædernes Bank og derfor relevant i forhold til det, artiklen omhandlede. Billedteksten forklarede, hvorfor klager og [A] var afbildet. Af persongalleriet inde i avisen fremgik det ligeledes, at klager var ejendomsinvestor og aktionær i Forstædernes Bank. Ingen af de ti personer i galleriet var citeret, da artiklen omhandlede den overordnede problemstilling, der kan opstå, når ejendomsinvestorer investerer i mindre eller mellemstore banker.</p>\r\n      <p class=\"Tekst\">borsen.dk bragte om morgenen samme dag et uddrag af artiklen fra papirudgaven. Desværre betød forkortelsen på borsen.dk, at avisartiklens referencer til [K2] forsvandt. Ved at logge ind på borsen.dk kunne hele papirudgavens artikel læses, og på den måde ville læserne kunne have forstået, hvorfor det var relevant at bringe et foto af [K2].</p>\r\n      <p class=\"Tekst\">Avisen har herudover anført, at [K2] tidligere har meddelt Børsen, at han ikke ønsker at kommentere sin investering i Forstædernes Bank.</p>\r\n      <p class=\"Tekst\"><span class=\"BoldUnderline\">3 Pressenævnets begrundelse og afgørelse</span>:</p>\r\n      <p class=\"Tekst\">I sagens behandling har følgende nævnsmedlemmer deltaget:</p>\r\n      <p class=\"Tekst\">Axel Kierkegaard, Hans Peter Blicher, Kaare R. Skou og Bodil Mørkøv Ullerup.</p>\r\n      <p class=\"Tekst\">På forsiden under overskriften <span class=\"Italic\">”Tvangsudsalg af aktier i småbanker” </span>og i artiklen inde i avisen <span class=\"Italic\">”Store private bankinvestorer under pres” </span>beskrives generelt, hvordan private investorer kan blive tvunget til salg af aktier i danske banker. Herudover er navngivne bankinvestorers forhold beskrevet. [K2] er afbildet til artiklerne og indsat i persongalleriet som én af ”Store aktionærer. Mindre end 5 pct. af aktierne i danske banker”. Han er anført som ejer af aktier i Forstædernes Bank.</p>\r\n      <p class=\"Tekst\">Pressenævnet finder, at forsidebilledet af [K2] kan give læseren en forventning om, at artiklen bl.a. handler om [K1] og [K2]. Det fremgår imidlertid af artiklen i Børsen og på borsen.dk, at [K2] alene er afbildet, idet han efter det oplyste har aktier i Forstædernes Bank. Klager har ikke bestridt at være ejer heraf, men oplyst, at andelen af bankaktier i hans portefølje var størst den 30. september 2007, hvor bankaktierne udgjorde ca. 2 % af klagers samlede aktieportefølje. På dette grundlag udtaler nævnet ikke kritik af avisen. Det forhold, at der ingen billedtekst var på borsen.dk, kan ikke føre til et andet resultat.</p>\r\n      <p class=\"Tekst\">Pressenævnet finder, at Børsen og borsen.dk heller ikke i øvrigt har tilsidesat god presseskik.</p>\r\n      <p class=\"Tekst\">Afgjort den 28. oktober 2008</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/10/2008"
        },
        {
            "displayName": "Accession",
            "displayValue": "W20080971125"
        },
        {
            "displayName": "Entydig dokumentidentifikation",
            "displayValue": "AA004556"
        },
        {
            "displayName": "Dato for indlæggelse",
            "displayValue": "31/10/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9711"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "28/10/2008"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2008-6-733"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}