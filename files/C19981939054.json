{
    "id": 87174,
    "title": "Om statsrefusion af sociale udgifter i regnskabsåret 1998 (2. halvår) (Til samtlige (amts)kommuner og (amts)kommunale revisorer) ",
    "documentTypeId": "200",
    "isSagsforlobPeriodValid": false,
    "shortName": "SKR nr 19390 af 21/04/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Om statsrefusion af sociale udgifter i  \r\n\r\n regnskabsåret 1998 (2. halvår) (Til samtlige (amts)kommuner og  \r\n\r\n (amts)kommunale revisorer) </H1>  \r\n\r\n<P></P>  \r\n\r\n<BR>  \r\n\r\n<P>Til brug ved (amts)kommunens anmodning om statsrefusion af sociale  \r\n\r\n udgifter for juli kvartal og oktober kvartal 1998 sender Socialministeriet  \r\n\r\n hermed 6 skemaer (3 pr. kvartal). </P>  \r\n\r\n<P>Skemaerne for de 2 kvartaler skal i et eksemplar indsendes til  \r\n\r\n Socialministeriet senest den 1. juni 1998 og senest den 20. august 1998. </P>  \r\n\r\n<P>(Amts)kommuner, der indberetter over internettet, skal indsende et print  \r\n\r\n af skemaet i underskrevet stand, fordi vi endnu mangler den elektroniske  \r\n\r\n underskrift. </P>  \r\n\r\n<P>Refusionssystemet forudsætter en nær overensstemmelse mellem de faktiske  \r\n\r\n udgifter og de beløb, kommunen løbende anmelder til refusion. De løbende  \r\n\r\n anmeldelser skal derfor tilpasses efter de faktisk konstaterede udgifter,  \r\n\r\n således at udgifterne ikke gennem hele året refusionsanmeldes alene på  \r\n\r\n grundlag af årsbudgettet. </P>  \r\n\r\n<P>Socialministeriet har på baggrund af den foreløbige restafregning for 1997  \r\n\r\n konstateret, at nogle kommuner har anmeldt udgifter til forskudsrefusion, der  \r\n\r\n i betydeligt omfang overskrider de faktiske udgifter. Andre kommuner har  \r\n\r\n anmeldt udgifter, der er en del mindre end de faktiske udgifter. </P>  \r\n\r\n<P>Ministeriet skal derfor indskærpe, at kommunen skal sørge for, at der i så  \r\n\r\n høj grad som muligt er overensstemmelse mellem forskudsanmeldelserne og de  \r\n\r\n faktiske udgifter. Kommunen skal således løbende tilpasse  \r\n\r\n forskudsanmeldelserne til de faktisk konstaterede udgifter, som på nogle  \r\n\r\n områder som f.eks. sociale pensioner og sygedagpenge kan opgøres med en høj  \r\n\r\n grad af sikkerhed. </P>  \r\n\r\n<P>Socialministeriet følger løbende udviklingen i de anmeldte refusioner.  \r\n\r\n Hvis der er en væsentlig stigning i de anmeldte kvartalsbeløb indenfor et  \r\n\r\n eller flere refusionsområder i forhold til udgifterne fra forrige år, vil  \r\n\r\n (amts)kommunen blive bedt om, at der på ny foretages en vurdering af  \r\n\r\n udgifterne. </P>  \r\n\r\n<P>Socialministeriet skal gøre kommunen opmærksom på, at der kan blive tale  \r\n\r\n om udbetaling af et mindre beløb i forskudsrefusion end kommunen anmoder om,  \r\n\r\n hvis der er et misforhold mellem anmodningen og de hidtidige faktiske  \r\n\r\n udgifter. </P>  \r\n\r\n<P CLASS=PUNKT> <B>1.</B> Ændringer som følge af lov om aktiv socialpolitik  \r\n\r\n og lov om social service. </P>  \r\n\r\n<P>Som følge af lov om aktiv socialpolitik og lov om social service, der  \r\n\r\n træder i kraft 1. juli 1998, er der foretaget en række ændringer af  \r\n\r\n Socialministeriets skema vedrørende anmodning om statsrefusion af sociale  \r\n\r\n udgifter for 2. halvår. Som følge af lovændringerne er der dels oprettet  \r\n\r\n nogle nye konti, dels er der nedlagt nogle konti, og dels er der en række  \r\n\r\n konti, som har ændret indhold. Indenrigsministeriet har i breve til samtlige  \r\n\r\n kommuner og amtskommuner m.fl. af 16. december 1997 og af 19. marts 1998  \r\n\r\n orienteret om ændringerne i Budget- og regnskabssystemet for kommuner og  \r\n\r\n amtskommuner. </P>  \r\n\r\n<P>For de nye konti og for de konti, der ændrer indhold pr. 1. juli 1998,  \r\n\r\n skal (amts)kommunen for 3. kvartal 1998 alene angive de forventede udgifter i  \r\n\r\n kvartalet. Det vil sige (amts)kommunen skal ikke angive beløb i kolonne A, B  \r\n\r\n og G på refusionsskemaet, men kun i kolonne C, D, F og H. Disse konti er i  \r\n\r\n skemaet er markeret med note 3. </P>  \r\n\r\n<P>For disse konti skal (amts)kommunen for 4. kvartal 1998 i kolonne B angive  \r\n\r\n de nu anslåede udgifter i 3. kvartal 1998 og i kolonne C de forventede  \r\n\r\n udgifter i 4. kvartal 1998. I kolonne D skal kommunen som sædvanlig angive  \r\n\r\n beløbet i kolonne B plus beløbet i kolonne C. I kolonne F skal kommunerne  \r\n\r\n angive refusionsbeløbet for 2. halvår af 1998 (D x E) og i kolonne G den  \r\n\r\n anmeldte refusion i 3. kvartal 1998. Endelig skal kommunerne som sædvanlig i  \r\n\r\n kolonne H angive refusionsbeløbet for 4. kvartal (F - G). </P>  \r\n\r\n<P>For de konti, der nedlægges, og for de gamle konti, som ændrer indhold pr.  \r\n\r\n 1. juli 1998, skal kommunen for såvel 3. som 4. kvartal kun angive de nu  \r\n\r\n anslåede udgifter fra regnskabsårets start indtil kvartalet, dvs. til og med  \r\n\r\n 30. juni 1998. For disse konti skal kommunen således kun angive beløb i  \r\n\r\n kolonne A og B, men ikke i kolonne C. Beløbet i kolonne D vil dermed være det  \r\n\r\n samme som i kolonne B. I kolonne F skal kommunen angive refusionsbeløbet fra  \r\n\r\n regnskabsårets start indtil kvartalet, dvs. til og med 2. kvartal 1998 (D x  \r\n\r\n E). I kolonne G skal kommunerne angive den anmeldte refusion fra  \r\n\r\n regnskabsårets start til og med 2. kvartal 1998. I kolonne H angives  \r\n\r\n differencen mellem refusionsbeløbet og den anmeldte refusion. Dette skal ske  \r\n\r\n for såvel 3. som 4. kvartal med henblik på løbende at få tilpasset refusionen  \r\n\r\n til kommunernes faktiske udgifter for første halvår af 1998. Disse konti er i  \r\n\r\n skemaet markeret med note 2. </P>  \r\n\r\n<P>Nedenfor beskrives hvilke udgifter, der skal registreres på de nye konti  \r\n\r\n og på de konti, der ændrer indhold pr. 1. juli 1998 som følge af lov om aktiv  \r\n\r\n socialpolitik og lov om social service. Der henvises i øvrigt til  \r\n\r\n Indenrigsministeriets skrivelser om Orientering om ændringer i Budget- og  \r\n\r\n regnskabssystem for kommuner og amtskommuner af 16. december 1997 og af 19.  \r\n\r\n marts 1998. </P>  \r\n\r\n<P>I denne forbindelse skal Socialministeriet gøre opmærksom på, at vi efter  \r\n\r\n aftale med Kommunernes Landsforening og Indenrigsministeriet har ændret på  \r\n\r\n registreringen af udgifterne efter § 26, stk. 3, i lov om aktiv  \r\n\r\n socialpolitik. Bestemmelsen vedrører kontanthjælp til et ægtepar, hvor kun en  \r\n\r\n af ægtefællerne er berettiget til kontanthjælp og den anden ægtefælle har  \r\n\r\n valgt ikke at udnytte sine arbejdsmuligheder. I disse tilfælde beregnes  \r\n\r\n hjælpen til den berettigede ægtefælle efter reglerne i § 25 i lov om aktiv  \r\n\r\n socialpolitik med et tillæg på 2.195 kr. til forsørgelse af den  \r\n\r\n hjemmearbejdende ægtefælle. Udgifterne til dette tillæg efter § 26, stk. 3,  \r\n\r\n skal altid konteres sammen med hjælpen til den berettigede ægtefælle,  \r\n\r\n herunder når denne er i aktivering. Dette er en ændring i forhold til  \r\n\r\n skrivelsen fra Indenrigsministeriet af 19. marts 1998. </P>  \r\n\r\n<P>Konto 5.01.01 Løntilskud ved optræning eller uddannelse (aktivlovens §  \r\n\r\n 62). </P>  \r\n\r\n<P>Her registreres udgifter til helt eller delvist løntilskud til  \r\n\r\n revalidender, som er under optræning eller uddannelse hos private eller  \r\n\r\n offentlige arbejdsgivere med løn, jf. § 62 i lov om aktiv socialpolitik. </P>  \r\n\r\n<P>Konto 5.01.02 Revalideringsydelse (aktivlovens § 52). </P>  \r\n\r\n<P>Her registreres udgifter til revalideringsydelse, jf. § 52 i lov om aktiv  \r\n\r\n socialpolitik. Det gælder såvel den fulde revalideringsydelse som den halve  \r\n\r\n revalideringsydelse til revalidender under 25 år. Endvidere registreres her  \r\n\r\n udgifterne til det månedlige tillæg til revalidender under 25 år, som får  \r\n\r\n halv revalideringsydelse og har bidragspligt over for et barn, jf. § 52, stk.  \r\n\r\n 4. </P>  \r\n\r\n<P>Konto 5.01.03 Støtte til særlige udgifter og til merudgifter til bolig  \r\n\r\n under revalidering (aktivlovens §§ 63 og 64). </P>  \r\n\r\n<P>Her registreres udgifter til støtte til personer under revalidering,  \r\n\r\n herunder forrevalidering og til revalidender med forsørgelseshjælp efter  \r\n\r\n anden lovgivning, til de særlige udgifter, der er en nødvendig følge af  \r\n\r\n uddannelsen eller af en nedsat fysisk eller psykisk funktionsevne, jf. § 63 i  \r\n\r\n lov om aktiv socialpolitik. Endvidere registreres her udgifter til støtte til  \r\n\r\n nødvendige merudgifter til bolig pga. nedsat fysisk eller psykisk  \r\n\r\n funktionsevne for revalidender, der modtager den halve revalideringsydelse,  \r\n\r\n jf. § 64 i lov om aktiv socialpolitik. </P>  \r\n\r\n<P>Konto 5.01.05 Tilskud mv. til selvstændig virksomhed (aktivlovens § 65).  \r\n\r\n</P>  \r\n\r\n<P>Her registreres udgifter til tilskud eller til lån til revalidender, der  \r\n\r\n ønsker at etablere selvstændig virksomhed, jf. § 65 i lov om aktiv  \r\n\r\n socialpolitik, herunder udgifter til tilskud til forsørgelse til disse  \r\n\r\n revalidender, jf. § 65, stk. 3. </P>  \r\n\r\n<P>Konto 5.01.09 Merudgiftsydelse ved forsørgelse af børn med nedsat  \r\n\r\n funktionsevne (servicelovens § 28). </P>  \r\n\r\n<P>Her registreres udgifter til dækning af nødvendige merudgifter ved  \r\n\r\n forsørgelse i hjemmet af børn under 18 år med betydelig og varigt nedsat  \r\n\r\n fysisk eller psykisk funktionsevne eller indgribende kronisk eller langvarig  \r\n\r\n lidelse efter § 28 i lov om social service. </P>  \r\n\r\n<P>Konto 5.01.13 Kontanthjælp til forsørgere (aktivlovens § 25, stk. 1, nr.  \r\n\r\n 1, § 25, stk. 2, og § 26, stk. 3). </P>  \r\n\r\n<P>Her registreres udgifter til kontanthjælp til personer, der er fyldt 25  \r\n\r\n år, og som har forsørgelsespligt over for børn, jf. § 25, stk. 1, nr. 1 i lov  \r\n\r\n om aktiv socialpolitik. Endvidere registreres udgifter til kontanthjælp til  \r\n\r\n personer under 25 år, der forsørger eget barn i hjemmet, jf. § 25, stk. 2.  \r\n\r\n Endelig registreres på denne gruppering udgifter til tillæg til en  \r\n\r\n hjemmearbejdende ægtefælle, der har valgt ikke at udnytte sine  \r\n\r\n arbejdsmuligheder, jf. § 26, stk. 3, i de tilfælde hvor den berettigede  \r\n\r\n ægtefælle modtager kontanthjælp til forsørgere. </P>  \r\n\r\n<P>Konto 5.01.14 Kontanthjælp under forrevalidering (aktivlovens §§ 25 og 26,  \r\n\r\n stk. 3, jf. §§ 46 stk. 1, 3. pkt., og 47, stk. 4). </P>  \r\n\r\n<P>Her registreres udgifter til kontanthjælp efter § 25 i lov om aktiv  \r\n\r\n socialpolitik til personer under forrevalidering, dvs. revalidender der  \r\n\r\n deltager i erhvervsmodnende og afklarende aktiviteter før det erhvervsmæssige  \r\n\r\n sigte er afklaret, jf. § 46, stk. 1, 3. pkt., og som bevarer sit hidtidige  \r\n\r\n forsørgelsesgrundlag, jf. § 47, stk. 4. Endvidere registreres her udgifter  \r\n\r\n til tillæg til en hjemmearbejdende ægtefælle, der har valgt ikke at udnytte  \r\n\r\n sine arbejdsmuligheder, jf. § 26, stk. 3, i de tilfælde hvor den berettigede  \r\n\r\n ægtefælle modtager kontanthjælp under forrevalidering. Det bemærkes, at  \r\n\r\n udgifter til særlig støtte efter § 34 i lov om aktiv socialpolitik til  \r\n\r\n personer under forrevalidering registreres på konto 5.01.16. </P>  \r\n\r\n<P>Konto 5.01.15 Hjælp til dækning af tabt arbejdsfortjeneste ved forsørgelse  \r\n\r\n af børn med nedsat funktionsevne (servicelovens § 29). </P>  \r\n\r\n<P>Her registreres udgifter til dækning af tabt arbejdsfortjeneste til  \r\n\r\n personer, der i hjemmet forsørger børn med betydelig og varigt nedsat fysisk  \r\n\r\n eller psykisk funktionsevne eller indgribende kronisk eller langvarig lidelse  \r\n\r\n efter § 29 i lov om social service. </P>  \r\n\r\n<P>Konto 5.01.18 Kontanthjælp til ikke-forsørgere (aktivlovens § 25, stk. 1,  \r\n\r\n nr. 2, § 25, stk. 3 og 4, og § 26, stk. 3). </P>  \r\n\r\n<P>Her registreres udgifter til kontanthjælp til personer, der er fyldt 25  \r\n\r\n år, og som ikke har forsørgelsespligt over for børn, jf. § 25, stk. 1, nr. 2  \r\n\r\n i lov om aktiv socialpolitik. Endvidere registreres kontanthjælp til gravide  \r\n\r\n under 25 år og til personer under 25 år, der i en sammenhængende periode på  \r\n\r\n 18 måneder umiddelbart før har haft indtægter ved ustøttet arbejde, der  \r\n\r\n overstiger satsen for ikke-forsørgere, jf. § 25, stk. 3. Desuden registreres  \r\n\r\n her udgifter til tillæg til personer under 25 år, der har bidragspligt over  \r\n\r\n for et barn, og som opfylder indtægtskravet for at få hjælp svarende til  \r\n\r\n satsen for ikke-forsørgere, jf. § 25, stk. 4. Endelig registreres på denne  \r\n\r\n gruppering udgifter til tillæg til en hjemmearbejdende ægtefælle, der har  \r\n\r\n valgt ikke at udnytte sine arbejdsmuligheder, jf. § 26, stk. 3, i de tilfælde  \r\n\r\n hvor den berettigede ægtefælle modtager kontanthjælp til ikke- forsørgere.  \r\n\r\n</P>  \r\n\r\n<P>Konto 5.01.19 Kontanthjælp til personer fyldt 60 år uden social pension og  \r\n\r\n til asylansøgere (aktivlovens §§ 27 og 28). </P>  \r\n\r\n<P>Her registreres udgifter til kontanthjælp til personer, der er fyldt 60  \r\n\r\n år, og som ikke kan få social pension på grund af betingelserne om optjening,  \r\n\r\n jf. § 27 i lov om aktiv socialpolitik. Udgifter til støtten til børn under 18  \r\n\r\n år af disse personer, jf. § 27, stk. 2, registreres ligeledes her. Endvidere  \r\n\r\n registreres udgifter til hjælp til asylansøgere, som har ret til at opholde  \r\n\r\n sig her i landet, og som ikke kan få til hjælp til underhold efter  \r\n\r\n udlændingeloven, jf. § 28 i lov om aktiv socialpolitik. </P>  \r\n\r\n<P>Konto 5.01.20 Kontanthjælp til unge m.v. (aktivlovens § 25, stk. 1, nr. 3  \r\n\r\n og 4, § 25, stk. 4, og § 26, stk. 3). </P>  \r\n\r\n<P>Her registreres kontanthjælp til såvel hjemmeboende som udeboende personer  \r\n\r\n under 25 år, som ikke har forsørgelsespligt over for børn, og som ikke  \r\n\r\n opfylder indtægtskravet for at få hjælp svarende til satsen for  \r\n\r\n ikke-forsørgere, jf. § 25, stk. 1, nr. 3 og 4, i lov om aktiv socialpolitik.  \r\n\r\n Endvidere registreres her udgifter til tillæg til personer under 25 år, der  \r\n\r\n har bidragspligt over for et barn, og som modtager hjælp efter § 25, stk. 1,  \r\n\r\n nr. 3 og 4, jf. § 25, stk. 4. Endelig registreres på denne gruppering  \r\n\r\n udgifter til tillæg til en hjemmearbejdende ægtefælle, der har valgt ikke at  \r\n\r\n udnytte sine arbejdsmuligheder, jf. § 26, stk. 3, i de tilfælde hvor den  \r\n\r\n berettigede ægtefælle modtager kontanthjælp til unge. </P>  \r\n\r\n<P>Konto 5.05.02 Kontanthjælp til personer under 30 år i visitations- og  \r\n\r\n mellemperioderne (aktivlovens §§ 25 og 26, stk. 3, jf. §§ 20 og 24). </P>  \r\n\r\n<P>Her registreres udgifter til kontanthjælp efter § 25 til personer under 30  \r\n\r\n år i visitationsperioden før første aktiveringstilbud, jf. § 20 i lov om  \r\n\r\n aktiv socialpolitik, og i perioderne mellem aktiveringstilbud, jf. § 24.  \r\n\r\n Endvidere registreres her udgifter til tillæg til en hjemmearbejdende  \r\n\r\n ægtefælle, der har valgt ikke at udnytte sine arbejdsmuligheder, jf. § 26,  \r\n\r\n stk. 3, i de tilfælde hvor den berettigede ægtefælle modtager kontanthjælp i  \r\n\r\n visitations- og mellemperioderne. Særlig støtte efter § 34 registreres på  \r\n\r\n konto 5.05.04. </P>  \r\n\r\n<P>Konto 5.05.08 Aktivering af personer under 30 år (aktivlovens § 20, jf. §§  \r\n\r\n 16, 23, 25, 26, stk. 3, og 36). </P>  \r\n\r\n<P>Her registreres alle udgifter til forsørgelsesydelser til personer under  \r\n\r\n 30 år i aktiveringsforanstaltninger efter § 16 i lov om aktiv socialpolitik i  \r\n\r\n form af: </P>  \r\n\r\n<PRE>  \r\n\r\n -  løntilskud til personer i jobtræning, jf. § 16, stk. 2, nr.  \r\n\r\n    2. Det er alene udgiften til løntilskuddet, der kan anmeldes  \r\n\r\n    til refusion.  \r\n\r\n -  kontanthjælp efter § 25, herunder i den aktiveringsfri  \r\n\r\n    periode, jf. § 23, og tillæg til en hjemmearbejdende  \r\n\r\n    ægtefælle, der har valgt ikke at udnytte sine  \r\n\r\n    arbejdsmuligheder, jf. § 26, stk. 3, i de tilfælde hvor den  \r\n\r\n    berettigede ægtefælle er under 30 år og i aktivering.  \r\n\r\n -  kontanthjælp til personer i individuel jobtræning, jf. § 36,  \r\n\r\n    stk. 1.  \r\n\r\n -  beskæftigelsestillæg til personer i individuel jobtræning,  \r\n\r\n    jf. § 36, stk. 2.  \r\n\r\n -  supplerende kontanthjælp til løn op til niveauet for  \r\n\r\n    bruttokontanthjælpen efter § 25.  \r\n\r\n</PRE>  \r\n\r\n<P>Udgifter til særlig støtte efter § 34 i forbindelse med aktivering af  \r\n\r\n personer under 30 år registreres på konto 5.05.04. </P>  \r\n\r\n<P>Konto 5.05.09 Aktivering af personer fyldt 30 år (aktivlovens § 21, jf. §§  \r\n\r\n 16, 23, 25, 26, stk. 3, og 36). </P>  \r\n\r\n<P>Her registreres alle udgifter til forsørgelsesydelser til personer fyldt  \r\n\r\n 30 år i aktiveringsforanstaltninger efter § 16 i lov om aktiv socialpolitik i  \r\n\r\n form af: </P>  \r\n\r\n<PRE>  \r\n\r\n -  løntilskud til personer i jobtræning, jf. § 16, stk. 2, nr.  \r\n\r\n    2. Det er alene udgiften til løntilskuddet, der kan anmeldes  \r\n\r\n    til refusion.  \r\n\r\n -  kontanthjælp efter § 25, herunder i den aktiveringsfri  \r\n\r\n    periode, jf. § 23, og tillæg til en hjemmearbejdende  \r\n\r\n    ægtefælle, der har valgt ikke at udnytte sine  \r\n\r\n    arbejdsmuligheder, jf. § 26, stk. 3, i de tilfælde hvor den  \r\n\r\n    berettigede ægtefælle er fyldt 30 år og i aktivering.  \r\n\r\n -  kontanthjælp til personer i individuel jobtræning, jf. § 36,  \r\n\r\n    stk. 1.  \r\n\r\n -  beskæftigelsestillæg til personer i individuel jobtræning,  \r\n\r\n    jf. § 36, stk. 2.  \r\n\r\n -  supplerende kontanthjælp til løn op til niveauet for  \r\n\r\n    bruttokontanthjælpen efter § 25.  \r\n\r\n</PRE>  \r\n\r\n<P>Udgifter til særlig støtte efter § 34 i forbindelse med aktivering af  \r\n\r\n personer fyldt 30 år registreres på konto 5.05.04. </P>  \r\n\r\n<P>Konto 5.41.02 Ledighedsydelse til flygtninge og løntilskud til flygtninge  \r\n\r\n i skånejob med 100 pct. refusion (aktivlovens §§ 74 og 76). </P>  \r\n\r\n<P>Her registreres udgifter til ledighedsydelse med 100 pct. statsrefusion  \r\n\r\n til flygtninge, som har været ansat i fleksjob i 12 sammenhængende måneder,  \r\n\r\n og som uforskyldt er blevet ledige, jf. § 74 i lov om aktiv socialpolitik.  \r\n\r\n Endvidere registreres her udgifter til løntilskud til flygtninge, der  \r\n\r\n modtager social pension, og som er ansat i et skånejob, og hvortil staten  \r\n\r\n yder 100 pct. refusion, jf. § 76, stk. 2, i lov om aktiv socialpolitik. </P>  \r\n\r\n<P>Konto 5.41.03 Ledighedsydelse til flygtninge og løntilskud til flygtninge  \r\n\r\n i skånejob med 75 pct. refusion (aktivlovens §§ 74 og 76). </P>  \r\n\r\n<P>Her registreres udgifter til ledighedsydelse med 75 pct. statsrefusion til  \r\n\r\n flygtninge, som har været ansat i fleksjob i 12 sammenhængende måneder, og  \r\n\r\n som uforskyldt er blevet ledige, jf. § 74 i lov om aktiv socialpolitik.  \r\n\r\n Endvidere registreres her udgifter til løntilskud til flygtninge, der  \r\n\r\n modtager social pension, og som er ansat i et skånejob, og hvortil staten  \r\n\r\n yder 75 pct. refusion, jf. § 76, stk. 2, i lov om aktiv socialpolitik. </P>  \r\n\r\n<P>Konto 5.41.08 Løntilskud til personer i skånejob med 50 pct. refusion  \r\n\r\n (aktivlovens § 76). </P>  \r\n\r\n<P>Her registreres udgifter til løntilskud til personer, der modtager social  \r\n\r\n pension, og som er ansat i et skånejob, og hvortil staten yder 50 pct.  \r\n\r\n refusion, jf. § 76, stk. 2, i lov om aktiv socialpolitik. Endvidere  \r\n\r\n registreres her udgifter til løntilskud til personer, der modtager social  \r\n\r\n pension, og som ved ikrafttræden af lov nr. 455 af 10. juni 1997 (1. juli  \r\n\r\n 1998) er ansat i beskyttede enkeltpladser efter 1/3-ordningen indtil ophør af  \r\n\r\n stillingen, jf. § 114 i lov om aktiv socialpolitik. </P>  \r\n\r\n<P>Konto 5.42.00 Botilbud m.v. til personer med særlige sociale problemer  \r\n\r\n efter servicelovens § 94. </P>  \r\n\r\n<P>Her konteres refusionsberettigende udgifter vedrørende botilbud til  \r\n\r\n personer med særlige sociale problemer, herunder vedrørende tilbud til  \r\n\r\n dagklienter i forbindelse med boformen, jf. § 94 i lov om social service.  \r\n\r\n Endvidere konteres her udgifter til personlig hjælp, pleje og omsorg mv. til  \r\n\r\n personer med særlige sociale problemer i forbindelse med botilbuddet, jf. §  \r\n\r\n 81, stk. 1, i lov om social service, jf. §§ 71-73. </P>  \r\n\r\n<P>Desuden konteres her udgifter til tilbud af behandlingsmæssig karakter til  \r\n\r\n personer med særlige sociale problemer i forbindelse med botilbuddet, som  \r\n\r\n ydes i tilknytning til de særlige sygeafdelinger, jf. § 86, stk. 2, i lov om  \r\n\r\n social service. Endvidere konteres her udgifter til særligt tilrettelagte  \r\n\r\n beskæftigelsesforløb til personer med særlige sociale problemer i forbindelse  \r\n\r\n med botilbuddet, jf. § 87, stk. 2, i lov om social service. Endelig konteres  \r\n\r\n her udgifter til aktivitets- og samværstilbud til personer med særlige  \r\n\r\n sociale problemer i forbindelse med botilbuddet, jf. § 88, stk. 2, 2. pkt., i  \r\n\r\n lov om social service. </P>  \r\n\r\n<P>Det bemærkes, at udgifter i forbindelse med botræning, herunder i form af  \r\n\r\n en udslusningsbolig uden for institutionen og til den efterfølgende  \r\n\r\n hjælp/opfølgende indsats til personer, der er fraflyttet botilbuddet, også  \r\n\r\n konteres her. </P>  \r\n\r\n<P>Fra 1. juli 1998 refunderer staten 50 pct. af udgifterne til botilbud mv.  \r\n\r\n til personer med særlige sociale problemer efter servicelovens § 94 mod  \r\n\r\n tidligere 75 pct. af udgifterne efter bistandslovens § 105. </P>  \r\n\r\n<P CLASS=PUNKT> <B>2.</B> Tilskud vedrørende flygtninge efter § 107, stk. 5  \r\n\r\n og 6, i lov om aktiv socialpolitik. </P>  \r\n\r\n<P>Det særlige skema til beregning af tilskud vedrørende flygtninge efter  \r\n\r\n bistandslovens § 134 er afskaffet i refusionsskemaet for 2. halvår af 1998. I  \r\n\r\n stedet for er der oprettet to konti på selve refusionsskemaet: </P>  \r\n\r\n<P>Konto 5.98.97 Tilskud vedrørende flygtninge i aktivering (aktivlovens §  \r\n\r\n 107, stk. 5). </P>  \r\n\r\n<P>Staten udbetaler i 6 &#171; år efter opholdstilladelsen et tilskud til  \r\n\r\n kommunen på 1.125 kr. pr. måned for udlændinge, der deltager i aktiviteter,  \r\n\r\n der er omfatter af aktivlovens § 16, stk. 2, nr. 1- 8. </P>  \r\n\r\n<P>Konto 8.81.04 Tilskud vedrørende flygtninge (aktivlovens § 107, stk. 6).  \r\n\r\n</P>  \r\n\r\n<P>Staten yder et tilskud til kommunen på 2.250 kr. for hver måned, kommunen  \r\n\r\n overtager pligten til at yde en flygtning integrationsbistand tidligere end  \r\n\r\n 18 måneder efter datoen for opholdstilladelsen. </P>  \r\n\r\n<P CLASS=PUNKT> <B>3.</B> Ændringer som følge af ændring af lov om social  \r\n\r\n pension. </P>  \r\n\r\n<P>Tilbagebetaling af personlige tillæg ydet med 75 pct. statsrefusion før  \r\n\r\n 1.1. 1998. </P>  \r\n\r\n<P>Med virkning fra 1. januar 1998 blev den statslige refusion af udgifter  \r\n\r\n til personlige tillæg efter § 17, stk. 1 og 3, ændret fra 75 pct. til 50 pct.  \r\n\r\n Som følge af denne ændring er der i Budget- og regnskabssystemet for kommuner  \r\n\r\n og amtskommuner oprettet en ny konto til registrering af tilbagebetaling af  \r\n\r\n personlige tillæg efter § 17, stk. 1 og 3, ydet med 75 pct. statsrefusion før  \r\n\r\n 1.1.1998, jf. Indenrigsministeriets orienteringsbrev til samtlige kommuner og  \r\n\r\n amter m.fl. af 16. december 1997. </P>  \r\n\r\n<P>På Socialministeriets refusionsskema for 1. halvår af 1998 var der ikke  \r\n\r\n taget højde for denne tilbagebetaling af personlige tillæg ydet med 75 pct.  \r\n\r\n statsrefusion før 1. januar 1998. På skemaet for 2. halvår af 1998 er der nu  \r\n\r\n oprettet en ny konto 5.67.93. Her skal kommunen anføre tilbagebetalinger af  \r\n\r\n personlige tillæg, herunder medicintilskud, efter § 17, stk. 1 og 3, i lov om  \r\n\r\n social pension, som er udbetalt før 1. januar 1998 med 75 pct. statsrefusion,  \r\n\r\n og hvor tilbagebetalingen sker efter 1. januar 1998. </P>  \r\n\r\n<P>Tilbagebetalinger af personlige tillæg og medicintilskud ydet med 50 pct.  \r\n\r\n refusion efter 1.1. 1998 modregnes derimod på henholdsvis konto 5.67.01 og  \r\n\r\n 5.67.02. Tilbagebetalinger af varmetillæg ydet med 75 pct. statsrefusion  \r\n\r\n modregnes som hidtil på konto 5.67.03. </P>  \r\n\r\n<P>Ændring af finansiering af pensioner til personer med fast bopæl i  \r\n\r\n udlandet. </P>  \r\n\r\n<P>Med virkning fra 1. juli 1998 afholder staten den fulde udgift til pension  \r\n\r\n til personer med fast ophold i udlandet, jf. § 52, stk. 3, i lov om social  \r\n\r\n pension. Udgifterne til førtidspension til personer med fast bopæl i udlandet  \r\n\r\n udbetales af Den Sociale Sikringsstyrelse og finansieres 100 pct. af staten.  \r\n\r\n Det betyder, at konto 5.68.03 Kommunal andel af højeste og mellemste  \r\n\r\n førtidspension med 50 pct. refusion til personer med fast bopæl i udlandet og  \r\n\r\n konto 5.68.04 Kommunal andel af almindelig og forhøjet almindelig  \r\n\r\n førtidspension med 50 pct. refusion til personer med fast bopæl i udlandet  \r\n\r\n nedlægges med virkning fra 1. juli 1998. (Jf. Indenrigsministeriets  \r\n\r\n orienteringsskrivelse til samtlige kommuner og amtskommuner m.fl. af 19.  \r\n\r\n marts 1998). </P>  \r\n\r\n<P>På refusionsskemaet skal kommunen for såvel 3. som 4. kvartal anføre den  \r\n\r\n kommunale andel af udgifterne til førtidspension med 50 pct. refusion til  \r\n\r\n personer med fast bopæl i udlandet fra regnskabsårets start til og med 30.  \r\n\r\n juni 1998 (kolonne F). </P>  \r\n\r\n<P CLASS=PUNKT> <B>4.</B> Ændringer som følge af ændring af lov om dagpenge  \r\n\r\n ved sygdom og fødsel. </P>  \r\n\r\n<P>Med lov nr. 892 af 3. december 1997 om ændring af lov om dagpenge ved  \r\n\r\n sygdom eller fødsel og lov om arbejdsmarkedsfonde (Dagpenge til forældre med  \r\n\r\n alvorligt syge børn mv.) er reglerne om godtgørelse til forældre med  \r\n\r\n alvorligt syge børn blevet overflyttet fra bistandsloven til dagpengeloven,  \r\n\r\n således at alvorlig sygdom for børn under 14 år sidestilles med  \r\n\r\n dagpengemodtagerens egen sygdom. Lovændringen træder i kraft 1. juli 1998.  \r\n\r\n</P>  \r\n\r\n<P>Som konsekvens heraf nedlægges konto 5.01.11 Godtgørelse til forældre med  \r\n\r\n alvorligt syge børn (bistandslovens § 48 a) med virkning fra 1. juli 1998.  \r\n\r\n</P>  \r\n\r\n<P>Udgifterne til dagpenge til forældre med alvorligt syge børn refunderes  \r\n\r\n med 50 pct. af staten. Fra 1. juli 1998 konteres udgifterne til dagpenge til  \r\n\r\n forældre med alvorligt syge børn efter § 19 a i lov om dagpenge ved sygdom  \r\n\r\n eller fødsel på konto 5.71.03 Sygedagpenge (ud over 8 uger) med 50 pct.  \r\n\r\n refusion. (Jf. Indenrigsministeriets orienteringsskrivelse til samtlige  \r\n\r\n kommuner og amtskommuner m.fl. af 19. marts 1998). </P>  \r\n\r\n<P>Med venlig hilsen </P>  \r\n\r\n<P>Per Kampmann </P>  \r\n\r\n<P>Vedlagt: </P>  \r\n\r\n<P>6 skemaer til indberetning af sociale refusioner. (* 1) </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/04/1998"
        },
        {
            "displayName": "Accession",
            "displayValue": "C19981939054"
        },
        {
            "displayName": "Entydig dokumentidentifikation",
            "displayValue": "CM046982"
        },
        {
            "displayName": "Dato for førstegangsindlæggelse",
            "displayValue": "25/04/1998"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19390"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "21/04/1998"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialministeriet, 4.kt., j.nr. 1026-5, gsh/PK"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}