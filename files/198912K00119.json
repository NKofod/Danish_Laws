{
    "id": 110125,
    "title": "1989 LSF 119   FORSLAG TIL LOV OM UDBYGNING AF FÆRGETERMINALEN I HELSINGØR ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 119",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 119 </P>  \r\n\r\n<P></P>  \r\n\r\n<P>Forslag til Lov om udbygning af færgeterminalen i Helsingør </P>  \r\n\r\n<P></P>  \r\n\r\n<P>Fremsat af trafikministeren (Knud Østergaard) </P>  \r\n\r\n<P></P>  \r\n\r\n<P>den 17. januar 1990 </P>  \r\n\r\n<P></P>  \r\n\r\n<P>Vedtaget ved tredjebehandling den 29. marts 1990 </P>  \r\n\r\n<P></P>  \r\n\r\n<P><a href=\"document.aspx?accn=A19900022130\"> Lov nr. 221 af 04/04/1990</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Med det formål at samle terminalbetjeningen af DSB's og </P>  \r\n\r\n<P>Scandinavian Ferry Lines' (SFL) færgefarter mellem Helsingør og </P>  \r\n\r\n<P>Helsingborg i et fællesanlæg i tilslutning til statshavnens søndre </P>  \r\n\r\n<P>del bemyndiges trafikministeren til at </P>  \r\n\r\n<P>1) anlægge to nye færgelejer uden for Søndre mole, at ombygge DSB's  \r\n\r\n eksisterende leje 1 i Helsingør statshavn og at nedrive DSB's eksisterende  \r\n\r\n terminalbygning, </P>  \r\n\r\n<P>2) udbygge DSB's eksisterende opmarch-, til- og frakørselsarealer ved  \r\n\r\n fornøden udflytning af den eksisterende kystindfatning langs dette område,  \r\n\r\n</P>  \r\n\r\n<P>3) etablere alle nødvendige tilslutningsanlæg samt bygnings-, landgangs-  \r\n\r\n og øvrige til terminalfunktionerne hørende anlæg på de eksisterende og  \r\n\r\n indvundne arealer, </P>  \r\n\r\n<P>4) foretage de forlægninger og andre ændringer i det eksisterende  \r\n\r\n offentlige vejnet og andet, som er nødvendige på grund af terminalanlægget,  \r\n\r\n og </P>  \r\n\r\n<P>5) foretage de miljømæssige afværgeforanstaltninger, der måtte vise sig at  \r\n\r\n være nødvendige af hensyn til det omgivende miljø. </P>  \r\n\r\n<P>§ 2. De i § 1 nævnte arbejder kan iværksættes straks ved lovens  \r\n\r\n ikrafttræden. </P>  \r\n\r\n<P>§ 3. Loven træder i kraft dagen efter bekendtgørelsen i Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P>§ 1. Med det formål at samle terminalbetjeningen af DSB's og </P>  \r\n\r\n<P>Scandinavian Ferry Lines' (SFL) færgefarter mellem Helsingør og </P>  \r\n\r\n<P>Helsingborg i et fællesanlæg i tilslutning til statshavnens søndre </P>  \r\n\r\n<P>del bemyndiges trafikministeren til at </P>  \r\n\r\n<P>1) anlægge to nye færgelejer uden for Søndre mole, at ombygge DSB's  \r\n\r\n eksisterende leje 1 i Helsingør statshavn og at nedrive DSB's eksisterende  \r\n\r\n terminalbygning, </P>  \r\n\r\n<P>2) udbygge DSB's eksisterende opmarch-, til- og frakørselsarealer ved  \r\n\r\n fornøden udflytning af den eksisterende kystindfatning langs dette område,  \r\n\r\n</P>  \r\n\r\n<P>3) etablere alle nødvendige tilslutningsanlæg samt bygnings-, landgangs-  \r\n\r\n og øvrige til terminalfunktionerne hørende anlæg på de eksisterende og  \r\n\r\n indvundne arealer, </P>  \r\n\r\n<P>4) foretage de forlægninger og andre ændringer i det eksisterende  \r\n\r\n offentlige vejnet og andet, som er nødvendige på grund af terminalanlægget,  \r\n\r\n og </P>  \r\n\r\n<P>5) foretage de miljømæssige afværgeforanstaltninger, der måtte vise sig at  \r\n\r\n være nødvendige af hensyn til det omgivende miljø. </P>  \r\n\r\n<P>§ 2. De i § 1 nævnte arbejder kan iværksættes straks ved lovens  \r\n\r\n ikrafttræden. </P>  \r\n\r\n<P>§ 3. Loven træder i kraft dagen efter bekendtgørelsen i Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P>§ 1. Med det formål at samle terminalbetjeningen af DSBs og </P>  \r\n\r\n<P>Scandinavian Ferry Lines (SFL) færgefarter mellem Helsingør og </P>  \r\n\r\n<P>Helsingborg i et fællesanlæg i tilslutning til statshavnens søndre </P>  \r\n\r\n<P>del bemyndiges trafikministeren til at </P>  \r\n\r\n<P>1) anlægge to nye færgelejer uden for Søndre mole, at ombygge DSBs  \r\n\r\n eksisterende leje 1 i Helsingør statshavn og at nedrive DSBs eksisterende  \r\n\r\n terminalbygning, </P>  \r\n\r\n<P>2) udbygge DSBs eksisterende opmarch-, til- og frakørselsarealer ved  \r\n\r\n fornøden udflytning af den eksisterende kystindfatning langs dette område,  \r\n\r\n</P>  \r\n\r\n<P>3) etablere alle nødvendige tilslutningsanlæg samt bygnings-, landgangs-  \r\n\r\n og øvrige til terminalfunktionerne hørende anlæg på de eksisterende og  \r\n\r\n indvundne arealer, </P>  \r\n\r\n<P>4) foretage de forlægninger og andre ændringer i det eksisterende  \r\n\r\n offentlige vejnet og andet, som er nødvendige på grund af terminalanlægget,  \r\n\r\n og </P>  \r\n\r\n<P>5) foretage de miljømæssige afværgeforanstaltninger, der måtte vise sig at  \r\n\r\n være nødvendige af hensyn til det omgivende miljø. </P>  \r\n\r\n<P>§ 2. De i § 1 nævnte arbejder kan iværksættes straks ved lovens  \r\n\r\n ikrafttræden. </P>  \r\n\r\n<P>§ 3. Loven træder i kraft dagen efter bekendtgørelsen i Lovtidende. </P>  \r\n\r\n<P>Bemærkninger til lovforslaget </P>  \r\n\r\n<P>Overførslen af biler og passagerer mellem Danmark og Sverige sker i dag  \r\n\r\n for langt den største dels vedkommende på færgeoverfarterne mellem Helsingør  \r\n\r\n og Helsingborg. Overførslen af personførende jernbanevogne (passagertog) sker  \r\n\r\n alene mellem Helsingør og Helsingborg i tilslutning til de nationale banenet  \r\n\r\n på dansk og svensk side af Øresund. </P>  \r\n\r\n<P>Færgetrafikken med overførsel af jernbanevogne og biler foretages af to  \r\n\r\n selvstændige rederier, DSB/SJ og SFL, der ejes af Statens Jærnvægar, SJ. De  \r\n\r\n to rederier besejler med hver sin flåde egne terminalanlæg placeret inden for  \r\n\r\n eller i tilknytning til statshavnen i Helsingør. </P>  \r\n\r\n<P>DSB/SJ overfartens indtægter og udgifter deles i dag principielt ligeligt  \r\n\r\n mellem DSB og SJ. Idet overfartens flåde ejes af DSB, betaler SJ hvert år  \r\n\r\n tillige et bidrag til DSBs kapitaludgifter vedrørende færgerne. </P>  \r\n\r\n<P>Færgeberedskabet udgøres i dag af DSBs 3 kombinerede bil- og  \r\n\r\n jernbanefærger og 2 bilfærger (&#187;Prinsessefærgerne&#171;), som betjenes  \r\n\r\n af 3 lejer i havnens søndre del, og af SFLs 4 bilfærger, som betjenes af 2  \r\n\r\n lejer i havnens nordre del. </P>  \r\n\r\n<P>Med disse 9 færger præsteres i dagtimerne op til 6 afgange i timen,  \r\n\r\n svarende til 12 passager af sundet. </P>  \r\n\r\n<P>Den registrerede trafikudvikling i de to rederiers regi gennem perioden  \r\n\r\n 1985-88 fremgår af følgende oversigt: </P>  \r\n\r\n<P>HH-trafikudvikling 1985-88 (DSB/SJ og SFL) </P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n I 1000 pbe (personbilenheder)  \r\n\r\n henholdsvis 1000 passagerer      1985      1986      1987      1988  \r\n\r\n ---------------------------------------------------------------------  \r\n\r\n  Biler, DSB/SJ og SFL  \r\n\r\n Personbiler incl. campingvogne   1.260     1.420     1.520     1.590  \r\n\r\n Busser                             127       120       131       154  \r\n\r\n Lastbiler                        1.100     1.150     1.210     1.240  \r\n\r\n                                --------------------------------------  \r\n\r\n I alt                       ca.  2.490     2.690     2.860     2.980  \r\n\r\n ---------------------------------------------------------------------  \r\n\r\n Passagerer  \r\n\r\n DSB/SJ                                               7.290     7.430  \r\n\r\n SFL                                                  7.080     6.810  \r\n\r\n                                --------------------------------------  \r\n\r\n I alt                                               14.370    14.240  \r\n\r\n ---------------------------------------------------------------------  \r\n\r\n Herudover overførtes på DSBs færger i 1988 ca. 27.000  \r\n\r\n jernbanepassagervogne, svarende til 297.000 pbe.  \r\n\r\n ---------------------------------------------------------------------  \r\n\r\n</font></pre>\r\n\r\n<P>Note: De på overfarterne forekommende køretøjskategorier omsættes til  \r\n\r\n regneenheden pbe i overensstemmelse med følgende: personbil = 1 pbe,  \r\n\r\n sololastbil = 3 pbe, lastbil med anhænger = 6 pbe, sættevognstog = 5 pbe, bus  \r\n\r\n = 4 pbe og jernbanepassagervogn = 11 pbe. DSBs nuværende færgeberedskab med  \r\n\r\n tilhørende færgelejer og øvrige terminalanlæg i Helsingør er i nyere tid  \r\n\r\n udbygget således: </P>  \r\n\r\n<P>I 1967 blev de nuværende lejer 1 og 2 ibrugtaget efter ombygning til  \r\n\r\n betjening af et nyt eetsporet færgekoncept med tilhørende modernisering af  \r\n\r\n landgangsforholdene og udbygning af bilernes opmarchplads langs Færgevejen.  \r\n\r\n</P>  \r\n\r\n<P>I 1986 blev overførselskapaciteten for biler styrket gennem forlægning af  \r\n\r\n godsvognsoverførslen til den ved lov nr. 199 af 9. april 1986 oprettede  \r\n\r\n DanLink-rute mellem Københavns frihavn og Helsingborg. </P>  \r\n\r\n<P>Endelig blev overførselskapaciteten i 1987 yderligere styrket ved  \r\n\r\n indsættelse af de to &#187;Prinsessefærger&#171; (tidligere Kalundborg-Århus  \r\n\r\n overfarten) til overførsel af biler på et nyt såkaldt link-span leje placeret  \r\n\r\n i tilslutning til opmarchpladsen umiddelbart langs ydersiden af søndre mole.  \r\n\r\n</P>  \r\n\r\n<P>Trods denne udbygning er DSBs og SFLs overfarter med det nuværende  \r\n\r\n færgekoncept tæt på den øvre grænse for yderligere trafikvækst og vil således  \r\n\r\n ikke være i stand til at klare den forventede trafikudvikling, der tegner sig  \r\n\r\n således: </P>  \r\n\r\n<P>DSB/SJs og SFLs forventede trafikudvikling frem til år 2000 </P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n Overført på færge                     1991      1995      2000  \r\n\r\n  DSB/SJ og SFL  \r\n\r\n Passagerer (1000)                     14.660    15.100    15.500  \r\n\r\n Biler og jernbanevogne (1000 pbe)      3.410     3.790     4.100  \r\n\r\n ---------------------------------------------------------------------  \r\n\r\n</font></pre>\r\n\r\n Det danske og det svenske Øresundsudvalg afgav i februar 1989 betænkning om  \r\n\r\n Faste Øresundsforbindelser. Betænkningen forudsætter, at der også ved en fast  \r\n\r\n vejforbindelse København-Malmø opretholdes en fortsat, men noget reduceret  \r\n\r\n færgedrift mellem Helsingør og Helsingborg. Det forudsættes tillige, at denne  \r\n\r\n færgedrift sker i samarbejde mellem DSB og SFL med nye, større færger end de,  \r\n\r\n der i dag sejler på overfarten, og med kun een terminal på hver side af  \r\n\r\n sundet.  \r\n\r\n<P>På svensk side blev der bl.a. i forbindelse med etableringen af  \r\n\r\n Dan-Link-ruten mellem Helsingborg og Københavns frihavn udarbejdet en  \r\n\r\n helhedsplan for løsning af byens mangeårige problemer omkring banegårds- og  \r\n\r\n havneforholdene. Et væsentligt punkt heri var ønsket om etablering af en  \r\n\r\n fællesterminal til betjening af overførselstrafikken med SFLs og DSBs færger.  \r\n\r\n I den forbindelse var det naturligt, at muligheden for samtidig etablering af  \r\n\r\n en fællesterminal til betjening af de to færgeoverfarter i Helsingør blev  \r\n\r\n taget op til drøftelse med DSB. </P>  \r\n\r\n<P>Den 21. september 1988 underskrev DSB på den ene side og SJ og SFL på den  \r\n\r\n anden side derfor en hensigtserklæring om fælles drift af  \r\n\r\n Helsingør-Helsingborg overfarten. Hensigtserklæringen sigter på, at DSB og  \r\n\r\n SFL etablerer et fælles driftsselskab for overfarten. </P>  \r\n\r\n<P>Erklæringen forudsætter, at en ny fælles færgeterminal i såvel Helsingør  \r\n\r\n som Helsingborg kan ibrugtages den 1. juni 1991. </P>  \r\n\r\n<P>De to færgeterminaler skal betjene to nye brede kombinerede jernbane- og  \r\n\r\n bilfærger (en svensk og en dansk), de to DSB ejede  \r\n\r\n &#187;Prinsessefærger&#171; samt to af de eksisterende SFL-færger. </P>  \r\n\r\n<P>DSBs 3 nuværende jernbanefærger og to af de nuværende SFL-færger vil  \r\n\r\n herefter ikke længere skulle besejle overfarten. </P>  \r\n\r\n<P>Fra DSBs side har det været en betingelse for at bygge fællesterminalen i  \r\n\r\n Helsingør, at der samtidig blev etableret et egentligt rederisamarbejde  \r\n\r\n mellem DSB og den SJ ejede SFL-overfart. </P>  \r\n\r\n<P>Med SJs halve andel af DSB/SJ overfarten og fulde ejerskab af SFL  \r\n\r\n overfarten er de dansk/svenske interesser i Helsingør-Helsingborgtrafikken i  \r\n\r\n dag fordelt 1:3. Den nævnte hensigtserklæring forudsætter, at SJ samtidig  \r\n\r\n trækker sig ud af samarbejdet med DSB. Derved opnås en lige dansk/svensk  \r\n\r\n fordeling af interesserne i den fælles DSB/SFL overfart. </P>  \r\n\r\n<P>DSBs økonomiske fordele ved samarbejdet består dels ved overgang til en  \r\n\r\n 1:1 fordeling af overfartens resultat, dels og især ved en rationalisering af  \r\n\r\n den samlede DSB/SFL færgeindsats fra 9 til 6 færger. De samlede investeringer  \r\n\r\n andrager ca. 380 mill. kr. til bygnings- og havneanlæg og ca. 310 mill. kr.  \r\n\r\n for den nye danske færge. </P>  \r\n\r\n<P>DSB og SFL har i efteråret 1989 foretaget et udbud på de to færger. Der er  \r\n\r\n modtaget tilbud fra en række værfter. </P>  \r\n\r\n<P>På det foreliggende grundlag kan den interne forrentning af investeringen  \r\n\r\n beregnes til ca. 20% p.a. </P>  \r\n\r\n<P>Såfremt der i år 2000 ibrugtages en fast vej- og baneforbindelse mellem  \r\n\r\n København og Malmø, vil den interne forrentning falde til 16-17 pct. p.a.  \r\n\r\n</P>  \r\n\r\n<P>SFL færgernes anløb af de nuværende lejer ved kajen bag Kronborg vil  \r\n\r\n ophøre, når fællesterminalen tages i brug i 1992. I stedet vil 2 SFL færger  \r\n\r\n benytte DSBs leje 1 i statshavnen. Herved bortfalder SFL's betaling af skibs-  \r\n\r\n og vareafgifter til statshavnen, der for tiden årligt andrager ca. 15 mill.  \r\n\r\n kr., idet der for DSBs lejer alene erlægges den mellem DSB og statshavnen  \r\n\r\n aftalte afløsningsafgift. </P>  \r\n\r\n<P>Tilsvarende reduceres betalingen af de særlige passager- og  \r\n\r\n personbilafgifter, som med hjemmel i trafikhavnelovens § 11 om skibs- og  \r\n\r\n vareafgifter fra 1. januar 1989 er pålagt færgerederier, som i udenlandsk  \r\n\r\n rutefart anløber danske statshavne. </P>  \r\n\r\n<P>Disse afgifter forventes i 1989 at andrage ca. 15 mill. kr. for de 5 DSB  \r\n\r\n færger og de 4 SFL færger tilsammen. Beløbet forventes reduceret til ca. 4  \r\n\r\n mill. kr. i 1992, når alene de 2 SFL færger skal besejle statshavnen. </P>  \r\n\r\n<P>Den reducerede benyttelse af den eksisterende statshavn indebærer, at  \r\n\r\n spørgsmålet om en afhændelse af havnen vil blive overvejet. </P>  \r\n\r\n<P>I 1988 udskrev Helsingør kommune en idekonkurrence, som bl.a. havde til  \r\n\r\n formål at skabe en ønsket sammenhæng i byens og havneområdets anvendelse. På  \r\n\r\n et møde i november 1988 mellem kommunen og DSB, erklærede DSB sig positiv  \r\n\r\n overfor etablering af en ny sydhavn som ramme for et samlet  \r\n\r\n fællesterminalanlæg, således at kommunens ønsker til havnefrontens udformning  \r\n\r\n kunne blive opfyldt. </P>  \r\n\r\n<P>Med det formål at få statshavnen frigjort for færgesejlads udarbejdede DSB  \r\n\r\n herefter et projekt til en ny sydhavn. Dette projekts anlægstekniske  \r\n\r\n udformning var, med etablering af et egentligt havnebassin og dækkende værker  \r\n\r\n ud for søndre mole som ramme for en etapevis udfyldning med i alt tre  \r\n\r\n færgelejer, en ideel løsning, der i øvrigt rummede den ønskede  \r\n\r\n fremtidssikring i færgeoverfartens driftsbetingelser. </P>  \r\n\r\n<P>Projektet blev fremlagt i det af Helsingør byråd den 24. april 1989  \r\n\r\n vedtagne forslag til lokalplan nr. 1.49, som i perioden 7. juni - 27.  \r\n\r\n september 1989 har været udsendt til høring i overensstemmelse med  \r\n\r\n kommuneplanlovens bestemmelser. </P>  \r\n\r\n<P>Ved tilrettelæggelsen af dette tidsforløb blev det med henblik på  \r\n\r\n overholdelse af hensigtserklæringens ibrugtagningstermin den 1. juni 1991  \r\n\r\n forudsat, at anlægsarbejdet kunne påbegyndes i marken den 1. oktober 1989.  \r\n\r\n</P>  \r\n\r\n<P>Der opstod imidlertid stor opmærksomhed omkring projektet i offentligheden  \r\n\r\n samtidig med, at Hovedstadsrådet stillede krav om, at projektet skulle  \r\n\r\n undergå en regionplanmæssig behandling. Havneprojektet og dets forudsætninger  \r\n\r\n blev på denne baggrund taget op til en revurdering. </P>  \r\n\r\n<P>På baggrund heraf og på grund af ønsket om en reduktion af omkostningerne  \r\n\r\n er projektets fysiske omfang blevet ganske væsentligt reduceret. </P>  \r\n\r\n<P>Miljøministeren har med hjemmel i kommuneplanlovens § 10 og § 28 indkaldt  \r\n\r\n resultatet af lokalplanhøringen til egen vurdering. Efter behandling af de i  \r\n\r\n alt 42 indsigelser på byrådets møde den 6. november 1989 har Helsingør  \r\n\r\n kommune således afgivet det omfattende materiale med sin indstilling til  \r\n\r\n miljøministeren. Helsingør Byråds indstillinger vil indgå i miljøministerens  \r\n\r\n videre behandling af sagen. </P>  \r\n\r\n<P>Projektets internationale og overordnede betydning tilsiger, at der  \r\n\r\n fremsættes lovforslag om projektet. </P>  \r\n\r\n<P>Forslaget omfatter et reduceret fællesterminalanlæg, der kan betjene den  \r\n\r\n samme forventede overførselstrafik i en opbygning efter følgende  \r\n\r\n hovedprincipper og uden efterfølgende udbygning. </P>  \r\n\r\n<P>DSBs nuværende leje 1 i statshavnen ombygges til betjening af to nuværende  \r\n\r\n SFL-færger, og SFLs to lejer i havnens nordre del nedlægges. Det forudsættes,  \r\n\r\n at Helsingør Statshavns lejemål med SFL vedrørende færgelejer og  \r\n\r\n terminalanlæg i den nordlige del af havnen opsiges i forbindelse med  \r\n\r\n fællesanlæggets ibrugtagning, således at klapanlæggene og terminalbygninger  \r\n\r\n m.v. fjernes for selskabets regning som fastsat i lejekontrakterne. </P>  \r\n\r\n<P>Der etableres to nye færgelejer omkring en fælles midterpier placeret ud  \r\n\r\n for landenden af havnens søndre mole. På pierens inderside etableres et  \r\n\r\n jernbanefærgeleje til betjening af de to nye kombifærger efter det reviderede  \r\n\r\n færgekoncept. På pierens yderside placeres et link-span leje til betjening af  \r\n\r\n de to &#187;Prinsessefærger&#171;. Der etableres ikke ydre dækkende værker,  \r\n\r\n jævnfør de forslaget vedlagte planbilag. </P>  \r\n\r\n<P>Ved udflytning af kystindfatningen langs den nuværende opmarchplads  \r\n\r\n udbygges denne således, at området på tilfredsstillende måde kan betjene DSBs  \r\n\r\n og SFLs samlede overførselstrafik. </P>  \r\n\r\n<P>Færgevejen opretholdes som led i det bytrafikale gadenet, og på  \r\n\r\n opmarchområdets sydlige del etableres fornødne billetsalg m.v., ligesom der  \r\n\r\n syd herfor tilvejebringes et passende reserveareal for ankommende biler. Fra  \r\n\r\n stationens sporområde etableres sporforbindelse til det nye jernbaneleje.  \r\n\r\n</P>  \r\n\r\n<P>Bygningsmæssigt omfatter det reducerede terminalprojekt følgende 3  \r\n\r\n hovedelementer: </P>  \r\n\r\n<P>1. Nyt terminalbygningsanlæg incl. gangbroer m.v. til færgerne. </P>  \r\n\r\n<P>Planerne om en stor terminalbygning er endeligt opgivet. Der opereres nu  \r\n\r\n kun med et samlet etageareal på 2-3000 m2 til de sædvanlige  \r\n\r\n terminalfunktioner. </P>  \r\n\r\n<P>Den nye terminalbygning opføres ved tilbygning til den eksisterende  \r\n\r\n station, syd for denne som en fortsættelse af den eksisterende enetages  \r\n\r\n østfløj. Hertil føjes en bygning indeholdende billetsalg, toiletter, kiosk,  \r\n\r\n cafe, vekselkontor, ventearealer og trappe-, elevator- og  \r\n\r\n escalatorforbindelser. Terminalbygningen vil indeholde de sædvanlige  \r\n\r\n funktioner til terminal- og rejseformål, svarende til DSBs betjening på  \r\n\r\n IC-stationer af samme størrelse. Terminalbygningen vil blive udformet under  \r\n\r\n hensyntagen til det nuværende stationsanlæg. Terminalbygningens bygningshøjde  \r\n\r\n vil ikke overstige bygningshøjden på den eksisterende østfløj, og terminalens  \r\n\r\n husdybde vil svare til husdybden på den eksisterende østfløj (excl. evt.  \r\n\r\n tårnparti). </P>  \r\n\r\n<P>Stationsbygningen underkastes i øvrigt det særlige bygningssyn i  \r\n\r\n forbindelse med den igangværende fredningsproces. På grund af den verserende  \r\n\r\n bygningsfredningssag forudsætter ombygning af og tilbygning til det  \r\n\r\n eksisterende stationsanlæg tilladelse fra Planstyrelsen/Det Særlige  \r\n\r\n Bygningssyn, uanset bestemmelsen i § 2. </P>  \r\n\r\n<P>Fra terminalbygningen udgår gangbroer til færgerne. Gangbroerne brydes af  \r\n\r\n og afsluttes i tårnbygninger, der indeholder en række nødvendige personale-,  \r\n\r\n depot- og publikumsfaciliteter. </P>  \r\n\r\n<P>Gangbroer holdes vandrette og tilstræbes udført under kote 11,80 m. Tårne  \r\n\r\n udføres med maksimal facadehøjde svarende til facadehøjden i den eksisterende  \r\n\r\n nordfløj. Tårnenes bygningshøjde tilstræbes udført under kote 20,00 m. </P>  \r\n\r\n<P>2. Nyt billetterings-, told- og speditionsområde. </P>  \r\n\r\n<P>3. Nedrivning af eksisterende terminalbygning og gangbro. </P>  \r\n\r\n<P>Den eksisterende terminalbygning nedrives, herunder gangbroen fra den  \r\n\r\n eksisterende stationsbygning, med efterfølgende genopretning af den  \r\n\r\n eksisterende stationsbygning m.v. </P>  \r\n\r\n<P>Samtlige bygningsanlæg placeres principielt som anført i vedlagte  \r\n\r\n kortskitse. </P>  \r\n\r\n<P>Vejdirektoratet har i dag etableret en beskiltning i Helsingør, der  \r\n\r\n tilsigter at lede trafikken ad Flynderborgvej til og fra DSB/SJs færgelejer  \r\n\r\n ved stationen og SFLs lejer ved Kronborg. </P>  \r\n\r\n<P>Denne beskiltning overholdes i dag ikke i praksis med en belastning af det  \r\n\r\n indre gadenet i Helsingør til følge. </P>  \r\n\r\n<P>Etablering af den nye fællesterminal vil efter de foretagne undersøgelser  \r\n\r\n medføre en aflastning af biltrafikken på ruterne Trækbanen-Kronborgvej,  \r\n\r\n Jernbanevej og Færgevej-Havnegade, igennem byen, medens den vil stige på  \r\n\r\n Flynderborgvej fra Kongevejen til indkørslen til fællesterminalen. </P>  \r\n\r\n<P>Selv om trafikken forventes at kunne afvikles ad  \r\n\r\n Kongevejen/Flynderborgvej, skal det nøje undersøges, hvilke ændringer af  \r\n\r\n trafiksikkerhedsmæssig og trafikteknisk karakter der bør gennemføres. </P>  \r\n\r\n<P>Der er i takt med den videre detaljering af det reducerede terminalprojekt  \r\n\r\n tilrettelagt og gennemført undersøgelser af projektets miljøkonsekvenser.  \r\n\r\n</P>  \r\n\r\n<P>De søværts undersøgelser er gennemført i henhold til trafikministeriets  \r\n\r\n bekendtgørelse nr. 379 af 1. juli 1988 om miljømæssig vurdering af anlæg på  \r\n\r\n søterritoriet og efter samråd med miljøministeriet. </P>  \r\n\r\n<P>Det er herved konstateret, at det reducerede projekts indflydelse på  \r\n\r\n gennemstrømningen i Øresund ligger væsentligt inden for den naturlige  \r\n\r\n variation, hvorfor eventuelle miljøeffekter ikke kan forventes påvist. </P>  \r\n\r\n<P>Anlægget vil få en effekt på de lokale strømforhold. Disse ændringer såvel  \r\n\r\n som mulige konsekvenser for spildevandsudledningerne syd for projektområdet  \r\n\r\n ønskes nærmere dokumenteret. Endvidere ønskes den allerede foreliggende viden  \r\n\r\n om de biologiske forhold i vandområdet syd for Helsingør gerne verificeret og  \r\n\r\n suppleret ved denne lejlighed. </P>  \r\n\r\n<P>Disse supplerende tekniske undersøgelser vurderes imidlertid at være af en  \r\n\r\n sådan karakter, at de kan udføres sideløbende med iværksættelse af  \r\n\r\n terminalprojektet i den foreliggende form. De supplerende undersøgelser er  \r\n\r\n igangsat. </P>  \r\n\r\n<P>De landværts undersøgelser er gennemført efter anvisning fra  \r\n\r\n miljøministeriet i henhold til bekendtgørelse nr. 446 af 23. juni 1989 om  \r\n\r\n vurdering af større anlægs virkning på miljøet. </P>  \r\n\r\n<P>Disse undersøgelser er primært knyttet dels til terminalanlæggenes  \r\n\r\n trafikale anvendelse, dvs. støj og emissioner fra diverse trafikstrømme til,  \r\n\r\n fra og gennem terminalsystemet vurderet i forhold til omgivelserne, dels til  \r\n\r\n specielt de nye bygnings- og landgangsanlægs visuelle hensyntagen til byens  \r\n\r\n havnefront i almindelighed og Kronborg slot i særdeleshed. </P>  \r\n\r\n<P>De foreløbige resultater har vist, at der sker en forøgelse af støjen for  \r\n\r\n en række boliger på Flynderborgvej. Ved en nærmere vurdering af  \r\n\r\n miljøundersøgelsens resultater vil det kunne skønnes, om miljøbetingede  \r\n\r\n afværgeforanstaltninger er nødvendige. </P>  \r\n\r\n<P>En foreløbig besigtigelse har vist, at anlægsarbejdet vil komme til at  \r\n\r\n berøre fredede historiske skibsvrag. </P>  \r\n\r\n<P>Derfor vil det være nødvendigt at foretage en marinarkæologisk  \r\n\r\n undersøgelse med henblik på en dokumentation af de nævnte vrag. </P>  \r\n\r\n<P>Det påhviler den anlæggende myndighed at afholde udgifter i forbindelse  \r\n\r\n med en sådan marinarkæologisk undersøgelse. </P>  \r\n\r\n<P>Miljøundersøgelserne er færdiggjort. Resultatet af disse vil blive  \r\n\r\n tilsendt Folketinget i forbindelse med lovforslagets fremsættelse. </P>  \r\n\r\n<P>Det vil i samarbejde mellem DSB og miljøministeriet blive afgjort,  \r\n\r\n hvorvidt og i givet fald i hvilket omfang der skal foretages miljømæssige  \r\n\r\n afværgeforanstaltninger. </P>  \r\n\r\n<P>Eventuelle væsentlige ændringer i projektet vil blive forhandlet mellem  \r\n\r\n DSB og miljøministeriet med henblik på at afklare mulige konsekvenser for det  \r\n\r\n omgivende miljø. </P>  \r\n\r\n<P>Der er mellem trafikministeriet og miljøministeriet truffet aftale om, at  \r\n\r\n miljøundersøgelserne vil kunne rekvireres af offentligheden. DSB vil  \r\n\r\n annoncere herom i dagspressen. </P>  \r\n\r\n<P>Ibrugtagning på dansk side forventes at blive ca. 1/2 år forsinket i  \r\n\r\n forhold til ibrugtagning på svensk side. Dette forudsætter, at  \r\n\r\n anlægsarbejderne iværksættes umiddelbart efter lovens ikrafttræden. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/04/1990"
        },
        {
            "displayName": "Accession",
            "displayValue": "198912K00119"
        },
        {
            "displayName": "Entydig dokumentidentifikation",
            "displayValue": "CL003683"
        },
        {
            "displayName": "Dato for førstegangsindlæggelse",
            "displayValue": "06/04/1990"
        },
        {
            "displayName": "Dato for indlæggelse",
            "displayValue": "06/04/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "119"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}