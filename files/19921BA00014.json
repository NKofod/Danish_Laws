{
    "id": 106753,
    "title": "1992 BSF 14   FORSLAG TIL FOLKETINGSBESLUTNING OM DE LÆNGEREVARENDE SUNDHEDSUDDANNELSER  ",
    "documentTypeId": "480",
    "isSagsforlobPeriodValid": false,
    "shortName": "1992/1 BSF 14",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 14 </P>  \r\n\r\n<P></P>  \r\n\r\n<P>Forslag til folketingsbeslutning om de længerevarende sundhedsuddannelser  \r\n\r\n</P>  \r\n\r\n<P></P>  \r\n\r\n<P>Fremsat af Rahbæk Møller (SF) Aage Frandsen (SF) Gade (SF) </P>  \r\n\r\n<P></P>  \r\n\r\n<P>Hanne Thanning Jacobsen (SF) </P>  \r\n\r\n<P></P>  \r\n\r\n<P>den 3. november 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at organisere de længerevarende </P>  \r\n\r\n<P>sundhedsuddannelser i fem tværfaglige regionale sundhedsfakulteter, </P>  \r\n\r\n<P>der uddanner sundhedspersonale på bachelorniveau. Tre af disse skal </P>  \r\n\r\n<P>endvidere uddanne sundhedspersonale på kandidatniveau. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Beslutningsforslaget er en uændret genfremsættelse af et af Socialistisk  \r\n\r\n Folkeparti fremsat beslutningsforslag nr. B 89 i folketingsåret 1991-92, se  \r\n\r\n Folketingstidende 1991-92, forhandlingerne sp. 9310 og 10852 samt tillæg A.  \r\n\r\n sp. 6667. </P>  \r\n\r\n<P>Baggrunden for at fremsætte beslutningsforslaget er at sikre en sammenhæng  \r\n\r\n mellem de behov, befolkningen forventes at have i fremtiden, for  \r\n\r\n sundhedsfremmende, sygdomsforebyggende og behandlende foranstaltninger og  \r\n\r\n sundhedspersonalets kvalifikationer. </P>  \r\n\r\n<P>Allerede ved tilrettelæggelsen af sundhedsuddannelserne præger man et  \r\n\r\n kommende sundhedssystem. De mere komplekse sygdomsbilleder er i stigning. Det  \r\n\r\n er nødvendigt med en opprioritering af sundhedsfremmende foranstaltninger,  \r\n\r\n forebyggelse af sygdom og tværfaglig problemløsning og forskning for at  \r\n\r\n imødekomme et forståeligt ønske om god kvalitet. </P>  \r\n\r\n<P>De nuværende videregående sundhedsuddannelser er meget målrettede mod  \r\n\r\n bestemte stillinger i sundhedssektoren. Det gælder både de mellemlange og  \r\n\r\n helt lange videregående sundhedsuddannelser. Sundhedsuddannelserne er ligesom  \r\n\r\n de øvrige videregående uddannelser ufleksible og stive i deres opbygning.  \r\n\r\n</P>  \r\n\r\n<P>Med reformen vedrørende social- og sundhedsuddannelsernes niveau I og II  \r\n\r\n skete der efter mange års diskussioner en forenkling vedrørende rekruttering  \r\n\r\n og uddannelse, en forenkling af disse niveauers undervisning og dermed en  \r\n\r\n kvalificering af disse medarbejdergrupper. </P>  \r\n\r\n<P>Derimod er strukturen af de mellemlange videregående sundhedsuddannelser:  \r\n\r\n sygeplejerske, jordemoder, ergoterapeut, fysioterapeut og hospitalslaborant  \r\n\r\n stadig præget af, at disse uddannelser er rettet mod afgrænsede og bestemte  \r\n\r\n funktioner i sundhedsvæsenet. De er endvidere præget af at foregå ved  \r\n\r\n institutioner, der er fagligt selvstændige og isolerede. Uddannelserne er  \r\n\r\n næsten alle lukkede med manglende mulighed for meritoverførsel til andre  \r\n\r\n uddannelser. De er også lukkede i deres mulighed for videreuddannelse. </P>  \r\n\r\n<P>Lukketheden er også gældende for de lange videregående  \r\n\r\n sundhedsuddannelser. Med undtagelse af nogle få mindre ændringer er der ikke  \r\n\r\n sket ret meget med hensyn til faglige grænser og struktur af de  \r\n\r\n længerevarende sundheduddannelser de seneste 40-50 år. Der er opbygget  \r\n\r\n forholdsvis vandtætte skotter mellem professionerne, som hverken fremmer  \r\n\r\n muligheden for et mere åbent uddannelsesnetværk eller fremmer muligheden for  \r\n\r\n en tværfaglig forståelse af de behov, som opstår i befolkningen. Det hæmmer  \r\n\r\n udvikling af en helhedsforståelse af patientens situation. Uddannelserne er  \r\n\r\n endvidere præget af en snæver naturvidenskabelig tradition. Til de lange  \r\n\r\n videregående sundhedsuddannelser henregnes her læge, tandlæge, farmaceut,  \r\n\r\n idrætstræner og psykolog. </P>  \r\n\r\n<P>De længerevarende sundhedsuddannelser har ligeledes begrænsede  \r\n\r\n videreuddannelsesmuligheder. Den eneste tværfaglige videreuddannelse, der (i  \r\n\r\n praksis) er tilgængelig for danske sundhedsprofessioner, er uddannelsen til  \r\n\r\n Master of Public Health i Gøteborg, som drives under Nordisk Råd. Her betales  \r\n\r\n der i forhold til den politiske villighed i det enkelte land, og Danmarks  \r\n\r\n andel har indtil nu været ganske lille. </P>  \r\n\r\n<P>I stedet for de nuværende isolerede og isoleret placerede  \r\n\r\n uddannelsesinstitutioner ønskes de længerevarende sundhedsuddannelser  \r\n\r\n opbygget på to niveauer, niveau III og IV. Terminologien er ikke ny og  \r\n\r\n anvendes hyppigt for at beskrive mulige uddannelsesmuligheder efter niveau  \r\n\r\n II. </P>  \r\n\r\n<P>De sundhedsfaglige uddannelser på niveau III vil være 31/2-årige  \r\n\r\n heltidsuddannelser med såvel uddannelses- som arbejdspraktik. Uddannelserne  \r\n\r\n vil svare til bachelorniveau og vil kunne sidestilles med internationale  \r\n\r\n uddannelser. Dele af bachelorniveauet kan være fælles for sygeplejersker,  \r\n\r\n tandlæger, læger, ergoterapeuter, fysioterapeuter, psykologer og andre.  \r\n\r\n Fælles for alle uddannelserne er, at de uddannede studerende skal have en  \r\n\r\n fælles viden om f.eks. kroppens og sjælens normale funktioner, menneskets  \r\n\r\n reaktioner over for overbelastning fysisk og psykisk og grundlæggende træning  \r\n\r\n og teori omkring samtalen og samarbejdet med et menneske i nød/krise.  \r\n\r\n Undervisningen kan gives på forskellige niveauer afhængig af de enkelte  \r\n\r\n faggruppers behov. Derudover undervises de enkelte faggrupper i egne teorier  \r\n\r\n og metoder. For de mellemlange videregående uddannelsers vedkommende er  \r\n\r\n bachelorgraden en afsluttet erhvervsuddannelse. </P>  \r\n\r\n<P>De sundhedsfaglige uddannelser på niveau IV vil være 2-3-årige  \r\n\r\n kandidatuddannelser inklusive praktik. Enkelte undervisningsenheder kan  \r\n\r\n tilbydes flere faggrupper samtidig, men fortrinsvis tales der her om egen  \r\n\r\n faggruppeundervisning, f.eks. uddannelse til læge (basic doctor), tandlæge  \r\n\r\n eller psykolog. Derudover vil der kunne udbydes kandidatuddannelser som  \r\n\r\n videreuddannelse til sundhedspersonale med en mellemlang videregående  \r\n\r\n uddannelse. </P>  \r\n\r\n<P>De fem sundhedsfakulteter tænkes placeret på de nuværende fem  \r\n\r\n universiteter. De skoler, der befinder sig uden for universitetsbyerne,  \r\n\r\n tænkes knyttet til det nærmeste universitet. Men det er væsentligt, at der på  \r\n\r\n alle skoler uanset placering kan gives brede bacheloruddannelser og ikke kun  \r\n\r\n de nuværende meget snævert erhvervsrettede. </P>  \r\n\r\n<P>Specielt hvad angår lægeuddannelsen, skal der lægges mere vægt på de  \r\n\r\n praktiske sider af lægegerningen. En lægeuddannelse skal ikke være en  \r\n\r\n forberedelse til en forskergerning, men skal rettes mod praktisk  \r\n\r\n beskæftigelse med sundhed og sygdom i lokalsamfundet. Og derfor skal  \r\n\r\n praktikken ikke kun finde sted på universitetshospitaler, men også på  \r\n\r\n almindelige sygehuse og lægehuse. Uddannelsen skal som nu afsluttes med  \r\n\r\n tjeneste som fungerende reservelæge på et sygehus. Specialistuddannelsen skal  \r\n\r\n i store træk foregå som nu. Her er de store specialiserede hospitaler  \r\n\r\n naturlige uddannelsessteder. </P>  \r\n\r\n<P>For de sundhedsuddannede, der skal være forskere, skal der tilbydes  \r\n\r\n Ph.D.-uddannelser oven på kandidatuddannelserne med et væsentligt islæt af  \r\n\r\n metodekurser. Ph.D.-uddannelserne skal finde sted på de samme fakulteter, der  \r\n\r\n udbyder kandidatuddannelser. Denne del skal styrkes, så Danmark fortsat kan  \r\n\r\n være forrest internationalt. Det er et centralt element i  \r\n\r\n beslutningsforslaget, at god sundhedsuddannelse og -forskning er tværfaglig  \r\n\r\n og fra grundlæggende praktik til forskning må bygge på både teoretisk og  \r\n\r\n praktisk erfaring. Derfor må forskningens tyngdepunkt flytte sig fra  \r\n\r\n specialeforskning til forskning med udgangspunkt i sundhedsfremme og  \r\n\r\n forebyggelse. En tilgang af forskere med udgangspunkt i f.eks. sygepleje og  \r\n\r\n ergoterapi vil bidrage til en bredere forskningsprofil end den traditionelle.  \r\n\r\n</P>  \r\n\r\n<P>Ved de foreslåede omlægninger af sundhedsuddannelserne vil Danmark kunne  \r\n\r\n leve op til WHO's retningslinjer for verdenssamfundets sundhedspolitik: </P>  \r\n\r\n<P>- Lighed og retfærdighed i sundhed. </P>  \r\n\r\n<P>- Opprioritering af sundhedsfremme og forebyggelse. </P>  \r\n\r\n<P>- Lokalsamfundets behov skal være styrende. </P>  \r\n\r\n<P>- Demokratisering af sundhedsvæsenet. </P>  \r\n\r\n<P>- Tværfagligt samarbejde mellem professionerne. </P>  \r\n\r\n<P>- Samordnet indsats på tværs af sektorerne. </P>  \r\n\r\n<P>- Øget internationalt samarbejde. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "03/11/1992"
        },
        {
            "displayName": "Accession",
            "displayValue": "19921BA00014"
        },
        {
            "displayName": "Entydig dokumentidentifikation",
            "displayValue": "CL001764"
        },
        {
            "displayName": "Dato for førstegangsindlæggelse",
            "displayValue": "03/11/1992"
        },
        {
            "displayName": "Dato for indlæggelse",
            "displayValue": "03/11/1992"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "14"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}