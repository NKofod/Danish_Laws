{
    "id": 58592,
    "title": "Cirkulæreskrivelse om bedømmelse i personalesager. ",
    "documentTypeId": "210",
    "isSagsforlobPeriodValid": false,
    "shortName": "CIS nr 11105 af 12/02/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om bedømmelse i  \r\n\r\n personalesager. </H1>  \r\n\r\n<P></P>  \r\n\r\n<BR>  \r\n\r\n<P>I forbindelse med overvejelserne om iværksættelsen af nye regler for  \r\n\r\n bedømmelse og forfremmelse i kriminalforsorgen har det været forudsat, at der  \r\n\r\n bl.a. ville blive iværksat en ny bedømmelsesskala, og at der samtidig ville  \r\n\r\n blive udfærdiget en vejledning i udfærdigelsen af bedømmelser. </P>  \r\n\r\n<P>Da det må forventes, at der vil hengå endnu nogen tid inden de nye regler  \r\n\r\n kan iværksættes og på baggrund af Personaleuddannelsesudvalgets betænkning,  \r\n\r\n har direktoratet efter drøftelse med de forhandlingsberettigede  \r\n\r\n personaleorganisationer besluttet nu at iværksætte den nye bedømmelsesskala  \r\n\r\n og et nyt bedømmelsesskema og udsende en vejledning hertil. </P>  \r\n\r\n<P>I den anledning meddeles følgende: </P>  \r\n\r\n<P> <B>1.</B> Bedømmelser af tjenestemænd skal foretages for alle  \r\n\r\n prøveansatte på nærmere fastsatte tidspunkter i prøvetiden (jfr. pkt. 2. og  \r\n\r\n 3.) og for alle tjenestemænd i forbindelse med ansøgning om forfremmelse  \r\n\r\n eller forflyttelse. </P>  \r\n\r\n<P> <B>2.</B> For prøveansattes vedkommende, bortset fra fængselsbetjente,  \r\n\r\n enhedsfunktionærer og værkmestre, skal den første bedømmelse foreligge 5  \r\n\r\n måneder efter ansættelsen, idet uegnede skal kunne meddeles afsked med 14  \r\n\r\n dages varsel til fratræden med udgangen af den 6. ansættelsesmåned. </P>  \r\n\r\n<P>Den anden bedømmelse i prøvetiden skal foreligge senest 1 år og 5 måneder  \r\n\r\n efter ansættelsen. </P>  \r\n\r\n<P> <B>3.</B> For fængselsbetjente, enhedsfunktionærer og værkmestre på prøve  \r\n\r\n skal den første bedømmelse foreligge 5 måneder efter ansættelsen, idet  \r\n\r\n uegnede skal kunne meddeles afsked med 14 dages varsel til fratræden med  \r\n\r\n udgangen af den 6. ansættelsesmåned. </P>  \r\n\r\n<P>Den anden bedømmelse skal foreligge umiddelbart efter  \r\n\r\n udstationeringsperioden imellem Kriminalforsorgens Grunduddannelse I og II.  \r\n\r\n</P>  \r\n\r\n<P>Den tredie bedømmelse skal foreligge senest 2 år og 5 måneder efter  \r\n\r\n ansættelsen. </P>  \r\n\r\n<P> <B>4.</B> Bedømmelsen skal i alle tilfælde omfatte følgende elementer:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) Sikkerhed i arbejdets udførelse. </LI>  \r\n\r\n<LI>2) Arbejdsevne. </LI>  \r\n\r\n<LI>3) Arbejdsindsats. </LI>  \r\n\r\n<LI>4) Samarbejdsevne og i øvrigt forhold til personalet. </LI>  \r\n\r\n<LI>5) Forholdet til indsatte/klienter. </LI>  \r\n\r\n<LI>6) Forholdet til andre, herunder offentlige myndigheder. </LI>  \r\n\r\n</UL>  \r\n\r\n<P>For hvert element foretages en bedømmelse efter følgende skala: </P>  \r\n\r\n<PRE>  \r\n\r\n -I:-  Særdeles god  \r\n\r\n -II:- Meget god  \r\n\r\n -III:-God  \r\n\r\n -IV:- Mindre god  \r\n\r\n -V:-  Utilfredsstillende  \r\n\r\n</PRE>  \r\n\r\n<P>Til bedømmelsen af de enkelte punkter skal knyttes en kortere, uddybende  \r\n\r\n forklaring. </P>  \r\n\r\n<P> <B>5.</B> Direktoratet har udarbejdet vedlagte vejledning i udfærdigelse  \r\n\r\n af bedømmelser. </P>  \r\n\r\n<P>Direktoratet skal indskærpe vigtigheden af, at vejledningen anvendes af  \r\n\r\n alle, der medvirker ved udfærdigelsen af bedømmelser således, at der sikres  \r\n\r\n et så ensartet og objektivt bedømmelsesgrundlag som muligt. </P>  \r\n\r\n<P> <B>6.</B> Et væsentligt formål med den nye bedømmelsesskala og den hertil  \r\n\r\n knyttede vejledning er at tilvejebringe den størst mulige ensartethed i  \r\n\r\n bedømmelserne, uanset af hvem og hvor bedømmelserne er udfærdiget.  \r\n\r\n Direktoratet og Det centrale Forfremmelsesnævn har konstateret en betydelig  \r\n\r\n uensartethed i de afgivne bedømmelser, og navnlig er det konstateret, at  \r\n\r\n bedømmelsesniveauet på flere tjenestesteder generelt er væsentligt højere end  \r\n\r\n forudsat. </P>  \r\n\r\n<P>Som følge heraf må det i forbindelse med iværksættelsen af den nye  \r\n\r\n bedømmelsesskala forudsættes, at der sker en væsentlig sænkning i niveauet  \r\n\r\n for bedømmelserne. Det bemærkes dog i den forbindelse, at den nye  \r\n\r\n bedømmelsesskala ikke er direkte sammenlignelig med den hidtidig anvendte  \r\n\r\n skala. Det bør derfor anføres i en bedømmelse, hvorvidt en ændring i  \r\n\r\n nedadgående retning er udtryk for en ændret vurdering af den pågældende,  \r\n\r\n eller alene er udslag af anvendelsen af det ændrede bedømmelsessystem. I  \r\n\r\n sidstnævnte tilfælde kan der normalt ikke indgives klage over bedømmelsen.  \r\n\r\n</P>  \r\n\r\n<P> <B>7.</B> Ved bedømmelsen anvendes et særligt bedømmelsesskema. (DfK  \r\n\r\n 128). Skemaet skal anvendes i alle tilfælde, hvor en tjenestemand søger om  \r\n\r\n forfremmelse eller forflyttelse, samt ved bedømmelse af tjenestemænd, ansat  \r\n\r\n på prøve. </P>  \r\n\r\n<P>Skemaerne kan rekvireres fra Statsfængslet i Nyborg. </P>  \r\n\r\n<P> <B>8.</B> Med henblik på at vurdere brugen af den ændrede  \r\n\r\n bedømmelsesskala i praksis skal direktoratet anmode om, at kopi af samtlige  \r\n\r\n afgivne bedømmelser indtil videre indsendes til direktoratet, der løbende vil  \r\n\r\n vurdere de enkelte tjenestesteders anvendelse af bedømmelsessystemet,  \r\n\r\n herunder om bedømmelsesniveauet på de enkelte tjenestesteder er i  \r\n\r\n overensstemmelse med vejledningen. </P>  \r\n\r\n<P> <B>9.</B> Man skal anmode om, at personalet i fornødent omfang gøres  \r\n\r\n bekendt med nærværende cirkulære og den hertil knyttede vejledning, ligesom  \r\n\r\n disse bør gøres til genstand for drøftelse i de lokale samarbejdsudvalg. </P>  \r\n\r\n<P> <B>10.</B> Ordningen træder i kraft den 1. marts 1988 og får virkning for  \r\n\r\n bedømmelse af ansatte, der søger forfremmelse og forflyttelse til stillinger,  \r\n\r\n hvortil opslag er sket efter denne dato. </P>  \r\n\r\n<P>Samtidig ophæves direktoratets skrivelse af 1. august 1974. </P>  \r\n\r\n<P>De øvrige gældende regler om afgivelse af bedømmelser, herunder om  \r\n\r\n bedømmelse af prøveansatte og behandling af sager om forfremmelse opretholdes  \r\n\r\n indtil videre. </P>  \r\n\r\n<P>Direktoratet vil senere vende tilbage til spørgsmålet om iværksættelse af  \r\n\r\n nye regler om bedømmelse og forfremmelse i kriminalforsorgen, herunder  \r\n\r\n udfærdigelse af regelmæssige bedømmelser af visse ansatte. </P>  \r\n\r\n<P>E.B. </P>  \r\n\r\n<P>Erik Bang </P>  \r\n\r\n<P>(Til Kriminalforsorgens tjenestesteder) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19881110510"
        },
        {
            "displayName": "Entydig dokumentidentifikation",
            "displayValue": "CM017540"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "18/04/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11105"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "12/02/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Journ. nr. 1.k. 197-71"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}