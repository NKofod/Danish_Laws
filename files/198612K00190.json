{
    "id": 113047,
    "title": "1986 LSF 190   FORSLAG TIL LOV OM OPHÆVELSE AF LOV OM TILLÆG TIL BORGERLIG STRAFFELOV   ANGÅENDE FORRÆDERI OG ANDEN LANDSSKADELIG VIRKSOMHED M.FL. LOVE ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 190",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 190 </P>  \r\n\r\n<P></P>  \r\n\r\n<P>Forslag til Lov om ophævelse af lov om tillæg til borgerlig straffelov  \r\n\r\n angående forræderi og anden landsskadelig virksomhed m.fl. love </P>  \r\n\r\n<P></P>  \r\n\r\n<P>Fremsat af Tinning (VS) Albrechtsen (VS) Elisabeth Bruun Olesen (VS) </P>  \r\n\r\n<P></P>  \r\n\r\n<P>den 30. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>Lov nr. 259 af 1. juni 1945 om tillæg til borgerlig straffelov </P>  \r\n\r\n<P>angående forræderi og anden landsskadelig virksomhed, jf. </P>  \r\n\r\n<P>lovbekendtgørelse nr. 368 af 6. juli 1946, ophæves. </P>  \r\n\r\n<P>§ 2 </P>  \r\n\r\n<P>Lov nr. 406 af 28. august 1945 om tillæg til lov nr. 259 af 1. juni </P>  \r\n\r\n<P>1945 om tillæg til borgerlig straffelov angående forræderi og </P>  \r\n\r\n<P>anden landsskadelig virksomhed ophæves. </P>  \r\n\r\n<P>§ 3 </P>  \r\n\r\n<P>Lov nr. 260 af 1. juni 1945 om tillæg til lov om rettens pleje </P>  \r\n\r\n<P>vedrørende behandling af sager angående forræderi og anden </P>  \r\n\r\n<P>landsskadelig virksomhed m.v. ophæves. BEMÆRKNINGER TIL </P>  \r\n\r\n<P>LOVFORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>Lovforslaget tilsigter at markere afslutningen på det retsopgør, som </P>  \r\n\r\n<P>blev foretaget i årene efter den tyske besættelse. De tre særlove, </P>  \r\n\r\n<P>som foreslås ophævet, dannede grundlag for opgøret. Efter </P>  \r\n\r\n<P>forslagsstillernes opfattelse ville det være illusorisk at </P>  \r\n\r\n<P>forestille sig særlovene bragt i anvendelse i overensstemmelse med </P>  \r\n\r\n<P>deres intentioner, idet såvel retsbevidsthed som strafferet har </P>  \r\n\r\n<P>gennemgået væsentlige forandringer i de forløbne mere end 40 år. </P>  \r\n\r\n<P>Tværtimod ville det stille dansk retspleje i en ganske penibel </P>  \r\n\r\n<P>situation, hvis en eller flere af de personer, som fortsat er </P>  \r\n\r\n<P>efterlyst i henhold til straffelovstillægget, blev tiltalt. På den </P>  \r\n\r\n<P>ene side måtte domstolene have en vis forpligtelse til at afsige </P>  \r\n\r\n<P>dom i overensstemmelse med den praksis, som blev lagt umiddelbart </P>  \r\n\r\n<P>efter besættelsen, i særdeleshed over for personer, hvor </P>  \r\n\r\n<P>medskyldige idømtes dødsstraf. På den anden side måtte domstolene </P>  \r\n\r\n<P>have en forpligtelse til at tage hensyn til, at de eftersøgte har </P>  \r\n\r\n<P>nået en høj alder, at bevisførelsen er vanskeliggjort efter fyrre </P>  \r\n\r\n<P>år, og at dødsstraffen i mellemtiden er afskaffet ved lov nr. 195 </P>  \r\n\r\n<P>af 3. maj 1978. </P>  \r\n\r\n<P>Af formentlig samme grund har dansk politi gennem de senere år udvist </P>  \r\n\r\n<P>passivitet med hensyn til eftersøgning af det resterende antal </P>  \r\n\r\n<P>personer. Så vidt det er forslagsstillerne bekendt, har dansk </P>  \r\n\r\n<P>politi i hvert fald siden 1969 haft kendskab til opholdsadressen </P>  \r\n\r\n<P>for mindst een af de efterlyste, uden at pågældende er krævet </P>  \r\n\r\n<P>udleveret. En sådan passivitet må være godkendt på højeste sted - </P>  \r\n\r\n<P>af justitsministeren og formentlig også af statsministeren - og </P>  \r\n\r\n<P>forslagsstillerne finder ikke anledning til at rette bebrejdelser </P>  \r\n\r\n<P>i den anledning. Men konsekvensen må være, at straffelovstillægget </P>  \r\n\r\n<P>ophæves, fordi dets eventuelle yderligere anvendelse må betragtes </P>  \r\n\r\n<P>som illusorisk. I særdeleshed er det utænkeligt, at tillægget til </P>  \r\n\r\n<P>lov om rettens pleje (med bl.a. begrænsninger i ankemulighederne) </P>  \r\n\r\n<P>på noget tidspunkt bringes i anvendelse. </P>  \r\n\r\n<P>Selv om en sådan ophævelse umiddelbart kan give anledning til en </P>  \r\n\r\n<P>følelsesladet debat, er det forslagsstillernes opfattelse, at den </P>  \r\n\r\n<P>selv under henvisning til lovgivernes intentioner med </P>  \r\n\r\n<P>straffelovstillægget kan forsvares. </P>  \r\n\r\n<P>Lovgivningen blev hovedsagelig begrundet i tre forhold: </P>  \r\n\r\n<P>FOR DET FØRSTE ønskede lovgiverne at foretage den &#187;fornødne </P>  \r\n\r\n<P>udrensning&#171;. FOR DET ANDET ønskedes &#187;et tilbundsgående opgør med  \r\n\r\n</P>  \r\n\r\n<P>dem, der under den tyske besættelse har gjort sig skyldige i </P>  \r\n\r\n<P>landsforræderi m.v.&#171;. FOR DET TREDJE skulle straffelovstillægget </P>  \r\n\r\n<P>&#187;udfylde det svælg, som i besættelsesårene var opstået imellem, </P>  \r\n\r\n<P>hvad folkets retsfølelse tilsagde, og hvad straffeloven </P>  \r\n\r\n<P>foreskrev&#171;. </P>  \r\n\r\n<P>Der kan næppe forventes nogen yderligere &#187;udrensning&#171; eller  \r\n\r\n noget </P>  \r\n\r\n<P>yderligere &#187;opgør&#171;, og netop det hensyn til  \r\n\r\n &#187;retsfølelsen&#171;, som </P>  \r\n\r\n<P>anvendtes i begrundelsen for lovgivningen, tilsiger at ophæve de </P>  \r\n\r\n<P>tre love, idet en domfældelse på grundlag af den på daværende </P>  \r\n\r\n<P>tidspunkt etablerede lovgivning (med dødsstraf, med forhøjede </P>  \r\n\r\n<P>strafferammer og med tilbagevirkende kraft) næppe ville være i </P>  \r\n\r\n<P>overensstemmelse med nutidens &#187;retsfølelse&#171;. </P>  \r\n\r\n<P>En ophævelse af særlovgivningen indebærer imidlertid ikke, at de </P>  \r\n\r\n<P>personer, som fortsat efterlyses, ville være straffri. De ville </P>  \r\n\r\n<P>være omfattet af den borgerlige straffelov, og dermed ville de </P>  \r\n\r\n<P>være undergivet de almindelige strafferammer og </P>  \r\n\r\n<P>forældelsesfrister; men de ville ikke kunne dømmes til døden, selv </P>  \r\n\r\n<P>om de blev fundet skyldige i en af de forbrydelser, som ikke </P>  \r\n\r\n<P>forældes. </P>  \r\n\r\n<P>Egentlig straffrihed ved ophævelse af straffelovstillægget vil ske </P>  \r\n\r\n<P>for så vidt angår lovovertrædelser, der er forældede efter de </P>  \r\n\r\n<P>almindelige regler, og lovovertrædelser, hvis strafbarhed er </P>  \r\n\r\n<P>hjemlet i straffelovstillægget, men ikke i borgelig straffelov. </P>  \r\n\r\n<P>Spørgsmålet om forældelsesfrister indgik i lovgivernes overvejelser </P>  \r\n\r\n<P>under behandlingen og gav sig udtryk i bestemmelsen i § 7 om, at </P>  \r\n\r\n<P>strafansvar eller andre retsfølger i henhold til loven ikke kunne </P>  \r\n\r\n<P>forældes; men baggrunden for denne bestemmelse var, at forbrydere </P>  \r\n\r\n<P>efter nogle års ophold i udlandet skulle hindres i at vende </P>  \r\n\r\n<P>tilbage til Danmark og genoptage deres normale tilværelse. Noget </P>  \r\n\r\n<P>sådant må efter mere end 40 år anses for udelukket, og dertil </P>  \r\n\r\n<P>kommer, at når lovgiverne ønskede denne lovgivning vedtaget, var </P>  \r\n\r\n<P>man nødt til at udelukke forældelse. </P>  \r\n\r\n<P>LOVGIVERNES PRINCIPIELLE OVERVEJELSER </P>  \r\n\r\n<P>Forslagsstillerne skal ikke for nærværende gå dybere ind i </P>  \r\n\r\n<P>diskussionen om særlovgivningens berettigelse, </P>  \r\n\r\n<P>samarbejdspolitikken og retsopgørets faktiske dybde; men den </P>  \r\n\r\n<P>principielle diskussion skal dog for en ordens skyld refereres </P>  \r\n\r\n<P>ganske kortfattet, som den fandt sted, før særlovene blev </P>  \r\n\r\n<P>vedtaget. </P>  \r\n\r\n<P>De to første særlove (lov nr. 259 af 1. juni 1945 og lov nr. 260 af </P>  \r\n\r\n<P>1. juni 1945) fremsattes af justitsminister Busch-Jensen den 25. </P>  \r\n\r\n<P>maj 1945 (se Folketingstidende 1945, forhandlingerne sp. 113). </P>  \r\n\r\n<P>Lovforslagene begrundedes som nævnt i ønskerne om udrensning og </P>  \r\n\r\n<P>opgør og i retsfølelsen; men da ønsket om tilbagevirkende kraft </P>  \r\n\r\n<P>var i strid med § 3 i borgerlig straffelov måtte der etableres en </P>  \r\n\r\n<P>egentlig lovgivning. Justitsministeren fandt tillige, at de i </P>  \r\n\r\n<P>forvejen hjemlede straffe var for milde, og at der i øvrigt måtte </P>  \r\n\r\n<P>skabes lovgrundlag for retslig forfølgelse af forhold, &#187;som var af  \r\n\r\n</P>  \r\n\r\n<P>en sådan karakter, at det måtte stå klart, at den overvejende del </P>  \r\n\r\n<P>af den danske befolkning anså dem for at være i høj grad </P>  \r\n\r\n<P>strafværdige, således at lovgivningsmagten, om den havde haft fuld </P>  \r\n\r\n<P>handlefrihed, utvivlsomt på et tidligere tidspunkt ville have </P>  \r\n\r\n<P>belagt dem med straf.&#171; </P>  \r\n\r\n<P>Under behandlingen i Folketinget og Landstinget indgik især fire </P>  \r\n\r\n<P>problemstillinger som væsentlige i den principielle debat, nemlig </P>  \r\n\r\n<P>lovgivningens tilbagevirkende kraft, den strafpådragende periode, </P>  \r\n\r\n<P>dødsstraffen og minimumsstraffen på 4 år. </P>  \r\n\r\n<P>A. LOVGIVNINGENS TILBAGEVIRKENDE KRAFT </P>  \r\n\r\n<P>Justitsministeren begrundede den tilbagevirkende kraft som refereret </P>  \r\n\r\n<P>ovenfor og fremførte i øvrigt, at kun grove forbrydelser burde </P>  \r\n\r\n<P>give anledning til tiltale, og at nok var tilbagevirkende kraft </P>  \r\n\r\n<P>almindeligvis i strid med retsfølelsen, men det ville dog være </P>  \r\n\r\n<P>mere i strid med retsfølelsen, hvis loven ikke fik tilbagevirkende </P>  \r\n\r\n<P>kraft. Dette synspunkt fik bred opbakning, idet der dog på </P>  \r\n\r\n<P>foranledning af medlem af Landstinget Rytter var særlige </P>  \r\n\r\n<P>betænkeligheder ved også at lade den tilbagevirkende kraft omfatte </P>  \r\n\r\n<P>forhold, der tidligere var straffri (hvervning til tysk </P>  \r\n\r\n<P>krigstjeneste, tjeneste i et korps mod den danske stats lovlige </P>  \r\n\r\n<P>organer, virksomhed af politimæssig karakter, tjeneste i </P>  \r\n\r\n<P>Hipo-korpset eller Sommer-korpset efter den 19. september 1944, </P>  \r\n\r\n<P>samarbejde med besættelsesmagten på anden måde end ved almindeligt </P>  \r\n\r\n<P>lønarbejde og forretningsvirksomhed, økonomisk støtte til </P>  \r\n\r\n<P>presseorganer, som samarbejdede med besættelsesmagten, samt </P>  \r\n\r\n<P>enkelte andre forhold). Omvendt indgik det i overvejelserne, at de </P>  \r\n\r\n<P>norske retsteoretikere Hagerup og Getz ikke fandt noget til hinder </P>  \r\n\r\n<P>for at lovgive med tilbagevirkende kraft, og at hensynet til </P>  \r\n\r\n<P>forbryderen i hvert fald ikke skulle afholde nogen herfra. </P>  \r\n\r\n<P>Resultatet af Rigsdagens overvejelser blev, at loven fik virkning for </P>  \r\n\r\n<P>perioden 9. april 1940-1. juni 1946. Der blev dog givet </P>  \r\n\r\n<P>straffrihed for de handlinger, som var foretaget inden den 29. </P>  \r\n\r\n<P>august 1943, hvis der var handlet i overensstemmelse med lovlige </P>  \r\n\r\n<P>danske myndigheder. Som følge af lovens tilbagevirkende kraft </P>  \r\n\r\n<P>suspenderedes endvidere adgangen til strafnedsættelse efter </P>  \r\n\r\n<P>borgerlig straffelov for forhold, hvorom pågældende ikke kendte </P>  \r\n\r\n<P>forbudsnormerne (ukendskab til lovgivningen). </P>  \r\n\r\n<P>B. DEN STRAFPÅDRAGENDE PERIODE </P>  \r\n\r\n<P>Afgrænsningen af den tidsperiode, hvor straffelovstillægget skulle </P>  \r\n\r\n<P>have gyldighed, gav kun anledning til diskussion for så vidt angår </P>  \r\n\r\n<P>perioden mellem 9. april 1940 og 29. august 1943. </P>  \r\n\r\n<P>Socialdemokratiet havde ønsket, at datoen den 29. august 1943 </P>  \r\n\r\n<P>skulle være skelsættende, og at forhold før denne periode kun </P>  \r\n\r\n<P>undtagelsesvis burde omfattes af loven. Medlem af Landstinget </P>  \r\n\r\n<P>Lannung gjorde sig tilsvarende overvejelser og pegede på, at kun </P>  \r\n\r\n<P>bestemte forbrydelser før den 29. august 1943 burde være </P>  \r\n\r\n<P>strafbare, bl.a. stikkervirksomhed. Hans grundlæggende synspunkt </P>  \r\n\r\n<P>var, at &#187;enhver handling måtte bedømmes på dens baggrund og i dens  \r\n\r\n</P>  \r\n\r\n<P>sammenhæng&#171;. Derfor mente han, at det burde være afgørende, om </P>  \r\n\r\n<P>gerningen var stridende mod retsbevidstheden på </P>  \r\n\r\n<P>gerningstidspunktet. Kredse i modstandsbevægelsen mente omvendt, </P>  \r\n\r\n<P>at handlinger før den 29. august 1943 ikke automatisk skulle være </P>  \r\n\r\n<P>straffri, selv om der var handlet i overensstemmelse med lovlige </P>  \r\n\r\n<P>danske myndigheder. Men det mente politikerne. </P>  \r\n\r\n<P>Bag denne diskussion lå således klare overtoner, der havde mindre at </P>  \r\n\r\n<P>gøre med selve særlovgivningen end med samarbejdspolitikken. </P>  \r\n\r\n<P>C. DØDSSTRAFFEN </P>  \r\n\r\n<P>Justitsministeren begrundede dødsstraffen med &#187;den almindelige </P>  \r\n\r\n<P>retsbevidsthed&#171;, idet denne &#187;utvivlsomt ikke ville finde anden  \r\n\r\n</P>  \r\n\r\n<P>reaktion passende over for nogle af de i besættelsestiden skete </P>  \r\n\r\n<P>forbrydelser&#171;. Med den borgerlige straffelov af 1930 var </P>  \r\n\r\n<P>dødsstraffen ganske vist afskaffet, og i praksis var ingen </P>  \r\n\r\n<P>henrettet, siden en fange i 1892 myrdede en fangevogter. </P>  \r\n\r\n<P>Socialdemokratiet, Det Radikale Venstre og Danmarks Kommunistiske </P>  \r\n\r\n<P>Parti mente, at dødsstraffen nok burde med i straffelovstillægget, </P>  \r\n\r\n<P>men ikke genindføres i borgerlig straffelov. Omvendt mente såvel </P>  \r\n\r\n<P>de Konservative som Venstre, at dødsstraffen burde genindføres. </P>  \r\n\r\n<P>Ved en særlig afstemning herom var dog kun fire medlemmer af </P>  \r\n\r\n<P>Folketinget og tre medlemmer af Landstinget modstandere af </P>  \r\n\r\n<P>dødsstraffens anvendelse i særlovgivning. Blandt disse var medlem </P>  \r\n\r\n<P>af Landstinget Ingeborg Hansen, som mente, &#187;at vi een gang </P>  \r\n\r\n<P>herhjemme med tilslutning hos langt den største del af </P>  \r\n\r\n<P>befolkningen havde arbejdet os bort fra de gamle, rå </P>  \r\n\r\n<P>straffemetoder, at straffelovens principper burde kunne holde selv </P>  \r\n\r\n<P>for en rystelse som den, de nu var udsat for, og at de </P>  \r\n\r\n<P>voldsmetoder, Danmark havde lidt under, havde afsat en smitte, der </P>  \r\n\r\n<P>fandt udslag i et primitivt ønske om hævn for en ugerning.&#171; Hun </P>  \r\n\r\n<P>var hermed på linje med biskop Berggrav, der sagde, &#187;at hver </P>  \r\n\r\n<P>fuldbyrdet dødsdom ville betyde en ulykke for folkets sag.&#171; </P>  \r\n\r\n<P>Resultatet blev dog, at dødsstraffen indførtes i </P>  \r\n\r\n<P>straffelovstillægget. Den afgørende argumentation var, at den </P>  \r\n\r\n<P>kunne virke afskrækkende og være en passende reaktion over for de </P>  \r\n\r\n<P>grove forbrydelser, som var sket. Krigen og besættelsen &#187;havde hos  \r\n\r\n</P>  \r\n\r\n<P>et lille mindretal givet de forbryderiske instinkter frit spil og </P>  \r\n\r\n<P>ladet dem udfolde sig i en hidtil ukendt råhed og hensynsløshed. </P>  \r\n\r\n<P>Over for disse grove forbrydelser ville den almindelige </P>  \r\n\r\n<P>retsbevidsthed utvivlsomt ikke finde anden reaktion end </P>  \r\n\r\n<P>livsstraffen tilfredsstillende&#171;, som justitsministeren sagde. </P>  \r\n\r\n<P>(I konsekvens heraf ændredes endvidere lov om rettens pleje § 1000, </P>  \r\n\r\n<P>stk. 1, hvorved man ophævede en kongelig forordning af 16. </P>  \r\n\r\n<P>december 1840, ifølge hvilken forelæggelse for kongen af alle </P>  \r\n\r\n<P>dødsdomme skulle ske forinden disses fuldbyrdelse. Bestemmelsen </P>  \r\n\r\n<P>havde været uden praktisk betydning siden dødsstraffens </P>  \r\n\r\n<P>afskaffelse med borgerlig straffelov af 1930. I stedet affattedes </P>  \r\n\r\n<P>bestemmelsen i den formulering, der var gældende indtil </P>  \r\n\r\n<P>vedtagelsen af lov nr. 319 af 4. juni 1986. Justitsministerens </P>  \r\n\r\n<P>initiativ til lovændringen i 1986 var begrundet i dødsstraffens </P>  \r\n\r\n<P>afskaffelse med lov nr. 195 af 3. maj 1978. Justitsministeren tog </P>  \r\n\r\n<P>imidlertid ikke samtidig initiativ til at ændre </P>  \r\n\r\n<P>straffelovstillæggets § 3, hvori dødsstraf er hjemlet. Den </P>  \r\n\r\n<P>hidtidige affattelse af retsplejelovens § 1001, stk. 1, foreskrev </P>  \r\n\r\n<P>bl.a. udsættelse af henrettelse af svangre kvinder. Med </P>  \r\n\r\n<P>justitsministerens initiativ til en ændring af retsplejelovens § </P>  \r\n\r\n<P>1001, stk. 1, må ministeren hermed have antaget, at der ikke </P>  \r\n\r\n<P>fandtes - og næppe på noget tidspunkt vil findes - en kvinde, som </P>  \r\n\r\n<P>kunne dømmes efter det fortsat gældende straffelovstillæg, og som </P>  \r\n\r\n<P>tillige var født før den 1. juni 1928 og på </P>  \r\n\r\n<P>henrettelsestidspunktet var gravid. Forslagsstillerne finder ikke </P>  \r\n\r\n<P>grundlag for at imødegå denne tilsyneladende antagelse.) </P>  \r\n\r\n<P>D. MINIMUMSSTRAFFEN På 4 ÅR </P>  \r\n\r\n<P>For at præcisere, at der kun ønskedes rejst tiltale for grove </P>  \r\n\r\n<P>forbrydelser, foreslog justitsministeren en minimumsstraf på 4 års </P>  \r\n\r\n<P>fængsel. Dette suppleredes dog med nogle strafnedsættelsesgrunde </P>  \r\n\r\n<P>og med et princip om, at straffen ikke kunne sættes lavere end det </P>  \r\n\r\n<P>dobbelte af den i borgerlig straffelov for vedkommende handling </P>  \r\n\r\n<P>foreskrevne mindstestraf. Endelig var der bestemmelser om, at </P>  \r\n\r\n<P>reglerne for prøveløsladelse var sat ud af kraft, og at unge under </P>  \r\n\r\n<P>18 år kunne idømmes fængsel i mere end 8 år, selv om borgerlig </P>  \r\n\r\n<P>straffelov i øvrigt satte en sådan grænse. </P>  \r\n\r\n<P>Lovgivernes betænkeligheder gik ud på, at minimumsstraffen udelukkede </P>  \r\n\r\n<P>pådømmelse af et antal forbrydelser, der nok var uomtvistelige, </P>  \r\n\r\n<P>men som ikke berettigede til fængselsstraf på 4 år. </P>  \r\n\r\n<P>Justitsministeren fastholdt imidlertid, at hensigten med </P>  \r\n\r\n<P>straffelovstillægget var at straffe for de grove forbrydelser, og </P>  \r\n\r\n<P>at borgerlig straffelov derudover også kunne anvendes i en række </P>  \r\n\r\n<P>tilfælde. </P>  \r\n\r\n<P>SÆRLOVENE </P>  \r\n\r\n<P>Det nærmere indhold af de tre særlove, som foreslås ophævet med </P>  \r\n\r\n<P>nærværende lovforslag, vil i stor udstrækning være fremgået af </P>  \r\n\r\n<P>foranstående bemærkninger. For fuldstændighedens skyld skal </P>  \r\n\r\n<P>følgende dog tilføjes: </P>  \r\n\r\n<P>A. LOV NR. 259 AF 1. JUNI 1945 OM TILLÆG TIL BORGERLIG STRAFFELOV </P>  \r\n\r\n<P>ANGÅENDE FORRÆDERI OG ANDEN LANDSSKADELIG VIRKSOMHED. </P>  \r\n\r\n<P>Loven er det egentlige straffelovstillæg, uanset at betegnelsen - </P>  \r\n\r\n<P>også i foranstående fremstilling anvendes om særlovgivningen som </P>  \r\n\r\n<P>helhed. </P>  \r\n\r\n<P>Loven indeholder i kapitel I afgrænsningen af den strafpådragende </P>  \r\n\r\n<P>periode, personkredsen, straffearterne og reglerne for </P>  \r\n\r\n<P>konfiskation af formue, frakendelse af tillid og udelukkelse af </P>  \r\n\r\n<P>forældelse. </P>  \r\n\r\n<P>I kapitel II opregnes de strafbare handlinger og strafferammerne for </P>  \r\n\r\n<P>hver enkelt, og i kapitel III findes reglerne for bl.a. udlevering </P>  \r\n\r\n<P>af danske statsborgere, der har begået forbrydelser i et af </P>  \r\n\r\n<P>Tyskland besat land, og for lovens ikrafttræden. </P>  \r\n\r\n<P>Ud over forannævnte bestemmelser om tilbagevirkende kraft, forhøjede </P>  \r\n\r\n<P>strafferammer, anvendelse af dødsstraf m.v. indeholder loven også </P>  \r\n\r\n<P>en hjemmel til at inddrage formue, som tilhører Hipo-, Sommer- </P>  \r\n\r\n<P>eller Schalburgkorpset m.fl. Forslagsstillerne forudsætter, at </P>  \r\n\r\n<P>hvad der i så henseende måtte være at inddrage, på nuværende </P>  \r\n\r\n<P>tidspunkt er inddraget. </P>  \r\n\r\n<P>B. LOV NR. 406 AF 28. AUGUST 1945 OM TILLÆG TIL LOV NR. 259 AF 1. </P>  \r\n\r\n<P>JUNI 1945 OM TILLÆG TIL BORGERLIG STRAFFELOV ANGÅENDE FORRÆDERI OG </P>  \r\n\r\n<P>ANDEN LANDSSKADELIG VIRKSOMHED. </P>  \r\n\r\n<P>Loven er den såkaldte &#187;værnemagerlov&#171;, der udvider det  \r\n\r\n strafområde, </P>  \r\n\r\n<P>som hjemles i kapitel II i det egentlige straffelovstillæg. </P>  \r\n\r\n<P>&#187;Værnemagerloven&#171; var oprindelig tænkt som en del af </P>  \r\n\r\n<P>straffelovstillægget; men da det indebar en række tekniske </P>  \r\n\r\n<P>vanskeligheder at foretage den endelige udformning, valgte man at </P>  \r\n\r\n<P>lade straffelovstillægget gennemføre uden at afvente en løsning på </P>  \r\n\r\n<P>de øvrige og mindre grove former for værnemageri. </P>  \r\n\r\n<P>I loven gøres erhvervsmæssigt samarbejde med besættelsesmagten </P>  \r\n\r\n<P>strafbart, for så vidt det ikke var uundgåeligt eller fandt sted </P>  \r\n\r\n<P>efter danske myndigheders ordre eller anvisning. Loven gjaldt også </P>  \r\n\r\n<P>juridiske personer. I modsætning til det egentlige </P>  \r\n\r\n<P>straffelovstillæg anvendtes straffe mellem 30 dages fængsel og op </P>  \r\n\r\n<P>til 4 års fængsel. </P>  \r\n\r\n<P>Der foregik ikke under behandlingen i Folketinget og Landstinget </P>  \r\n\r\n<P>principielle overvejelser ud over dem, som var foregået omkring </P>  \r\n\r\n<P>selve straffelovstillægget. Der blev dog ytret nogen betænkelighed </P>  \r\n\r\n<P>ved, at de rent økonomiske indgreb over for værnemageri, hvori der </P>  \r\n\r\n<P>ikke tillige var tale om strafansvar, ikke var medtaget i </P>  \r\n\r\n<P>lovforslaget, og at de først vedtoges i den efterfølgende </P>  \r\n\r\n<P>rigsdagssamling. Endvidere fandt man det betænkeligt, at domme </P>  \r\n\r\n<P>efter denne lov kunne ankes fuldt ud, mens de efter det samtidig </P>  \r\n\r\n<P>med straffelovstillægget vedtagne tillæg til lov om rettens pleje </P>  \r\n\r\n<P>kun kunne ankes for så vidt angik de alvorligste (hovedsagelig </P>  \r\n\r\n<P>fængselsstraffe over 10 år og dødsstraf). Tilbage ville således </P>  \r\n\r\n<P>være en gruppe &#187;mellemhårde&#171; domme, som ikke kunne ankes, mens  \r\n\r\n de </P>  \r\n\r\n<P>hårdeste og de mildeste godt kunne ankes. </P>  \r\n\r\n<P>Forslagsstillerne har medtaget ophævelse af dette - &#187;det andet </P>  \r\n\r\n<P>tillæg&#171; - i nærværende lovforslag, fordi det direkte knytter sig </P>  \r\n\r\n<P>til straffelovstillægget og indeholder samme grundprincipper. Af </P>  \r\n\r\n<P>samme grunde omfatter lovforslaget ikke den følgelovgivning, som </P>  \r\n\r\n<P>er uden tilknytning til straffelovstillægget. </P>  \r\n\r\n<P>En ophævelse af loven indebærer, at forholdene bliver straffri, og at </P>  \r\n\r\n<P>der ikke kan ske yderligere konfiskation. Forholdene er nemlig </P>  \r\n\r\n<P>ikke omfattet af reglerne i borgerlig straffelov. </P>  \r\n\r\n<P>Forslagsstillerne finder det imidlertid heller ikke hverken </P>  \r\n\r\n<P>ønskeligt eller sandsynligt, at loven nogen sinde mere vil danne </P>  \r\n\r\n<P>grundlag for konkrete retssager. Alene usikkerheden omkring </P>  \r\n\r\n<P>opgørelsen af en eventuel konfiskation og bevissituationen efter </P>  \r\n\r\n<P>40 år ville betyde alvorlige problemer for retssikkerheden. </P>  \r\n\r\n<P>C. LOV NR. 260 AF 1. JUNI 1945 OM TILLÆG TIL LOV OM RETTENS PLEJE </P>  \r\n\r\n<P>VEDRØRENDE BEHANDLING AF SAGER ANGÅENDE FORRÆDERI OG ANDEN </P>  \r\n\r\n<P>LANDSSKADELIG VIRKSOMHED M.V. </P>  \r\n\r\n<P>I tilknytning til det egentlige straffelovstillæg gennemførtes et </P>  \r\n\r\n<P>tillæg til lov om rettens pleje, der havde til formål at </P>  \r\n\r\n<P>simplificere reglerne for domstolenes behandling af sagerne, uden </P>  \r\n\r\n<P>at domsbehandlingen fik karakter af særdomstole. </P>  \r\n\r\n<P>Da reglerne imidlertid indeholdt begrænsninger i blandt andet </P>  \r\n\r\n<P>ankeadgangen, vil det altid kunne diskuteres, hvorvidt denne </P>  \r\n\r\n<P>hensigt var opfyldt. Baggrunden var, at man forudså et meget stort </P>  \r\n\r\n<P>antal sager, og man valgte derfor at lade sagerne påkende ved </P>  \r\n\r\n<P>underret i 1. instans og at lade nævningesager behandle som </P>  \r\n\r\n<P>domsmandssager. Der blev endvidere beskikket et antal </P>  \r\n\r\n<P>underretsdommere i 1. instans og et antal landsdommere som </P>  \r\n\r\n<P>ankeinstans, et antal overtallige statsadvokater og et antal </P>  \r\n\r\n<P>sagførere til at udføre anklagen ved underret. </P>  \r\n\r\n<P>Under behandlingen i Rigsdagen påkaldte den indskrænkede ankeadgang </P>  \r\n\r\n<P>sig størst principiel betænkelighed; men selv om ankeadgangen </P>  \r\n\r\n<P>udvidedes i forhold til justitsministerens forslag, var den </P>  \r\n\r\n<P>fortsat begrænset i forhold til de sædvanlige principper i dansk </P>  \r\n\r\n<P>retspleje. </P>  \r\n\r\n<P>Forslagsstillerne finder det udelukket, at tillægget til lov om </P>  \r\n\r\n<P>rettens pleje under nogen omstændigheder vil finde anvendelse, </P>  \r\n\r\n<P>heller ikke selv om man tænkte sig den teoretiske situation, at en </P>  \r\n\r\n<P>person blev tiltalt efter straffelovstillægget. Med ophævelse af </P>  \r\n\r\n<P>loven gælder lov om rettens pleje, såfremt der måtte være </P>  \r\n\r\n<P>anledning til at pådømme sager, der med straffelovstillæggets </P>  \r\n\r\n<P>ophævelse ville være strafbare efter borgerlig straffelov. </P>  \r\n\r\n<P>LOVFORSLAGETS KONSEKVENSER </P>  \r\n\r\n<P>Den retsfølelse, der betingede særlovgivningen, er i de forløbne år </P>  \r\n\r\n<P>ændret således, at den i stedet ville finde det anstødeligt, om </P>  \r\n\r\n<P>der gennemførtes en retssag under brug af tillægget til lov om </P>  \r\n\r\n<P>rettens pleje og med en anklage efter straffelovstillægget, som </P>  \r\n\r\n<P>ikke samtidig kunne rejses efter borgerlig straffelov. Det ville </P>  \r\n\r\n<P>endvidere være i strid med retsfølelsen, om der ved en dansk </P>  \r\n\r\n<P>domstol afsagdes en dødsdom. </P>  \r\n\r\n<P>Dertil kommer, at der i det hele taget næppe ville være noget formål </P>  \r\n\r\n<P>i at pådømme et 40 år gammelt forhold, i givet fald mod personer, </P>  \r\n\r\n<P>som nu har opnået en høj alder, og som i og med, at de er på fri </P>  \r\n\r\n<P>fod, næppe kan anklages for at have begået forbrydelser i de </P>  \r\n\r\n<P>mellemliggende år. </P>  \r\n\r\n<P>Det ville yderligere give anledning til betænkelighed i bevismæssig </P>  \r\n\r\n<P>henseende at tage stilling til lovovertrædelser, som ligger så </P>  \r\n\r\n<P>langt tilbage i tiden, og uanset at lovgiverne i forbindelse med </P>  \r\n\r\n<P>retsopgøret ikke ønskede nogen forældelsesfrist, var den gængse </P>  \r\n\r\n<P>betænkelighed ved pådømmelse af ældre sager ikke ukendt for dem. </P>  \r\n\r\n<P>På de betingelser, som lovgivningen skete under, var det </P>  \r\n\r\n<P>imidlertid en logisk nødvendighed at ophæve forældelsesfristerne. </P>  \r\n\r\n<P>En ophævelse af særlovgivningen ville markere, at retsopgøret var </P>  \r\n\r\n<P>slut, og at det snarere er nødvendigt med en dialog &#187;med </P>  \r\n\r\n<P>historien&#171;. </P>  \r\n\r\n<P>Det er indgået i forslagsstillernes overvejelser, om en ophævelse af </P>  \r\n\r\n<P>lovgivningen kunne virke anstødelig på de mennesker, som under </P>  \r\n\r\n<P>besættelsen udførte et stort og uegennyttigt arbejde, også med </P>  \r\n\r\n<P>livet som indsats. Vi har imidlertid konkluderet, at hvis </P>  \r\n\r\n<P>samfundet ikke kan finde andre måder at vise frihedskæmperne sin </P>  \r\n\r\n<P>respekt og anerkendelse på end gennem opretholdelsen af en </P>  \r\n\r\n<P>illusorisk lovgivning, så er respekten fattig og indholdsløs. </P>  \r\n\r\n<P>Tværtimod vil en indsats for fred, frihed og retssikkerhed være den </P>  \r\n\r\n<P>bedst tænkelige måde at vise respekten på. </P>  \r\n\r\n<P>AFSLUTTENDE BEMÆRKNINGER </P>  \r\n\r\n<P>Forslagsstillerne har i nærværende bemærkninger afholdt sig fra en </P>  \r\n\r\n<P>egentlig stillingtagen til lovgivningens berettigelse, anvendelsen </P>  \r\n\r\n<P>af dødsstraffen, retsopgørets karakter m.v. Det er dog ikke nogen </P>  \r\n\r\n<P>tilfældighed, at bemærkningerne til lovforslaget sine steder </P>  \r\n\r\n<P>antyder en kritik af lovgivning med tilbagevirkende kraft, </P>  \r\n\r\n<P>anvendelse af dødsstraf, ophævelse af forældelsesfrister, </P>  \r\n\r\n<P>slækkelse i retsgarantierne og kritikløs anvendelse af </P>  \r\n\r\n<P>&#187;retsfølelsen&#171; som begrundelse for konkrete lovinitiativer.  \r\n\r\n Disse </P>  \r\n\r\n<P>principper er efter forslagsstillernes opfattelse helt vitale i et </P>  \r\n\r\n<P>retssamfund; men nærværende lejlighed er fundet uegnet til en </P>  \r\n\r\n<P>nærmere diskussion herom. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00190"
        },
        {
            "displayName": "Entydig dokumentidentifikation",
            "displayValue": "CL005536"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "190"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}