{
    "id": 124284,
    "title": "Forslag til folketingsbeslutning om at forbedre, fremrykke, omlægge og forenkle den aktive\u000bbeskæftigelsesindsats i den første ledighedsperiode",
    "documentTypeId": "480",
    "isSagsforlobPeriodValid": true,
    "shortName": "2008/1 BSF 166",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 3. april 2009 af Eigil Andersen (SF), Karsten Hønge (SF) og Ole Sohn (SF)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om at forbedre, fremrykke, omlægge og forenkle den aktivebeskæftigelsesindsats i den første ledighedsperiode</p>\r\n      <p class=\"Tekst\">Folketinget opfordrer regeringen til senest den 15. oktober 2009 at fremsætte forslag til lov om ændring af lov om ansvaret for og styringen af den aktive beskæftigelsesindsats, lov om en aktiv beskæftigelsesindsats og lov om arbejdsløshedsforsikring m.v., således</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> at aktiveringen af de ledige fremrykkes fra 9 til 6 måneder,</p>\r\n        <p class=\"Liste1\"><span class=\"Liste1Nr\" id=\"\">–</span> at a-kassen får ret til at overtage ansvaret for den aktive beskæftigelsesindsats for kassens ledige inden for de første 9 måneders ledighed,</p>\r\n        <p class=\"Liste1\"><span class=\"Liste1Nr\" id=\"\">–</span> at a-kasser, der har overtaget ansvaret for den aktive beskæftigelsesindsats inden for de første 9 måneder for ledige, hvor den aktive beskæftigelsesindsats mest hensigtsmæssigt bør rette sig mod andre dele af arbejdsmarkedet end dem, der ligger inden for a-kassens naturlig område, får ret til at træffe beslutning om overflytning af ansvaret for disse ledige til jobcenteret, og</p>\r\n        <p class=\"Liste1\"><span class=\"Liste1Nr\" id=\"\">–</span> at de, der har ansvaret for den aktive beskæftigelsesindsats, får tildelt større metodefrihed i indsatsen.</p>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"Tekst9\">Forslaget har til formål at forbedre, fremrykke, omlægge og forenkle den aktive beskæftigelsesindsats i den første ledighedsperiode.</p>\r\n      <p class=\"Tekst9\">Forslagsstillerne finder det hensigtsmæssigt, at den ledige allerede efter 6 måneders ledighed indgår i en aktiv beskæftigelsesindsats. De ledige, der ikke umiddelbart selv finder nyt arbejde, kan hermed hurtigere få den nødvendige hjælp med vejledning, opkvalificering eller udslusning til ordinær beskæftigelse gennem et job med løntilskud. Denne fremrykning er ikke mindst hensigtsmæssig i en tid med udsigt til en afgørende stigning i ledigheden, hvor en stigende del af de ledige må formodes at få behov for en aktiv beskæftigelsesindsats med omskoling eller opkvalificering.</p>\r\n      <p class=\"Tekst9\">Forslaget indebærer, at ansvaret for den aktive beskæftigelsesindsats inden for de første 9 måneder flyttes til a-kassen, hvis a-kassen ønsker dette. Det vil give a-kassen muligheder for at udnytte sit kendskab til såvel de ledige som områdets arbejdsmarked til den bedst mulige beskæftigelsesindsats.</p>\r\n      <p class=\"Tekst9\">Dog kan der være tilfælde, hvor en ledig kan have behov for en aktiv beskæftigelsesindsats rettet mod andre arbejdsområder end det, der er a-kassens naturlige. Derfor foreslås det, at a-kassen får mulighed for at træffe beslutning om overflytning af ansvaret til jobcenteret i de tilfælde, hvor den individuelle indsats vurderes at være mest effektiv, hvis den rettes mod sådanne andre arbejdsområder.</p>\r\n      <p class=\"Tekst9\">Hvis a-kassen vælger at påtage sig opgaven, tilføres a-kassen midler til at påtage sig ansvaret efter samme tildelingskriterier som jobcentrene.</p>\r\n      <p class=\"Tekst9\">Med henblik på at give de ansvarlige instanser bedre muligheder for at tilrettelægge den aktive beskæftigelsesindsats så effektivt som muligt og mere i overensstemmelse med de regionale og individuelle behov, foreslås det, at de, der har ansvaret for den aktive beskæftigelsesindsats, får tildelt større metodefrihed i indsatsen. F.eks. foreslås det, at den ansvarlige for den aktive beskæftigelsesindsats får mulighed for – under hensyn til den lediges ønsker og forudsætninger og det regionale arbejdsmarkeds behov – at træffe afgørelse om, at ledige, der inden for en kortere periode har udsigt til at kunne finde beskæftigelse på grundlag af sin egen aktive jobsøgning, ikke skal deltage i individuelle jobsamtaler i en nærmere angiven periode. Dermed frigøres ressourcer, som a-kassen eller jobcenteret kan bruge på andre ledige, der har større behov.</p>\r\n      <p class=\"Tekst9\"><span class=\"Italic\">Økonomiske konsekvenser for det offentlige</span></p>\r\n      <p class=\"Tekst9\">Forslaget vil have begrænsede økonomiske konsekvenser for det offentlige. Selve muligheden for at a-kasserne kan overtage den aktive beskæftigelsespolitik inden for de første 9 måneders ledighed vil være udgiftsneutral, da a-kasserne forudsættes at foretage indsatsen inden for de samme økonomiske rammer som jobcentrene. Derimod vil en fremrykning af den aktive beskæftigelsesindsats umiddelbart medføre en offentlig merudgift. En del af denne merudgift må forventes at blive modsvaret af besparelse på aktiveringsindsats senere i ledighedsforløbet, ligesom en fremrykning af den aktive beskæftigelsespolitik forventes at mindske ledigheden.</p>\r\n      <p class=\"Tekst9\">Indførelse af større metodefrihed vil, afhængigt af omfanget, medføre en ressourcemæssig effektivisering, som i princippet kan udmøntes som en besparelse.</p>\r\n      <p class=\"Tekst9\">Efter forslagsstillernes opfattelse kan denne ressourcemæssige effektivisering dog mere hensigtsmæssigt udnyttes til en kvalitativ forbedring af kontakten til de ledige og indholdet i den aktive beskæftigelsesindsats.</p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Eigil Andersen </span>(SF):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om at forbedre, fremrykke, omlægge og forenkle den aktivebeskæftigelsesindsats i den første ledighedsperiode.</p>\r\n      <p class=\"ForslagsNummer\">(Beslutningsforslag nr. B 166).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2008/1 BF 166",
            "stateLabel": "Forkastet",
            "references": [
                {
                    "shortName": "2008/1 BSF 166",
                    "title": "Forslag til folketingsbeslutning om at forbedre, fremrykke, omlægge og forenkle den aktive\u000bbeskæftigelsesindsats i den første ledighedsperiode",
                    "presentationName": "Beslutningsforslag som fremsat",
                    "documentTypeId": 480,
                    "documentId": 124284,
                    "eliUri": "/eli/ft/20081BB00166",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/beslutningsforslag/b166/index.htm"
                },
                {
                    "shortName": "2008/1 BTB 166",
                    "title": "Betænkning over  Forslag til folketingsbeslutning om at forbedre, fremrykke, omlægge og forenkle den aktive beskæftigelsesindsats i den første ledighedsperiode",
                    "presentationName": "Betænkning over beslutningsforslag",
                    "documentTypeId": 500,
                    "documentId": 125226,
                    "eliUri": "/eli/ft/20081DB01015",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "04/04/2009"
        },
        {
            "displayName": "Accession",
            "displayValue": "20081BB00166"
        },
        {
            "displayName": "Entydig dokumentidentifikation",
            "displayValue": "AX011021"
        },
        {
            "displayName": "Dato for førstegangsindlæggelse",
            "displayValue": "04/04/2009"
        },
        {
            "displayName": "Dato for indlæggelse",
            "displayValue": "25/09/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "166"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}