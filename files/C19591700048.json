{
    "id": 51639,
    "title": "Regler vedrørende automatiske signaler ved niveauoverkørsler over jernbaner ",
    "documentTypeId": "880",
    "isSagsforlobPeriodValid": false,
    "shortName": "RGL nr 17000 af 14/12/1959",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Regler vedrørende automatiske signaler ved  \r\n\r\n niveauoverkørsler over jernbaner </H1>  \r\n\r\n<P></P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1 </B> </P>  \r\n\r\n<P>Signalet mod vejen skal være et lyssignal, der kan suppleres med  \r\n\r\n klokkesignal, hvis forholdene gør det ønskeligt, eller suppleres med  \r\n\r\n halvbomme og klokkesignal, hvis vejtrafikkens tæthed eller hastighed eller  \r\n\r\n andre forhold gør det ønskeligt. </P>  \r\n\r\n<P>Der anbringes et lyssignal med baggrundsskærm på hver side af banen på  \r\n\r\n krydsmærkestanderen, som opstilles overensstemmende med reglerne i  \r\n\r\n ministeriet for offentlige arbejders bekendtgørelse om vejafmærkning m.v. af  \r\n\r\n 1. juli 1955. Bilagets fig. 1 og 2 viser det normale lyssignal for krydsning  \r\n\r\n med en enkeltsporet bane samt form og farve for lyssignalets baggrundsskærm.  \r\n\r\n</P>  \r\n\r\n<P>Hvor forholdene, og i særdeleshed lyssignalernes synlighed, vejens bredde  \r\n\r\n eller vejtrafikkens tæthed gør det nødvendigt, skal der anbringes lyssignal i  \r\n\r\n begge vejsider, ligesom der kan opsættes flere lyssignaler ved  \r\n\r\n vejindmundinger. Lyssignaler, som ikke anbringes på en krydsmærkestander,  \r\n\r\n opsættes normalt på en stander som vist på fig. 3. Bagsiden af  \r\n\r\n baggrundsskærme og standere skal være grå. </P>  \r\n\r\n<P>Når klokkesignal anvendes som supplement til lyssignal, anbringes klokken  \r\n\r\n normalt på en af vejlanternestanderne, men kan i specielle tilfælde anbringes  \r\n\r\n på en særskilt stander. </P>  \r\n\r\n<P>Når halvbomme anvendes som supplement til lyssignal, skal der anbringes  \r\n\r\n lyssignal i begge vejsider, og bommene skal placeres imellem lyssignal og  \r\n\r\n spor. Bommene skal normalt sænkes vinkelret på vejens retning og skal dække  \r\n\r\n den højre halvdel af kørebanen (på veje med 2 adskilte kørebaner hele højre  \r\n\r\n kørebane) samt eventuel cykelsti i vejens højre side og helt eller delvis -  \r\n\r\n f.eks. ved kontravægtarmen - eventuelt fortov i samme vejside. Hver bom skal  \r\n\r\n være forsynet med to bomlygter, og bommenes forside skal skiftevis have røde  \r\n\r\n og hvide felter, forsynet med lysreflekterende materialer. Der skal  \r\n\r\n forefindes fuld strømreserve. </P>  \r\n\r\n<P>På bilagets fig. 5 er vist en overkørsel med lyssignaler suppleret med  \r\n\r\n halvbomme og klokker. Der anbringes klokkesignal på begge sider af banen.  \r\n\r\n</P>  \r\n\r\n<P>Højden over vejbanen af de til anlægget hørende vejlanterner skal normalt  \r\n\r\n være 2,5 m, når der kun findes lyssignaler i højre vejside, og normalt 2,2 m,  \r\n\r\n når der findes lyssignaler i begge vejsider. </P>  \r\n\r\n<P>Lyssignalerne opstilles normalt 6 m fra nærmeste spormidte, målt vinkelret  \r\n\r\n på sporets retning. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> </P>  \r\n\r\n<P>Lyssignalet udføres som et elektrisk blinksignal. Uden for togtid vises  \r\n\r\n intet lys. Når tog nærmer sig, vises rødt blinklys med 60-100 blink pr.  \r\n\r\n minut. Blinkkarakteren skal være således, at der bliver tydeligt mørke  \r\n\r\n mellemrum mellem blinkene. </P>  \r\n\r\n<P>Lysstyrken skal være så stor, at lyssignalet ved fri udsigt til dette selv  \r\n\r\n under ugunstigste lysforhold i sigtbart vejr er godt synligt ved dag i en  \r\n\r\n afstand af 150 m. I en afstand af normalt 15 m fra nærmeste vejlanterne skal  \r\n\r\n lyset kunne iagttages i en højde af 1,2 m over kørebanen i dennes, og såfremt  \r\n\r\n klokkesignal ikke forefindes, tillige i en eventuel cykelstis bredde. Hvis  \r\n\r\n afstanden fra en vejlanternestander til fjerneste kørebanebegrænsning  \r\n\r\n overstiger 6,5 m, eller hvis en vejlanterne som følge af vejens  \r\n\r\n stigningsforhold må anbringes i anden højde end angivet i § 1, skal der  \r\n\r\n normalt anbringes vejlanterner i begge vejsider. Såfremt lyssignal af særlige  \r\n\r\n grunde må opstilles på en langs banen løbende parallelvej, som indmunder i  \r\n\r\n den over overkørslen førende vej, og man ønsker at tilkendegive, at passage  \r\n\r\n forbi signalet er tilladt, hvis sporet ikke krydses, kan signalet suppleres  \r\n\r\n med den i ministeriet for offentlige arbejders bekendtgørelse om  \r\n\r\n vejafmærkning på bilag 11, fig., viste grønne pil, der da skal tændes  \r\n\r\n samtidig med lyssignalet og vise fast grønt lys. Linsen med den grønne pil  \r\n\r\n anbringes på signalstanderen umiddelbart under baggrundsskærmen, jfr.  \r\n\r\n bilagets fig. 4. </P>  \r\n\r\n<P>Klokkesignalet skal gives som 60-100 kraftige slag pr. minut, og  \r\n\r\n ringningen skal have samme varighed som det røde blinklys, medmindre  \r\n\r\n lyssignalet er suppleret med halvbomme, i hvilket tilfælde ringningen kan  \r\n\r\n ophøre, når halvbommene er helt nede. </P>  \r\n\r\n<P>Uden for togtid skal halvbommene stå lodret, og der vises intet lys fra  \r\n\r\n bomlygterne. Når tog nærmer sig, skal halvbommene sænkes til vandret  \r\n\r\n stilling. Bomlygterne skal, så snart halvbommene ikke er i lodret stilling,  \r\n\r\n vise rødt fast lys mod vejen til begge sider. Lyset på bommenes forside skal  \r\n\r\n i mørke ved fri udsigt til bomlygterne være synligt i en afstand af mindst  \r\n\r\n 150 m. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3 </B> </P>  \r\n\r\n<P>Ved automatisk igangsætning af anlægget skal lys- og klokkesignalet (for  \r\n\r\n tog med den på stedet benyttede største kørehastighed) starte mindst 22  \r\n\r\n sekunder, før togets første aksel har nået overkørslen, dog mindst 27  \r\n\r\n sekunder før overkørslen nås, hvis lyssignalet er suppleret med halvbomme.  \r\n\r\n Lys- og klokkesignal skal have været i funktion i ca. 5 sekunder, inden  \r\n\r\n bommenes sænkning påbegyndes. Lyssignal og eventuelt klokkesignal skal  \r\n\r\n afbrydes automatisk, når togets sidste aksel har passeret eller nået  \r\n\r\n overkørslen, og samtidig skal hævningen af eventuelle halvbomme påbegyndes.  \r\n\r\n Ved stationer må lyssignaler dog ikke slukkes, og halvbomme ikke hæves, så  \r\n\r\n længe tog holder på overkørslen. </P>  \r\n\r\n<P>Ved alle anlæg skal findes en eller flere indretninger, ved hjælp af  \r\n\r\n hvilke anlægget manuelt kan sættes i gang, standses eller sættes ud af  \r\n\r\n virksomhed. Betjeningsanordninger placeres og betjenes efter lokale hensyn,  \r\n\r\n idet kortest mulig spærring af vejen tilstræbes. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4 </B> </P>  \r\n\r\n<P>I anlægget skal indgå en anordning, som bevirker, at lyssignaler slukkes,  \r\n\r\n at klokkesignaler ophører, og at halvbomme hæves, hvis anlægget fejlagtigt  \r\n\r\n har vist spærring af overkørslen i ca. 6 minutter. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5 </B> </P>  \r\n\r\n<P>Mod banen opstilles ved overkørslen en kontrollanterne for hver  \r\n\r\n køreretning. Hvor forholdene gør det ønskeligt eller nødvendigt, dubleres  \r\n\r\n kontrollanternerne ud ad banen, således at lokomotivføreren i sigtbart vejr  \r\n\r\n kan se kontrollys ved passage af det nedenfor nævnte kendingsmærke.  \r\n\r\n Kontrollanternerne skal vise hvidt blinklys og tændes og slukkes samtidig med  \r\n\r\n det røde blinklys mod vejen, og kontrollanternerne må kun vise blinklys, hvis  \r\n\r\n alle vejlanterner lyser. </P>  \r\n\r\n<P>Ved anlæg med halvbomme må kontrollanternerne kun vise hvidt blinklys, når  \r\n\r\n alle vejlanterner og mindst en bomlygte på hver bom er tændt, samt når  \r\n\r\n sænkning af bommene er påbegyndt. Når det hvide blinklys i kontrollanternen  \r\n\r\n for et halvbomanlæg er slukket, skal der fra overkørslen vises brandgult,  \r\n\r\n fast lys mod banen. </P>  \r\n\r\n<P>Ud ad banen anbringes kendingsmærker for kontrollanternerne normalt i en  \r\n\r\n afstand af ca. 350 m fra overkørslen ved 75 km's toghastighed og ved andre  \r\n\r\n hastigheder i en afstand beregnet med samme sikkerhed for bremsning. </P>  \r\n\r\n<P>Kan en lokomotivfører ikke se kontrollys, eller vises hvidt, fast lys,  \r\n\r\n eller brandgult, fast lys fra overkørslen, vil lokomotivføreren forholde sig  \r\n\r\n i overensstemmelser med det af ministeriet i banernes reglement herom  \r\n\r\n fastsatte. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6 </B> </P>  \r\n\r\n<P>Ved overkørsler på dobbeltsporede baner må lyssignaler med eller uden  \r\n\r\n halvbomme ikke anvendes. </P>  \r\n\r\n<P>I andre tilfælde, hvor der i overkørslen er flere spor, som samtidig kan  \r\n\r\n befares af tog, kan lyssignaler suppleret med halvbomme anvendes efter særlig  \r\n\r\n godkendelse. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7 </B> </P>  \r\n\r\n<P>Foranstående regler, der erstatter tilsvarende regler af 25. marts 1935,  \r\n\r\n skal bringes til anvendelse ved anlæg, som etableres 3 måneder efter  \r\n\r\n reglernes ikrafttræden. Om eventuel ændring af tidligere opstillede anlæg  \r\n\r\n træffer ministeriet nærmere bestemmelse i hvert enkelt tilfælde. </P>  \r\n\r\n<P>Ministeriet for offentlige arbejder, 14. december 1959. </P>  \r\n\r\n<P> <I>Kai Lindberg.</I>  </P>  \r\n\r\n<P>/ <I>E. Clausen.</I>  </P>  \r\n\r\n<P>Lyssignal for enkeltsporet bane, eet spor i overkørslen. </P>  \r\n\r\n<P>fig. 1. <IMG SRC=\"/image.aspx?id=51639&img=CR10467_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Lyssignal for enkeltsporet bane, flere spor i overkørslen. </P>  \r\n\r\n<P>fig. 2. <IMG SRC=\"/image.aspx?id=51639&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Lyssignal på særlig stander. </P>  \r\n\r\n<P>fig. 3. <IMG SRC=\"/image.aspx?id=51639&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Lyssignal med pilsignal. </P>  \r\n\r\n<P>fig. 4. <IMG SRC=\"/image.aspx?id=51639&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Lyssignalanlæg med automatiske halvbomme. </P>  \r\n\r\n<P>fig. 5. <IMG SRC=\"/image.aspx?id=51639&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19591700048"
        },
        {
            "displayName": "Entydig dokumentidentifikation",
            "displayValue": "CM010467"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "23/12/2015"
        },
        {
            "displayName": "Dokumenttype",
            "displayValue": "Regel"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "17000"
        },
        {
            "displayName": "År for udstedelse",
            "displayValue": "1959"
        },
        {
            "displayName": "Dato for underskrift",
            "displayValue": "14/12/1959"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}