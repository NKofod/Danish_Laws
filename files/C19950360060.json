{
    "id": 80872,
    "title": "At-anvisning nr. 2.0.1.1, november 1995, erstatter april 1992 Indretning af fjernstyring til tekniske hjælpemidler ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3600 af 01/11/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-anvisning nr. 2.0.1.1, november 1995,  \r\n\r\n erstatter april 1992 Indretning af fjernstyring til tekniske hjælpemidler  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P> <B>Indledning</B>  </P>  \r\n\r\n<P>Denne anvisning knytter sig til kapitel 3 i Arbejdstilsynets  \r\n\r\n bekendtgørelse nr. 561 af 24. juni 1994 om indretning af tekniske  \r\n\r\n hjælpemidler. Bekendtgørelsen indeholder bl.a. krav om, at tekniske  \r\n\r\n hjælpemidler skal konstrueres og udstyres m.v. således, at farer ved  \r\n\r\n hjælpemidlet er imødegået, og at betjening, reparation, rengøring m.v. kan  \r\n\r\n ske sikkerheds- og sundhedsmæssigt forsvarligt. I § 26 findes nogle særlige  \r\n\r\n krav til betjeningsanordninger og styresystemer. </P>  \r\n\r\n<P>Denne anvisning giver nærmere retningslinier for, hvorledes nævnte krav  \r\n\r\n kan opfyldes for trådløse styringer til tekniske hjælpemidler. </P>  \r\n\r\n<P>Anvisningen gælder dog ikke, hvis anlægget omfattes af kapitel 2 i nævnte  \r\n\r\n bekendtgørelse. I så fald finder alene bestemmelserne i dette kapitel samt  \r\n\r\n bekendtgørelsens bilag I anvendelse. Afgørende for, om dette er tilfældet,  \r\n\r\n vil normalt være, om fjernstyringsanlægget som nyt er leveret til brug efter  \r\n\r\n den 31. december 1994. </P>  \r\n\r\n<P>I At-anvisning nr. 2.2.0.1, Maskiner og maskinanlæg, er nærmere redegjort  \r\n\r\n for anvendelsesområdet for kapitel 3 og kapitel 2 i nævnte bekendtgørelse, og  \r\n\r\n der henvises herom til denne At-anvisning. </P>  \r\n\r\n<P>Anvisningen omhandler endvidere krav til brugen af omhandlede  \r\n\r\n fjernstyringsanlæg i Arbejdstilsynets bekendtgørelse, om anvendelse af  \r\n\r\n tekniske hjælpemidler, specielt krav vedrørende opstilling,  \r\n\r\n eftersyn/vedligeholdelse og instruktion. </P>  \r\n\r\n<P>Arbejdstilsynet kræver, at fjernstyringer til tekniske hjælpemidler er  \r\n\r\n indrettet og opstillet i overensstemmelse med anvisningen eller på anden lige  \r\n\r\n så forsvarlig måde. Hvor konkrete omstændigheder gør det nødvendigt, kan  \r\n\r\n Arbejdstilsynet dog stille yderligere krav. </P>  \r\n\r\n<P>Anvisningen omhandler ikke de krav, der i medfør af anden lovgivning måtte  \r\n\r\n stilles til fjernstyringsanordninger, fx krav om godkendelse fra  \r\n\r\n telemyndighed. </P>  \r\n\r\n<P>Anvisningen er udarbejdet af Direktoratet for Arbejdstilsynet. </P>  \r\n\r\n<P CLASS=PUNKT> <B>1.</B> Område </P>  \r\n\r\n<P>Denne anvisning gælder for radioudrustning og andre trådløse udrustninger,  \r\n\r\n som anvendes til styring af tekniske hjælpemidler, ved hvis anvendelse der  \r\n\r\n kan opstå fare for sikkerhed eller sundhed. </P>  \r\n\r\n<P>Tekniske hjælpemidler med fjernstyring vil typisk være porte, kraner,  \r\n\r\n ramper, løftelad, trækspil, stationære og mobile maskiner, procesanlæg og  \r\n\r\n køretøjer. </P>  \r\n\r\n<P>Hvis sådanne fjernstyringsanlæg er omfattet af kapitel 2 i bekendtgørelse  \r\n\r\n nr. 561 af 24. juni 1994 om indretning af tekniske hjælpemidler, finder  \r\n\r\n anvisningen ikke anvendelse, jævnfør indledningen. </P>  \r\n\r\n<P CLASS=PUNKT> <B>2.</B> Indretning, konstruktion og udstyr </P>  \r\n\r\n<P>2.1 Betjeningsboksen/senderen skal være ergonomisk hensigtsmæssigt  \r\n\r\n udformet og skal kunne være på en måde, der sikrer, at den ikke tabes. </P>  \r\n\r\n<P> <B>2.2</B> Betjeningsorganerne skal være konstrueret, udført og udformet  \r\n\r\n således, at utilsigtet påvirkning, hvorved der kan opstå fare, er forhindret  \r\n\r\n eller imødegået. </P>  \r\n\r\n<P> <B>2.3</B> Alle farlige maskinbevægelser skal normalt styres med  \r\n\r\n holdetryk. </P>  \r\n\r\n<P>Holdetryk kan fx være betjeningshåndtag eller -knap, som automatisk går i  \r\n\r\n neutral stilling, når den slippes (dødmandsfunktion). </P>  \r\n\r\n<P>Når holdetrykket slippes, skal maskinens bevægelse stoppe og om nødvendigt  \r\n\r\n bremses. </P>  \r\n\r\n<P> <B>2.4</B> Senderen skal være indrettet og udstyret under hensyntagen til  \r\n\r\n den foreliggende styringsopgave og skal normalt være forsynet med: </P>  \r\n\r\n<UL CLASS=PLAIN-LIST>  \r\n\r\n<LI>a) Nødstop, som kan åbne det tekniske hjælpemiddels hovedkontakter.  \r\n\r\n Tilbagestilling af nødstoppet må ikke medføre genstart. </LI>  \r\n\r\n<LI>b) Mulighed for aflåsning. </LI>  \r\n\r\n<LI>c) Indikeringslampe eller lignende for funktion. </LI>  \r\n\r\n<LI>d) Holdbare og letforståelige betjeningssymboler eller tydelig tekst.  \r\n\r\n</LI>  \r\n\r\n</UL>  \r\n\r\n<P> <B>2.5</B> På hjælpemidler med farlige bevægelser skal føreren med den  \r\n\r\n trådløse styring kunne give et advarselssignal - fx hornsignal. </P>  \r\n\r\n<P>Dette advarselssignal kan gives automatisk, når farlig maskinbevægelse  \r\n\r\n igangsættes. </P>  \r\n\r\n<P> <B>2.6</B> Modtageren skal være beskyttet mod signaler fra  \r\n\r\n &#187;fremmede&#171; sendere. Dette kan fx gøres ved en effektiv kodning og  \r\n\r\n acceptcheck af overføringssignaler. </P>  \r\n\r\n<P> <B>2.7</B> Hvis et signal afbrydes, forstyrres eller udebliver (fx ved  \r\n\r\n svigt i sender eller modtager), skal det normalt medføre stop af alle  \r\n\r\n bevægelse og hjælpemidlets bremser skal automatisk træde i funktion; som  \r\n\r\n eksempel kan nævnes, at ved normal krankørsel accepteres afbrud af kodet  \r\n\r\n signal på højst 2,0 s for at undgå utilsigtet stop af kranen. </P>  \r\n\r\n<P>Hvis batterispændingen i senderen ikke mere kan sikre en sikker  \r\n\r\n forbindelse, skal alle farlige bevægelser stoppes efter afgivelse af et  \r\n\r\n optisk eller akustisk advarselssignal. </P>  \r\n\r\n<P> <B>2.8</B> Der skal være den nødvendige dublering og overvågning af  \r\n\r\n start-/stopfunktioner samt af andre funktioner, som har sikkerhedsmæssig  \r\n\r\n betydning. </P>  \r\n\r\n<P> <B>2.9</B> Anvendte sikkerhedsrelæer skal normalt være tvangsførte. </P>  \r\n\r\n<P> <B>2.10</B> Styreenhederne skal være således udført, at de fungerer  \r\n\r\n korrekt i den sammenhæng, som de er beregnet til at indgå i. </P>  \r\n\r\n<P> <B>2.11</B> Hjælpemidler med trådløs styring skal være forsynet med  \r\n\r\n hovedafbryder/reparationsafbryder o.l. for diverse energitilførsler. </P>  \r\n\r\n<P>Afbryderen skal være aflåselig. </P>  \r\n\r\n<P> <B>2.12</B> Tekniske hjælpemidler med trådløs styring skal være forsynet  \r\n\r\n med det nødvendige antal nødstop. Det kan være nødvendigt med ekstra nødstop,  \r\n\r\n når hjælpemidlet styres trådløst. </P>  \r\n\r\n<P> <B>2.13</B> Andre former for manøvreorganer på maskine må ikke kunne  \r\n\r\n betjenes samtidig med den trådløse styring. Dette skal sikres ved aflåsning  \r\n\r\n med en nøglebetjent omstillingsanordning, som skal have en tydelig markering,  \r\n\r\n der angiver dens funktion i hver enkelt stilling. </P>  \r\n\r\n<P CLASS=PUNKT> <B>3.</B> Montering/installering </P>  \r\n\r\n<P>3.1 Ved montering af trådløs styring på et teknisk hjælpemiddel skal det  \r\n\r\n sikres, at føreren eller betjeningspersonalet er placeret således, at de  \r\n\r\n altid har det fulde udsyn over hjælpemidlets bevægelser. Kan dette ikke  \r\n\r\n opnås, skal der træffes særlige sikkerhedsforanstaltninger. </P>  \r\n\r\n<P> <B>3.2</B> I forbindelse med installering eller flytning af et trådløst  \r\n\r\n styresystem skal brugeren sikre sig telemyndighedernes godkendelse efter  \r\n\r\n disses krav. Brugeren skal træffe alle nødvendige forholdsregler for at  \r\n\r\n forhindre forstyrrelser på andre styresystemer eller radioudrustninger i  \r\n\r\n nærheden. </P>  \r\n\r\n<P> <B>3.3</B> En senders rækkevidde og retning og/eller modtagerens  \r\n\r\n følsomhed skal begrænses til det nødvendige. </P>  \r\n\r\n<P>Flere trådløse styringer må ikke installeres så tæt på hinanden, at der  \r\n\r\n kan opstå risiko for blokeringer eller intermodulation. </P>  \r\n\r\n<P>Blokering forårsager, at igangsatte bevægelser ophører og start af ny  \r\n\r\n bevægelse forhindres på grund af påvirkning fra anden sender. </P>  \r\n\r\n<P>Intermodulation dannes af mindst to aktive sendere med specielle  \r\n\r\n frekvenskombinationer og kan forårsage forbindelsesbrud eller forkerte  \r\n\r\n styringskommandoer, hvis kodningen ikke er i orden. </P>  \r\n\r\n<P> <B>3.4</B> Hvis der er behov for at kunne manøvrere et hjælpemiddel med  \r\n\r\n flere senere, må manøvrering kun kunne ske fra een sender ad gangen. Systemet  \r\n\r\n skal være således installeret, at der ikke foreligger mulighed for  \r\n\r\n utilsigtet, uvedkommende styring eller blokering. </P>  \r\n\r\n<P>Ved manøvreringens afslutning skal der udføres en særlig funktion, Fx  \r\n\r\n kode/radiosignal, hvorved redskabet bliver disponibelt for en valgfri sender.  \r\n\r\n</P>  \r\n\r\n<P>Dette indebærer, at den sender, der har fortrinsretten, nu skal afgive  \r\n\r\n den. </P>  \r\n\r\n<P CLASS=PUNKT> <B>4.</B> Brugsanvisning </P>  \r\n\r\n<P>Ifølge § 22 i bekendtgørelsen om tekniske hjælpemidlers indretning og  \r\n\r\n anvendelse skal fabrikanten eller importøren/leverandøren af fjernstyringen  \r\n\r\n medlevere en brugsanvisning med alle oplysninger af sikkerheds- eller  \r\n\r\n sundhedsmæssig betydning i forbindelse med bl.a. installation, drift og  \r\n\r\n vedligeholdelse. </P>  \r\n\r\n<P>Brugsanvisningen skal være på dansk og skal bl.a. indeholde følgende  \r\n\r\n retningslinier for anvendelse m.v.: </P>  \r\n\r\n<P>- Hvis føreren eller betjeningspersonalet ikke har det fulde udsyn over  \r\n\r\n hjælpemidlet eller en eventuel lasts bevægelser, skal der benyttes  \r\n\r\n signalmænd. Alternativt skal fareområdet vare afspærret. </P>  \r\n\r\n<P>- Sendere, som ikke anvendes, skal op bevares i låst tilstand eller  \r\n\r\n utilgængelige for uvedkommende. Dette gælder også reservesendere og sendere,  \r\n\r\n der er under opladning. </P>  \r\n\r\n<P>- Ved hjælpemidler, der styres af en trådløs styring i arbejdsområder,  \r\n\r\n hvor der også er eller kan forekomme anden færdsel, skal der på  \r\n\r\n hensigtsmæssige steder være opsat skilte, fx </P>  \r\n\r\n<P><IMG SRC=\"/image.aspx?id=80872&img=CR40115_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>RADIOSTYRET KRAN </P>  \r\n\r\n<P>- Skilt skal også findes ved adgangen til hjælpemidlet med teksten, fx  \r\n\r\n</P>  \r\n\r\n<P>---------------------------- </P>  \r\n\r\n<P>RADIOSTYRET KRAN </P>  \r\n\r\n<P>VED ARBEJDE PÅ KRANEN SKAL </P>  \r\n\r\n<P>RADIOSENDEREN MEDTAGES </P>  \r\n\r\n<P>ELLER </P>  \r\n\r\n<P>VÆRE LÅST INDE </P>  \r\n\r\n<P>---------------------------- </P>  \r\n\r\n<P>Skiltet skal være gult med sort tekst. </P>  \r\n\r\n<P>- På hjælpemidler med flere eller komplicerede bevægelser (fx kraner) skal  \r\n\r\n tilsvarende symboler eller tekst, som er på betjeningspanelet (senderen),  \r\n\r\n være tydeligt angivet med skilte på redskabet (kranen eller, hvis dette ikke  \r\n\r\n er muligt, på væg eller søjle. </P>  \r\n\r\n<P>Skiltene skal placeres på en sådan måde, at de tydeligt angiver  \r\n\r\n bevægelsesretningen og kan observeres af føreren inden for hjælpemidlets  \r\n\r\n arbejdsområde. </P>  \r\n\r\n<P>Skiltene skal være blå med hvide symboler eller tekst. </P>  \r\n\r\n<P>- Udstyr for trådløs styring skal kontrolleres i samme omfang, som den  \r\n\r\n indretning udstyret styrer, dog mindst een gang hver 12. måned af en  \r\n\r\n sagkyndig, kvalificeret person, og i henhold til brugsanvisningens  \r\n\r\n retningslinier. </P>  \r\n\r\n<P>- Ved eftersyn, kontrol eller vedligeholdelse af et hjælpemiddel med  \r\n\r\n trådløs styring, hvor det er nødvendigt, at anlægget er under spænding, skal  \r\n\r\n reparatøren sikre sig, at senderen, henholdsvis senderne, er forsvarligt låst  \r\n\r\n inde, eller reparatøren skal medtage senderen. </P>  \r\n\r\n<P>- Afprøvning og indstilling af udstyr for trådløs styring skal udføres  \r\n\r\n således, at der ikke er risiko for, at andre hjælpemidlers styring utilsigtet  \r\n\r\n bliver påvirket. </P>  \r\n\r\n<P>- Det skal dagligt sikres, at udstyret virker forsvarligt. Det daglige  \r\n\r\n eftersyn skal have samme omfang, som er nødvendigt for den indretning,  \r\n\r\n udstyret styrer, og kan bl.a. omfatte kontrol af manøvreorganer, nødstop,  \r\n\r\n overlastsikringer, lastmomentsikringer, sikkerhedsafbryder m.v. Kontrol af  \r\n\r\n endestopafbryder skal foretages ved forsigtig kørsel mod stoppet. </P>  \r\n\r\n<P CLASS=PUNKT> <B>5.</B> Mørkning </P>  \r\n\r\n<P>5.1 Udstyret skal være tydeligt og holdbart mærket med: </P>  \r\n\r\n<UL CLASS=PLAIN-LIST>  \r\n\r\n<LI>1) Fremstillerens og en eventuel importørs navn og adresse eller anden  \r\n\r\n mærkning, som gør det let at identificere fremstilleren og importøren. </LI>  \r\n\r\n<LI>2) Fremstillingsår. </LI>  \r\n\r\n<LI>3) Løbenummer, typebetegnelse og telemyndighedernes godkendelsesnummer.  \r\n\r\n</LI>  \r\n\r\n</UL>  \r\n\r\n<P> <B>5.2</B> Sender og modtager skal være tydeligt mærket, så det er let at  \r\n\r\n finde den modtager, henholdsvis sender, som hører sammen, og det redskab, de  \r\n\r\n skal anvendes på. </P>  \r\n\r\n<P>H. Elo Petersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19950360060"
        },
        {
            "displayName": "Entydig dokumentidentifikation",
            "displayValue": "CM040115"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "01/12/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3600"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "01/11/1995"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "VOBS 1995-230-18"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}