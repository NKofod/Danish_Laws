{
    "id": 106704,
    "title": "1995 BSF 101   FORSLAG TIL FOLKETINGSBESLUTNING OM AT TRÆKKE BLOKADECIRKULÆRET TILBAGE  ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 101",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 101 </P>  \r\n\r\n<P></P>  \r\n\r\n<P>Forslag til folketingsbeslutning om at trække blokadecirkulæret tilbage  \r\n\r\n</P>  \r\n\r\n<P></P>  \r\n\r\n<P>Fremsat af Jette Gottlieb (EL) Søren Søndergaard (EL) </P>  \r\n\r\n<P></P>  \r\n\r\n<P>den 27. februar 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer justitsministeren til at trække det såkaldte  \r\n\r\n blokadecirkulære tilbage, således at afspærring af en ejendom i forbindelse  \r\n\r\n med en arbejdskonflikt, hvor afspærringen alene sker ved opstilling af  \r\n\r\n personer, der virker afspærrende ved deres massive fysiske tilstedeværelse,  \r\n\r\n ikke længere som udgangspunkt betragtes som en overtrædelse af  \r\n\r\n normalpolitivedtægtens § 3. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Kriminalisering af arbejdskonflikter er set tidligere i historien. Loven  \r\n\r\n om værn for erhvervs- og arbejdsfriheden fra 1929 kriminaliserede bl.a.  \r\n\r\n organiserede arbejderes kamp for at hindre uorganiserede i at arbejde.  \r\n\r\n Ophævelsen af denne lov var Socialdemokratiets mærkesag. Det lykkedes først i  \r\n\r\n 1937. </P>  \r\n\r\n<P>Ved Justitsministeriets cirkulæreskrivelse af 30. juni 1976 (jf. Samling  \r\n\r\n af Ministerielle Skrivelser m.v. 1976 side 55) - det såkaldte  \r\n\r\n blokadecirkulære - med en ny fortolkning af normalpolitivedtægtens § 3  \r\n\r\n kriminaliseres brugen af blokade i arbejdskonflikter, idet fortolkningen i  \r\n\r\n blokadecirkulæret anvendes til at bryde blokader af virksomheder, uanset at  \r\n\r\n blokaden alene sker ved opstilling af personer, der virker afspærrende blot  \r\n\r\n ved deres massive fysiske tilstedeværelse. </P>  \r\n\r\n<P>Blokade er den eneste måde, strejkende og fritstillede arbejdere kan  \r\n\r\n demonstrere, at det er deres arbejde, og at andre ikke skal udføre arbejdet,  \r\n\r\n før konflikten er løst. </P>  \r\n\r\n<P>At tvinge politiet til at tage parti i en sådan konflikt gennem en bestemt  \r\n\r\n fortolkning af normalpolitivedtægten skaber store problemer og har ofte som  \r\n\r\n konsekvens, at arbejdskonflikten eskaleres, så det bliver umuligt for  \r\n\r\n parterne at finde en løsning. </P>  \r\n\r\n<P>Dertil kommer, at et politiindgreb mod en blokade af de blokerende  \r\n\r\n arbejdere må opfattes som et ensidigt indgreb mod dem. Det kan derfor ikke  \r\n\r\n undgås, at der meget nemt kan vokse en generel mistillid til politiet op hos  \r\n\r\n store grupper af arbejdere, der har været i konflikt, en mistillid, der  \r\n\r\n bygger på, at politiet hver gang optræder som modstanderens redskab. </P>  \r\n\r\n<P>Også fra politiets side har man påpeget det uønskelige i denne situation.  \r\n\r\n</P>  \r\n\r\n<P>Med dette beslutningsforslag lægges der op til, at blokadecirkulæret  \r\n\r\n trækkes tilbage, så der igen - som før 1976 - bliver tale om et konkret  \r\n\r\n politimæssigt skøn som forudsætning for en eventuel indgriben i en faglig  \r\n\r\n blokade. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/02/1996"
        },
        {
            "displayName": "Accession",
            "displayValue": "19951BA00101"
        },
        {
            "displayName": "Entydig dokumentidentifikation",
            "displayValue": "CL000101"
        },
        {
            "displayName": "Dato for førstegangsindlæggelse",
            "displayValue": "27/02/1996"
        },
        {
            "displayName": "Dato for indlæggelse",
            "displayValue": "27/02/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "101"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}