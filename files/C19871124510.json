{
    "id": 58742,
    "title": "Cirkulærskrivelse om afholdelse af årlige fællesmøder m.v. på kriminalforsorgens lukkede anstalter samt afholdelse af årlige møder på kriminalforsorgens åbne anstalter. (* 1) ",
    "documentTypeId": "210",
    "isSagsforlobPeriodValid": false,
    "shortName": "CIS nr 11245 af 19/06/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulærskrivelse om afholdelse af årlige  \r\n\r\n fællesmøder m.v. på kriminalforsorgens lukkede anstalter samt afholdelse af  \r\n\r\n årlige møder på kriminalforsorgens åbne anstalter. (* 1) </H1>  \r\n\r\n<P></P>  \r\n\r\n<BR>  \r\n\r\n<P>1. Hidtidig ordning. </P>  \r\n\r\n<P>Direktoratet for Kriminalforsorgen har hidtil halvårligt afholdt  \r\n\r\n fællesmøder på de lukkede anstalter. Fællesmøderne har navnlig behandlet  \r\n\r\n spørgsmål vedrørende indsatte, der udstår fængsel i 8 år eller derover eller  \r\n\r\n er anbragt i forvaring. </P>  \r\n\r\n<P>2. Årlige fællesmøder. </P>  \r\n\r\n<P>Der er nu truffet beslutning om fremover alene at afholde årlige  \r\n\r\n fællesmøder på de lukkede anstalter. Førstkommende fællesmøde, der afholdes i  \r\n\r\n efteråret 1987, vil således først blive fulgt af et fællesmøde på de lukkede  \r\n\r\n anstalter i efteråret 1988. </P>  \r\n\r\n<P>Selve proceduren for afholdelse af fællesmøderne bevares uændret. Mødernes  \r\n\r\n indhold er tilsvarende uændret - bortset fra, at tidsintervallet mellem  \r\n\r\n møderne forventes at få indflydelse på f.eks. planlægningen af  \r\n\r\n afsoningsforløbet i fællesmødeperioden. </P>  \r\n\r\n<P>3. Skriftlig indberetning. </P>  \r\n\r\n<P>De indsatte, der omfattes af fællesmødeproceduren, skal indtil videre i  \r\n\r\n perioden ca. midt mellem de årlige fællesmøder forespørges, om de har  \r\n\r\n bestemte spørgsmål, der skal forelægges direktoratet skriftligt. </P>  \r\n\r\n<P>Det bør tilstræbes, at en mere omfattende behandling af den enkelte  \r\n\r\n indsattes forhold, herunder planlægningen af udvikling i afsoningsforløbet,  \r\n\r\n forbeholdes de mere omfattende drøftelser i forbindelse med det årlige  \r\n\r\n fællesmøde. Forespørgslen og en eventuel skriftlig indberetning har således  \r\n\r\n navnlig til formål at sikre, at aktuelle spørgsmål, der er opstået i tiden  \r\n\r\n siden det sidst afholdte fællesmøde, ikke henskydes til behandling på det  \r\n\r\n årlige fællesmøde, hvis den indsatte ønsker det pågældende spørgsmål forelagt  \r\n\r\n direktoratet forinden. Såfremt den indsatte ikke har bestemte ønsker, der  \r\n\r\n kræver forelæggelse for direktoratet, skal der ikke ske indberetning. Det  \r\n\r\n tilføjes, at proceduren vedrørende den nævnte skriftlige indberetning  \r\n\r\n forudsættes vurderet inden for en meget kort årrække. </P>  \r\n\r\n<P>4. Årligt møde på de åbne anstalter. </P>  \r\n\r\n<P>Der har hidtil bl.a. på baggrund af de åbne anstalters belæg ikke været  \r\n\r\n gennemført fællesmødeprocedure på disse anstalter, ligesom der ikke har været  \r\n\r\n fast praksis for afholdelse af regelmæssige møder med direktoratet med  \r\n\r\n henblik på drøftelser vedrørende enkeltsager eller de mere principielle  \r\n\r\n overvejelser, som afgjorte eller verserende enkeltsager har givet eller kan  \r\n\r\n give anledning til. </P>  \r\n\r\n<P>Navnlig med henblik på at sikre en mulighed for regelmæssig udveksling af  \r\n\r\n mere principielle sysnpunkter i forbindelse med enkeltsagers behandling  \r\n\r\n mellem direktoratet og de åbne anstalter vil direktoratet tilstræbe fremover  \r\n\r\n årligt at afholde et møde på de enkelte åbne anstalter. Mødets indhold  \r\n\r\n aftales i hvert enkelt tilfælde med den pågældende åbne anstalt, men  \r\n\r\n direktoratet vil tilstræbe at afholde møderne i årets to første kvartaler,  \r\n\r\n første gang i de to første kvartaler af 1988. </P>  \r\n\r\n<P>E.B. </P>  \r\n\r\n<P>W. Rentzmann </P>  \r\n\r\n<P>Til kriminalforsorgens anstalter, afdelinger, pensioner og  \r\n\r\n arrestinspektørerne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Forskriften er optaget i Kriminalforsorgens cirkulæresamling (KC  \r\n\r\n C-1-2) </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19871124510"
        },
        {
            "displayName": "Entydig dokumentidentifikation",
            "displayValue": "CM017691"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/10/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11245"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "19/06/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "DFK. j.nr. 2.afd. 121-18"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}