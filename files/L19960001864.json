{
    "id": 81337,
    "title": "Bekendtgørelse af ILO-konvention nr. 167 af 20. juni 1988 om sikkerhed og sundhed indenfor bygge- og anlægssektoren (* 1) ",
    "documentTypeId": "220",
    "isSagsforlobPeriodValid": false,
    "shortName": "BKI nr 18 af 02/05/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af ILO-konvention nr. 167 af 20.  \r\n\r\n juni 1988 om sikkerhed og sundhed indenfor bygge- og anlægssektoren (* 1)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I henhold til kgl. resolution af 10. juni 1995 har Danmark </P>  \r\n\r\n<P>ratificeret en på Den Internationale Arbejdsorganisations 75. samling </P>  \r\n\r\n<P>i Geneve den 20. juni 1988 vedtagen konvention nr. 167 om sikkerhed </P>  \r\n\r\n<P>og sundhed inden for bygge- og anlægssektoren. </P>  \r\n\r\n<P>Konventionen har følgende ordlyd: </P>  \r\n\r\n<P>Oversættelse </P>  \r\n\r\n<P> <B>KONVENTION NR. 167 OM SIKKERHED OG SUNDHED INDEN FOR BYGGE- OG  \r\n\r\n ANLÆGSSEKTOREN</B> Den internationale Arbejdsorganisations Generalkonference,  \r\n\r\n</P>  \r\n\r\n<P>der er sammenkaldt i Geneve af Det internationale Arbejdsbureaus  \r\n\r\n Styrelsesråd, og som er trådt sammen til sin 75. samling den 1. juni 1988, og  \r\n\r\n</P>  \r\n\r\n<P>som noterer sig de relevante internationale konventioner og henstillinger,  \r\n\r\n særlig konventionen og henstillingen angående sikkerhedsforskrifter inden for  \r\n\r\n byggeriet, 1937, henstillingen vedrørende forebyggelse af ulykker inden for  \r\n\r\n byggeriet, 1937, konventionen og henstillingen om beskyttelse af arbejdere  \r\n\r\n mod ioniserende stråling, 1960, konventionen og henstillingen om sikring af  \r\n\r\n maskineri, 1963, konventionen og henstillingen vedrørende  \r\n\r\n maksimalvægtbelastning, 1967, konventionen og henstillingen om forebyggelse  \r\n\r\n af kræft, der er erhvervsrelateret, 1974, konventionen og henstillingen om  \r\n\r\n arbejdsmiljø, (luftforurening, støj og vibration), 1977, konventionen og  \r\n\r\n henstillingen om sikkerhed og sundhed på arbejdspladsen og arbejdsmiljø,  \r\n\r\n 1981, konventionen og henstillingen om bedriftssundhedstjeneste, 1985,  \r\n\r\n konventionen og henstillingen om asbest, 1986, samt listen over  \r\n\r\n erhvervssygdomme, som revideret i 1980, der er optaget som bilag til  \r\n\r\n konventionen om ydelser i anledning af tilskadekomst under arbejdet, 1964, og  \r\n\r\n</P>  \r\n\r\n<P>som har besluttet at vedtage visse forslag med hensyn til sikkerhed og  \r\n\r\n sundhed inden for bygge- og anlægssektoren, der er det 4. punkt på samlingens  \r\n\r\n dagsorden, og </P>  \r\n\r\n<P>som har besluttet, at disse forslag skal tage form af en international  \r\n\r\n konvention, der reviderer konventionen om sikkerhedsbestemmelser (byggeri),  \r\n\r\n 1937, </P>  \r\n\r\n<P>vedtager i dag den 20. juni 1988 følgende konvention, der betegnes  \r\n\r\n konventionen om sikkerhed og sundhed inden for bygge- og anlægssektoren,  \r\n\r\n 1988: </P>  \r\n\r\n<P> <B>I. Omfang og definitioner</B>  </P>  \r\n\r\n<P>Artikel 1 </P>  \r\n\r\n<P CLASS=PUNKT> <B>1.</B> Denne konvention finder anvendelse på alle former  \r\n\r\n for bygge- og anlægsvirksomhed, herunder byggeri, ingeniørvirksomhed samt  \r\n\r\n opførelse og nedrivningsarbejde, herunder enhver proces, virksomhed eller  \r\n\r\n transport på en byggegrund, fra forberedelse af grunden til projektets  \r\n\r\n færdiggørelse. </P>  \r\n\r\n<P CLASS=PUNKT> <B>2.</B> En medlemsstat, der ratificerer denne konvention,  \r\n\r\n kan efter høring af de mest repræsentative berørte arbejdsgiver- og  \r\n\r\n arbejdstagerorganisationer, hvor sådanne findes, undtage visse sektorer eller  \r\n\r\n særlige virksomheder fra anvendelsen af denne konvention eller visse  \r\n\r\n bestemmelser heri, såfremt der for disse findes særlige problemer af  \r\n\r\n væsentlig karakter på betingelse af at der opretholdes et sikkert og sundt  \r\n\r\n arbejdsmiljø. </P>  \r\n\r\n<P CLASS=PUNKT> <B>3.</B> Denne konvention finder også anvendelse på  \r\n\r\n selvstændige som specificeret ved national lovgivning eller forskrifter. </P>  \r\n\r\n<P>Artikel 2 </P>  \r\n\r\n<P>I denne konvention - </P>  \r\n\r\n<UL CLASS=PLAIN-LIST>  \r\n\r\n<LI>a) omfatter udtrykket &#187;anlægsvirksomhed&#171;: </LI>  \r\n\r\n<LI>(i) byggeri, herunder udgravning og konstruktion, ombygning, renovering,  \r\n\r\n reparation, vedligeholdelse (herunder rengøring og maling) samt nedrivning af  \r\n\r\n alle typer bygninger og strukturer, </LI>  \r\n\r\n<LI>(ii) ingeniørvirksomhed, herunder udgravning og konstruktion, ombygning,  \r\n\r\n reparation, vedligeholdelse og nedrivning af f.eks. lufthavne, kajer,  \r\n\r\n havneanlæg, indenlandske vandveje, dæmninger, anlæg til beskyttelse mod  \r\n\r\n floder, sneskred samt havsikringsanlæg, veje og motorveje, jernbaner, broer,  \r\n\r\n tunneler, viadukter samt arbejde i forbindelse med forsyning med  \r\n\r\n tjenesteydelser f.eks. kommunikation, dræning, kloakker, vand- og  \r\n\r\n energiforsyning, </LI>  \r\n\r\n<LI>(iii) opførsel og nedrivning af præfabrikerede bygninger og strukturer,  \r\n\r\n samt fremstilling af præfabrikerede elementer på byggepladsen, </LI>  \r\n\r\n<LI>b) betyder udtrykket &#187;byggeplads&#171; ethvert sted, hvorpå en af de  \r\n\r\n ovenfor i stk. a) beskrevne processer eller former for virksomhed udføres,  \r\n\r\n</LI>  \r\n\r\n<LI>c) betyder udtrykket &#187;arbejdsplads&#171; alle steder, hvor arbejdere  \r\n\r\n skal opholde sig eller færdes i forbindelse med deres arbejde og som står  \r\n\r\n under tilsyn af en arbejdsgiver, som defineret i stk. e) nedenfor, </LI>  \r\n\r\n<LI>d) betyder udtrykket &#187;arbejdstager&#171; enhver person, der er  \r\n\r\n beskæftiget inden for anlægsvirksomhed, </LI>  \r\n\r\n<LI>e) betyder udtrykket &#187;arbejdsgiver&#171;: </LI>  \r\n\r\n<LI>(i) enhver fysisk eller juridisk person, der beskæftiger en eller flere  \r\n\r\n arbejdstagere på en byggegrund, og </LI>  \r\n\r\n<LI>(ii) alt efter omstændighederne, hovedentreprenøren, entreprenøren eller  \r\n\r\n underentreprenøren, </LI>  \r\n\r\n<LI>f) betyder udtrykket &#187;kompetent person&#171; en person, der er i  \r\n\r\n besiddelse af passende kvalifikationer, som f.eks. passende uddannelse og  \r\n\r\n tilstrækkeligt kendskab, erfaring og færdigheder i forbindelse med en sikker  \r\n\r\n udførelse af det specielle arbejde. De kompetente myndigheder kan fastlægge  \r\n\r\n passende kriterier for udpegelse af sådanne personer og kan fastlægge de  \r\n\r\n opgaver, disse skal varetage, </LI>  \r\n\r\n<LI>g) betyder udtrykket &#187;stillads&#171; enhver midlertidig  \r\n\r\n konstruktion, fast, ophejst eller mobil, samt støttende komponenter, der  \r\n\r\n anvendes for at understøtte arbejdstagere og materialer, eller for at få  \r\n\r\n adgang til enhver sådan konstruktion og som ikke er &#187;løfteudstyr&#171;  \r\n\r\n som defineret i stk. h) nedenfor, </LI>  \r\n\r\n<LI>h) betyder udtrykket &#187;løfteudstyr&#171; ethvert stationært eller  \r\n\r\n mobilt udstyr, der bruges til at løfte eller sænke personer eller gods, </LI>  \r\n\r\n<LI>i) betyder udtrykket &#187;løftegrej&#171; ethvert grej eller taljer ved  \r\n\r\n hjælp af hvilke en last kan fatsgøres til løfteudstyr, men som ikke udgør en  \r\n\r\n fast bestanddel af udstyret eller af lasten. </LI>  \r\n\r\n</UL>  \r\n\r\n<P> <B>II. Almindelige bestemmelser</B>  </P>  \r\n\r\n<P>Artikel 3 </P>  \r\n\r\n<P>De mest repræsentative berørte arbejdsgiver- og arbejdstagerorganisationer  \r\n\r\n skal høres vedrørende de foranstaltninger, der skal træffes med henblik på at  \r\n\r\n gennemføre denne konventions bestemmelser. </P>  \r\n\r\n<P>Artikel 4 </P>  \r\n\r\n<P>Enhver medlemsstat, der ratificerer denne konvention, forpligter sig til,  \r\n\r\n at den - på grundlag af en vurdering af de pågældende sikkerheds- og  \r\n\r\n sundhedsmæssige risici, vil vedtage og fastholde love og forskrifter, der  \r\n\r\n sikrer gennemførelsen af denne konventions bestemmelser. </P>  \r\n\r\n<P>Artikel 5 </P>  \r\n\r\n<P CLASS=PUNKT> <B>1.</B> Love og forskrifter, der vedtages i medfør af  \r\n\r\n artikel 4 ovenfor, kan fastsætte, at de i praksis gennemføres gennem tekniske  \r\n\r\n standarder eller praktiske retningslinier eller gennem andre passende  \r\n\r\n foranstaltninger i overensstemmelse med nationale forhold og praksis. </P>  \r\n\r\n<P CLASS=PUNKT> <B>2.</B> I forbindelse med gennemførelsen af artikel 4  \r\n\r\n ovenfor og denne artikels stk. 1 skal medlemsstaterne tage behørigt hensyn  \r\n\r\n til relevante standarder, der er vedtaget af anerkendte internationale  \r\n\r\n organisationer inden for standardiseringsområdet. </P>  \r\n\r\n<P>Artikel 6 </P>  \r\n\r\n<P>Der skal træffes foranstaltninger med henblik på at sikre, at der  \r\n\r\n samarbejdes mellem arbejdsgivere og arbejdstagere i overensstemmelse med  \r\n\r\n ordninger, der fastsættes ved national lov eller forskrifter, med henblik på  \r\n\r\n at fremme sikkerhed og sundhed på byggepladser. </P>  \r\n\r\n<P>Artikel 7 </P>  \r\n\r\n<P>Nationale love eller forskrifter skal kræve, at arbejdsgivere og  \r\n\r\n selvstændige har pligt til at overholde foreskrevne sikkerheds- og  \r\n\r\n sundhedsforanstaltninger på arbejdspladsen. </P>  \r\n\r\n<P>Artikel 8 </P>  \r\n\r\n<P CLASS=PUNKT> <B>1.</B> Når to eller flere arbejdsgivere udfører arbejde  \r\n\r\n samtidigt på samme byggeplads - </P>  \r\n\r\n<UL CLASS=PLAIN-LIST>  \r\n\r\n<LI>a) skal hovedentreprenøren eller en anden person, der har faktisk kontrol  \r\n\r\n over eller det primære ansvar for de samlede byggeaktiviteter, være ansvarlig  \r\n\r\n for at koordinere de foreskrevne sikkerheds- og sundhedsmæssige  \r\n\r\n foranstaltninger og, såfremt det er foreneligt med nationale love og  \r\n\r\n forskrifter, sikre overholdelse af sådanne foranstaltninger, </LI>  \r\n\r\n<LI>b) i det omfang, det er foreneligt med nationale love og forskrifter,  \r\n\r\n skal hovedentreprenøren eller den person, der har faktisk kontrol over eller  \r\n\r\n det primære ansvar for de samlede byggeaktiviteter, såfremt han ikke selv er  \r\n\r\n til stede på pladsen, udpege en kompetent person eller institution på  \r\n\r\n byggepladsen, der har kompetence og de nødvendige midler til på hans vegne at  \r\n\r\n sikre, at der sker koordinering og overholdelse af de foranstaltninger, som  \r\n\r\n forudsat i pkt. a) ovenfor, </LI>  \r\n\r\n<LI>c) enhver arbejdsgiver skal fortsat være ansvarlig for gennemførelsen af  \r\n\r\n de foreskrevne foranstaltninger med hensyn til de arbejdstagere, der står  \r\n\r\n under hans myndighed. </LI>  \r\n\r\n</UL>  \r\n\r\n<P CLASS=PUNKT> <B>2.</B> Når arbejdsgivere eller selvstændige samtidig lader  \r\n\r\n udføre arbejde på samme byggeplads, skal de have pligt til at samarbejde i  \r\n\r\n forbindelse med gennemførelsen af foreskrevne sikkerheds- og sundhedsmæssige  \r\n\r\n foranstaltninger, som fastlagt ved nationale love eller forskrifter. </P>  \r\n\r\n<P>Artikel 9 </P>  \r\n\r\n<P>Personer, der beskæftiger sig med konstruktion og planlægning af et  \r\n\r\n byggeprojekt, skal tage hensyn til byggearbejderens sikkerhed og sundhed i  \r\n\r\n overensstemmelse med national lovgivning, forskrifter og praksis. </P>  \r\n\r\n<P>Artikel 10 </P>  \r\n\r\n<P>National lovgivning eller forskrifter skal fastsætte, at alle  \r\n\r\n arbejdstagere har ret og pligt til på enhver arbejdsplads at deltage i  \r\n\r\n arbejdet for at opnå sikre arbejdsvilkår, i det omfang de har kontrol over  \r\n\r\n udstyr og arbejdsmetoder, og til at udtrykke deres synspunkter med hensyn til  \r\n\r\n de arbejdsprocesser, der vedtages, i det omfang at disse berører deres  \r\n\r\n sikkerhed og sundhed. </P>  \r\n\r\n<P>Artikel 11 </P>  \r\n\r\n<P>National lovgivning eller forskrifter skal fastsætte, at arbejdstagerne  \r\n\r\n har pligt til - </P>  \r\n\r\n<UL CLASS=PLAIN-LIST>  \r\n\r\n<LI>a) at samarbejde så tæt som muligt med deres arbejdsgiver i forbindelse  \r\n\r\n med gennemførelsen af de foreskrevne sikkerheds- og sundhedsforanstaltninger,  \r\n\r\n</LI>  \r\n\r\n<LI>b) i rimelig grad at drage omsorg for deres egen sikkerhed og sundhed og  \r\n\r\n for andre personers sikkerhed og sundhed, hvor disse kan berøres af deres  \r\n\r\n handlinger eller undladelser i forbindelse med arbejdet, </LI>  \r\n\r\n<LI>c) at anvende faciliteter, der stilles til deres rådighed, samt ikke  \r\n\r\n misbruge noget, der stilles til rådighed for deres egen eller andres  \r\n\r\n beskyttelse, </LI>  \r\n\r\n<LI>d) straks at underrette deres nærmeste foresatte og arbejdstagernes  \r\n\r\n sikkerhedsrepræsentant, hvor en sådan findes, om enhver situation, som de  \r\n\r\n finder udgør en risiko, og som de ikke kan afhjælpe selv. </LI>  \r\n\r\n<LI>e) at overholde foreskrevne sikkerheds- og sundhedsforanstaltninger.  \r\n\r\n</LI>  \r\n\r\n</UL>  \r\n\r\n<P>Artikel 12 </P>  \r\n\r\n<P CLASS=PUNKT> <B>1.</B> National lovgivning eller forskrifter skal  \r\n\r\n fastsætte, at en arbejdstager har ret til at fjerne sig fra en fare, når han  \r\n\r\n har god grund til at tro, at der er en overhængende og alvorlig fare for hans  \r\n\r\n sikkerhed og sundhed, samt pligt til straks at underrette sin overordnede  \r\n\r\n herom. </P>  \r\n\r\n<P CLASS=PUNKT> <B>2.</B> Når der er en overhængende fare for arbejdstagernes  \r\n\r\n sikkerhed, skal arbejdsgiveren straks træffe alle foranstaltninger med  \r\n\r\n henblik på at stoppe arbejdet og evakuere arbejdstagerne. </P>  \r\n\r\n<P> <B>III. Forebyggende foranstaltninger og beskyttelsesforanstaltninger</B>  \r\n\r\n</P>  \r\n\r\n<P>Artikel 13 </P>  \r\n\r\n<P> <I>Sikkerhed på arbejdspladsen</I>  </P>  \r\n\r\n<P CLASS=PUNKT> <B>1.</B> Der skal træffes alle passende foranstaltninger med  \r\n\r\n henblik på at sikre, at alle arbejdspladser er sikre og uden risiko for skade  \r\n\r\n på arbejdstagernes sikkerhed og sundhed. </P>  \r\n\r\n<P CLASS=PUNKT> <B>2.</B> Sikre muligheder for adgang til og udgang fra alle  \r\n\r\n arbejdspladser skal være til rådighed, vedligeholdes, og, hvor det er  \r\n\r\n hensigtsmæssigt, angives ved skiltning. </P>  \r\n\r\n<P CLASS=PUNKT> <B>3.</B> Der skal træffes alle passende foranstaltninger med  \r\n\r\n henblik på at beskytte personer, der befinder sig på eller i nærheden af en  \r\n\r\n byggeplads, mod alle risici, der kan opstå på pladsen. </P>  \r\n\r\n<P>Artikel 14 </P>  \r\n\r\n<P> <I>Stilladser og stiger</I>  </P>  \r\n\r\n<P CLASS=PUNKT> <B>1.</B> I de tilfælde, hvor arbejdet ikke sikkert kan  \r\n\r\n udføres på eller fra jorden eller fra en del af en bygning eller en anden  \r\n\r\n permanent konstruktion, skal der rejses og vedligeholdes et passende stillads  \r\n\r\n eller andre lige så sikre og passende indretninger. </P>  \r\n\r\n<P CLASS=PUNKT> <B>2.</B> I mangel af alternative sikre adgangsveje til  \r\n\r\n arbejdspladser over jorden, skal der stilles passende og sikre stiger til  \r\n\r\n rådighed. De skal på passende måde sikres mod ufrivillige bevægelser. </P>  \r\n\r\n<P CLASS=PUNKT> <B>3.</B> Alle stilladser og stiger skal konstrueres og  \r\n\r\n anvendes i overensstemmelse med national lovgivning og forskrifter. </P>  \r\n\r\n<P CLASS=PUNKT> <B>4.</B> Stilladser skal inspiceres af en kompetent person i  \r\n\r\n sådanne tilfælde og på sådanne tidspunkter som fastsat ved national  \r\n\r\n lovgivning eller forskrifter. </P>  \r\n\r\n<P>Artikel 15 </P>  \r\n\r\n<P> <I>Løfteudstyr og lignende</I>  </P>  \r\n\r\n<P CLASS=PUNKT> <B>1.</B> Alt løfteudstyr o.l., herunder dele deraf,  \r\n\r\n tilbehør, støtteordninger osv., skal - </P>  \r\n\r\n<UL CLASS=PLAIN-LIST>  \r\n\r\n<LI>a) være af god udførelse og konstruktion, sunde materialer og med  \r\n\r\n tilstrækkelig styrke til det formål, som de skal anvendes til, </LI>  \r\n\r\n<LI>b) installeres og anvendes korrekt, </LI>  \r\n\r\n<LI>c) vedligeholdes i god arbejdsstand, </LI>  \r\n\r\n<LI>d) undersøges og afprøves af en kompetent person på sådanne tidspunkter  \r\n\r\n og i sådanne tilfælde, som fastsat ved national lovgivning eller forskrifter;  \r\n\r\n resultaterne af disse undersøgelser og prøver skal registreres, </LI>  \r\n\r\n<LI>e) anvendes af arbejdstagere, der har undergået passende uddannelse i  \r\n\r\n overensstemmelse med national lovgivning og forskrifter. </LI>  \r\n\r\n</UL>  \r\n\r\n<P CLASS=PUNKT> <B>2.</B> Ingen person må løftes, sænkes eller transporteres  \r\n\r\n ved hjælp af løfteudstyr, med mindre det er konstrueret, installeret eller  \r\n\r\n anvendt til det formål i overensstemmelse med national lovgivning og  \r\n\r\n forskrifter, undtagen i nødsituationer, hvor alvorlig personskade eller  \r\n\r\n dødsfald kan finde sted og hvor løfteapparaturet sikkert kan anvendes. </P>  \r\n\r\n<P>Artikel 16 </P>  \r\n\r\n<P> <I>Udstyr til transport, bortfjernelse af jord og håndtering af  \r\n\r\n materialer</I>  </P>  \r\n\r\n<P CLASS=PUNKT> <B>1.</B> Alle køretøjer samt udstyr til bortfjernelse af  \r\n\r\n jord eller håndtering af materialer skal - </P>  \r\n\r\n<UL CLASS=PLAIN-LIST>  \r\n\r\n<LI>a) være af god udførelse og konstruktion under hensyntagen i videst  \r\n\r\n muligt omfang til ergonomiske principper, </LI>  \r\n\r\n<LI>b) vedligeholdes i god arbejdsstand, </LI>  \r\n\r\n<LI>c) anvendes korrekt, </LI>  \r\n\r\n<LI>d) anvendes af arbejdstagere, der har undergået passende uddannelse i  \r\n\r\n overensstemmelse med national lovgivning og forskrifter. </LI>  \r\n\r\n</UL>  \r\n\r\n<P CLASS=PUNKT> <B>2.</B> På alle byggepladser, hvor der anvendes køretøjer  \r\n\r\n samt udstyr til bortfjernelse af jord og håndtering af materiale - </P>  \r\n\r\n<UL CLASS=PLAIN-LIST>  \r\n\r\n<LI>a) skal der forefindes sikre og passende adgangsveje hertil, og </LI>  \r\n\r\n<LI>b) skal trafikken organiseres og kontrolleres på en sådan måde at  \r\n\r\n anvendelsen heraf er sikker. </LI>  \r\n\r\n</UL>  \r\n\r\n<P>Artikel 17 </P>  \r\n\r\n<P> <I>Anlæg, maskiner, udstyr og håndværktøj</I>  </P>  \r\n\r\n<P CLASS=PUNKT> <B>1.</B> Anlæg, maskiner og udstyr, herunder håndværktøj,  \r\n\r\n både manuelt og elektrisk drevne, skal - </P>  \r\n\r\n<UL CLASS=PLAIN-LIST>  \r\n\r\n<LI>a) være af god udførelse og konstruktion, under hensyntagen i videst  \r\n\r\n muligt omfang til ergonomiske principper, </LI>  \r\n\r\n<LI>b) vedligeholdes i god arbejdsstand, </LI>  \r\n\r\n<LI>c) kun anvendes til det arbejde, som de er bestemt for, medmindre  \r\n\r\n anvendelse udover den oprindeligt tænkte anvendelse er vurderet af en  \r\n\r\n kompetent person, der har konkluderet, at en sådan anvendelse er sikker,  \r\n\r\n</LI>  \r\n\r\n<LI>d) betjenes af arbejdstagere, der har undergået passende uddannelse.  \r\n\r\n</LI>  \r\n\r\n</UL>  \r\n\r\n<P CLASS=PUNKT> <B>2.</B> Passende instruktioner vedrørende sikker anvendelse  \r\n\r\n skal stilles til rådighed, hvor dette skønnes hensigtsmæssigt, af fabrikanten  \r\n\r\n eller arbejdsgiveren, samt være udformet på en måde, der forstås af brugerne.  \r\n\r\n</P>  \r\n\r\n<P CLASS=PUNKT> <B>3.</B> Anlæg og udstyr, der arbejder under tryk, skal  \r\n\r\n undersøges og testes af en kompetent person i de tilfælde og på de  \r\n\r\n tidspunkter, der fastsættes ved national lovgivning eller forskrifter. </P>  \r\n\r\n<P>Artikel 18 </P>  \r\n\r\n<P> <I>Arbejde i højden, herunder tagarbejde</I>  </P>  \r\n\r\n<P CLASS=PUNKT> <B>1.</B> Hvor det er nødvendigt med henblik på at beskytte  \r\n\r\n mod farer, eller hvor en konstruktions højde eller fald overstiger det, der  \r\n\r\n er foreskrevet ved national lovgivning eller forskrifter, skal der træffes  \r\n\r\n forebyggende foranstaltninger mod arbejdstagernes faldulykker samt mod  \r\n\r\n nedfald af værktøj og andre genstande eller materialer. </P>  \r\n\r\n<P CLASS=PUNKT> <B>2.</B> I de tilfælde, hvor arbejdstagerne skal arbejde på  \r\n\r\n eller nær tage eller andre steder, der er dækket af skrøbeligt materiale, som  \r\n\r\n der er en risiko for at falde igennem, skal der træffes forebyggende  \r\n\r\n foranstaltninger mod at de ved et uheld kommer til at træde på eller falde  \r\n\r\n igennem det skrøbelige materiale. </P>  \r\n\r\n<P>Artikel 19 </P>  \r\n\r\n<P> <I>Udgravninger, skakter, jordarbejde, arbejde under jorden og tunneler  \r\n\r\n</I>  </P>  \r\n\r\n<P>Der skal træffes passende foranstaltninger i forbindelse med udgravninger,  \r\n\r\n skakter, jordarbejde, arbejde under jorden eller tunneller - </P>  \r\n\r\n<UL CLASS=PLAIN-LIST>  \r\n\r\n<LI>a) ved passende afstivning eller på anden måde med henblik på at beskytte  \r\n\r\n mod farer for arbejdstagerne i forbindelse med fald eller forskydning af  \r\n\r\n jord, klipper eller andet materiale, </LI>  \r\n\r\n<LI>b) ved at beskytte mod farer i forbindelse med fald af personer,  \r\n\r\n materialer eller genstande eller indstrømning af vand i udgravningen,  \r\n\r\n skakter, jordarbejdet, arbejdet under jorden eller tunnelen, </LI>  \r\n\r\n<LI>c) ved at sikre passende ventilation på ethvert arbejdssted med henblik  \r\n\r\n på at bevare en luft som man kan ånde i og med henblik på at begrænse alle  \r\n\r\n former for dampe, gasser, støv eller andre urenheder til et niveau, som ikke  \r\n\r\n er farligt eller skadeligt for helbredet og som er inden for de grænser, der  \r\n\r\n er fastsat ved national lov eller forskrifter, </LI>  \r\n\r\n<LI>d) ved at gøre det muligt for arbejdstagerne at komme i sikkerhed i  \r\n\r\n tilfælde af ildebrand eller indstrømning af vand eller materiale, </LI>  \r\n\r\n<LI>e) ved at undgå risici for arbejdstagerne i forbindelse med mulige farer  \r\n\r\n under jorden som f.eks. cirkulation af væsker eller tilstedeværelse af  \r\n\r\n gaslommer ved gennemførelse af passende undersøgelser med henblik på at  \r\n\r\n lokalisere sådanne. </LI>  \r\n\r\n</UL>  \r\n\r\n<P>Artikel 20 </P>  \r\n\r\n<P> <I>Kofferdamme og sænkekasser</I>  </P>  \r\n\r\n<P CLASS=PUNKT> <B>1.</B> Enhver kofferdam og sænkekasse skal være - </P>  \r\n\r\n<UL CLASS=PLAIN-LIST>  \r\n\r\n<LI>a) af god konstruktion og af passende og sundt materiale og af  \r\n\r\n tilstrækkelig styrke, </LI>  \r\n\r\n<LI>b) være forsynet med passende muligheder for at arbejdstagerne kan nå i  \r\n\r\n sikkerhed i tilfælde af indstrømmende vand eller materiale. </LI>  \r\n\r\n</UL>  \r\n\r\n<P CLASS=PUNKT> <B>2.</B> Konstruktion, anbringelse, ændring eller  \r\n\r\n bortfjernelse af en kofferdam eller sænkekasse skal kun finde sted under  \r\n\r\n direkte tilsyn af en kompetent person. </P>  \r\n\r\n<P CLASS=PUNKT> <B>3.</B> Enhver kofferdam og sænkekasse skal inspiceres af  \r\n\r\n en kompetent person med foreskrevne mellemrum. </P>  \r\n\r\n<P>Artikel 21 </P>  \r\n\r\n<P> <I>Arbejde i komprimeret luft</I>  </P>  \r\n\r\n<P CLASS=PUNKT> <B>1.</B> Arbejde i komprimeret luft skal kun udføres i  \r\n\r\n overensstemmelse med foranstaltninger, der er fastsat ved national lovgivning  \r\n\r\n eller forskrifter. </P>  \r\n\r\n<P CLASS=PUNKT> <B>2.</B> Arbejde i komprimeret luft skal kun udføres af  \r\n\r\n arbejdstagere, hvis fysiske egnethed til sådant arbejde er blevet fastslået  \r\n\r\n ved lægeundersøgelse, og såfremt en kompetent person er til stede for at  \r\n\r\n overvåge udførelsen af en sådan virksomhed. </P>  \r\n\r\n<P>Artikel 22 </P>  \r\n\r\n<P> <I>Konstruktioner og forskalling</I>  </P>  \r\n\r\n<P CLASS=PUNKT> <B>1.</B> Opførelse af konstruktioner og komponenter,  \r\n\r\n forskalling og afstivning må kun udføres under tilsyn af en kompetent person.  \r\n\r\n</P>  \r\n\r\n<P CLASS=PUNKT> <B>2.</B> Der skal træffes passende foranstaltninger med  \r\n\r\n henblik på at sikre mod risici for arbejdstagerne som følge af en  \r\n\r\n konstruktions midlertidige svaghed eller mangel på stabilitet. </P>  \r\n\r\n<P CLASS=PUNKT> <B>3.</B> Forskalling og afstivning skal planlægges,  \r\n\r\n konstrueres og vedligeholdes på en sådan måde, at de på en sikker måde kan  \r\n\r\n bære alle belastninger, som de udsættes for. </P>  \r\n\r\n<P>Artikel 23 </P>  \r\n\r\n<P> <I>Arbejde over vandoverfladen</I>  </P>  \r\n\r\n<P>Hvor der udføres arbejde oven over eller i nærheden af vand, skal der  \r\n\r\n træffes passende foranstaltninger med henblik på - </P>  \r\n\r\n<UL CLASS=PLAIN-LIST>  \r\n\r\n<LI>a) at forhindre arbejdstagere i at falde i vandet, </LI>  \r\n\r\n<LI>b) redning af arbejdstagere, der er i fare for at drukne, </LI>  \r\n\r\n<LI>c) sikker og tilstrækkelig transport. </LI>  \r\n\r\n</UL>  \r\n\r\n<P>Artikel 24 </P>  \r\n\r\n<P> <I>Nedrivningsarbejde</I>  </P>  \r\n\r\n<P>I tilfælde, hvor nedrivning af en bygning eller konstruktion kan udgøre en  \r\n\r\n fare for arbejdstagerne eller for offentligheden - </P>  \r\n\r\n<UL CLASS=PLAIN-LIST>  \r\n\r\n<LI>a) skal der gennemføres passende foranstaltninger, metoder og procedurer,  \r\n\r\n herunder med henblik på bortfjernelse af affald eller rester, i  \r\n\r\n overensstemmelse med national lovgivning eller forskrifter, </LI>  \r\n\r\n<LI>b) skal arbejdet kun planlægges og udføres under tilsyn af en kompetent  \r\n\r\n person. </LI>  \r\n\r\n</UL>  \r\n\r\n<P>Artikel 25 </P>  \r\n\r\n<P> <I>Belysning</I>  </P>  \r\n\r\n<P>Der skal drages omsorg for passende og egnet belysning, herunder  \r\n\r\n transportabel belysning hvor det er hensigtsmæssigt, på ethvert arbejdssted  \r\n\r\n og på ethvert andet sted på byggepladsen, hvor en arbejdstager skal passere.  \r\n\r\n</P>  \r\n\r\n<P>Artikel 26 </P>  \r\n\r\n<P> <I>Elektricitet</I>  </P>  \r\n\r\n<P CLASS=PUNKT> <B>1.</B> Alle former for elektrisk udstyr og installationer  \r\n\r\n skal konstrueres, installeres og vedligeholdes af en kompetent person og  \r\n\r\n anvendes på en måde, der beskytter mod risici. </P>  \r\n\r\n<P CLASS=PUNKT> <B>2.</B> Før bygge- og anlægsarbejdet påbegyndes og under  \r\n\r\n forløbet skal der træffes passende foranstaltninger med henblik på at vurdere  \r\n\r\n tilstedeværelsen af og drage omsorg for beskyttelse mod risici for  \r\n\r\n arbejdstagerne i forbindelse med elektriske kabler eller apparatur som er  \r\n\r\n under, over eller på pladsen. </P>  \r\n\r\n<P CLASS=PUNKT> <B>3.</B> Nedlægning og vedligeholdelse af elektriske kabler  \r\n\r\n og apparatur på byggegrunden skal reguleres af tekniske regler og standarder,  \r\n\r\n der finder anvendelse på et nationalt niveau. </P>  \r\n\r\n<P>Artikel 27 </P>  \r\n\r\n<P> <I>Sprængstoffer</I>  </P>  \r\n\r\n<P>Sprængstoffer må ikke opbevares, transporteres, håndteres eller anvendes  \r\n\r\n undtagen - </P>  \r\n\r\n<UL CLASS=PLAIN-LIST>  \r\n\r\n<LI>a) under forhold fastsat ved national lov eller forskrifter og </LI>  \r\n\r\n<LI>b) af en kompetent person, der skal træffe sådanne foranstaltninger som  \r\n\r\n er nødvendige for at sikre, at arbejdstagere og andre personer ikke udsættes  \r\n\r\n for risiko for tilskadekomst. </LI>  \r\n\r\n</UL>  \r\n\r\n<P>Artikel 28 </P>  \r\n\r\n<P> <I>Helbredsrisici</I>  </P>  \r\n\r\n<P CLASS=PUNKT> <B>1.</B> I tilfælde, hvor en arbejdstager risikerer at blive  \r\n\r\n udsat for enhver form for kemiske, fysiske eller biologiske risici i en sådan  \r\n\r\n grad, at det vil kunne medføre helbredsfare, skal der træffes passende  \r\n\r\n forebyggende foranstaltninger imod en sådan udsættelse. </P>  \r\n\r\n<P CLASS=PUNKT> <B>2.</B> De forebyggende foranstaltninger, der henvises til  \r\n\r\n i stk. 1 ovenfor, skal omfatte - </P>  \r\n\r\n<UL CLASS=PLAIN-LIST>  \r\n\r\n<LI>a) erstatning af det farlige stof med uskadelige eller mindre farlige  \r\n\r\n stoffer, hvor dette er muligt, eller </LI>  \r\n\r\n<LI>b) tekniske foranstaltninger, der anvendes på anlægget, maskinerne,  \r\n\r\n udstyret eller processen, eller </LI>  \r\n\r\n<LI>c) hvor det ikke er muligt at overholde stk. a) eller b) ovenfor skal der  \r\n\r\n træffes andre effektive foranstaltninger, herunder anvendelse af personlige  \r\n\r\n værnemidler og beskyttelsesklæder. </LI>  \r\n\r\n</UL>  \r\n\r\n<P CLASS=PUNKT> <B>3.</B> I tilfælde, hvor arbejdstagerne skal opholde sig et  \r\n\r\n sted, hvor der kan optræde et giftigt eller skadeligt stof, eller hvor der  \r\n\r\n kan være mangel på ilt, eller hvor luften kan antændes, skal der træffes  \r\n\r\n passende foranstaltninger med henblik på at beskytte vedkommende mod en sådan  \r\n\r\n fare. </P>  \r\n\r\n<P CLASS=PUNKT> <B>4.</B> Affaldsmaterialer må ikke tilintetgøres eller på  \r\n\r\n anden måde bortskaffes på byggepladsen på en måde, der kan medføre  \r\n\r\n sundhedsfare. </P>  \r\n\r\n<P>Artikel 29 </P>  \r\n\r\n<P> <I>Sikkerhedsforanstaltninger mod ildebrand</I>  </P>  \r\n\r\n<P CLASS=PUNKT> <B>1.</B> Arbejdsgiveren skal træffe alle passende  \r\n\r\n foranstaltninger med henblik på - </P>  \r\n\r\n<UL CLASS=PLAIN-LIST>  \r\n\r\n<LI>a) at undgå risiko for ildebrand, </LI>  \r\n\r\n<LI>b) hurtigt og effektivt at bekæmpe ethvert udbrud af ildebrand, </LI>  \r\n\r\n<LI>c) at drage omsorg for en hurtig og sikker evakuering af personer. </LI>  \r\n\r\n</UL>  \r\n\r\n<P CLASS=PUNKT> <B>2.</B> Der skal forefindes tilstrækkelige og passende  \r\n\r\n oplagringsmuligheder for brændbare væsker, stoffer og gasser. </P>  \r\n\r\n<P>Artikel 30 </P>  \r\n\r\n<P> <I>Personlige værnemidler og beskyttelsesklæder</I>  </P>  \r\n\r\n<P CLASS=PUNKT> <B>1.</B> I tilfælde, hvor passende beskyttelse mod  \r\n\r\n ulykkesrisiko eller helbredsskade, herunder udsættelse for farlige forhold,  \r\n\r\n ikke kan sikres på anden måde, skal arbejdsgiveren stille passende personlige  \r\n\r\n værnemidler og beskyttelsesklæder til rådighed samt vedligeholde disse under  \r\n\r\n hensyntagen til arbejdets type og de pågældende risici uden omkostning for  \r\n\r\n arbejdstagerne, som fastsat ved national lovgivning eller forskrifter. </P>  \r\n\r\n<P CLASS=PUNKT> <B>2.</B> Arbejdsgiveren skal udstyre arbejdstagerne med  \r\n\r\n passende midler til at sætte dem i stand til at anvende de personlige  \r\n\r\n værnemidler og sikre en korrekt anvendelse heraf. </P>  \r\n\r\n<P CLASS=PUNKT> <B>3.</B> De personlige værnemidler og beskyttelsesklæderne  \r\n\r\n skal opfylde de normer, der er fastsat af den kompetente myndighed, under  \r\n\r\n hensyntagen i videst muligt omfang til ergonomiske principper. </P>  \r\n\r\n<P CLASS=PUNKT> <B>4.</B> Arbejdstagerne har pligt til at gøre korrekt brug  \r\n\r\n af og drage passende omsorg for personlige værnemidler og  \r\n\r\n beskyttelsesklæderne, der stilles til deres rådighed. </P>  \r\n\r\n<P>Artikel 31 </P>  \r\n\r\n<P> <I>Førstehjælp</I>  </P>  \r\n\r\n<P>Arbejdsgiveren skal være ansvarlig for at sikre, at der kan ydes  \r\n\r\n førstehjælp på ethvert tidspunkt, herunder at der forefindes uddannet  \r\n\r\n personale. Der skal træffes foranstaltninger med henblik på at sikre, at  \r\n\r\n arbejdstagere, der har været udsat for en ulykke eller pludselig sygdom, kan  \r\n\r\n bringes til lægebehandling. </P>  \r\n\r\n<P>Artikel 32 </P>  \r\n\r\n<P> <I>Velfærd</I>  </P>  \r\n\r\n<P CLASS=PUNKT> <B>1.</B> På enhver byggeplads eller inden for en rimelig  \r\n\r\n nærhed heraf skal der være tilstrækkelig forsyning med drikkevand. </P>  \r\n\r\n<P CLASS=PUNKT> <B>2.</B> På eller inden for en rimelig afstand af enhver  \r\n\r\n byggeplads skal følgende faciliteter være til stede og vedligeholdes, alt  \r\n\r\n afhængig af antallet af arbejdstagere og arbejdets varighed, - </P>  \r\n\r\n<UL CLASS=PLAIN-LIST>  \r\n\r\n<LI>a) sanitære faciliteter og vaskefaciliteter, </LI>  \r\n\r\n<LI>b) faciliteter for at skifte, opbevare og tørre tøj, </LI>  \r\n\r\n<LI>c) faciliteter til indtagelse af måltider og ly i forbindelse med  \r\n\r\n afbrydelse af arbejdet som følge af dårlige vejrforhold. </LI>  \r\n\r\n</UL>  \r\n\r\n<P CLASS=PUNKT> <B>3.</B> Mænd og kvinder bør have adgang til separate  \r\n\r\n sanitære faciliteter og vaskefaciliteter. </P>  \r\n\r\n<P>Artikel 33 </P>  \r\n\r\n<P> <I>Information og uddannelse</I>  </P>  \r\n\r\n<P>Arbejdstagerne skal på tilstrækkelig og passende måde - </P>  \r\n\r\n<UL CLASS=PLAIN-LIST>  \r\n\r\n<LI>a) informeres om potentielle sikkerheds- og helbredsrisici, som de kan  \r\n\r\n udsættes for på arbejdsstedet, </LI>  \r\n\r\n<LI>b) instrueres i og uddannes med henblik på de foranstaltninger, der skal  \r\n\r\n forhindre, kontrollere og beskytte mod sådanne risici. </LI>  \r\n\r\n</UL>  \r\n\r\n<P>Artikel 34 </P>  \r\n\r\n<P> <I>Indberetning af ulykker og sygdomme</I>  </P>  \r\n\r\n<P>National lovgivning eller forskrifter skal fastsætte regler for  \r\n\r\n indberetning af arbejdsulykker og sygdomme til den kompetente myndighed inden  \r\n\r\n for en fastsat frist. </P>  \r\n\r\n<P> <B>IV. Gennemførelse</B>  </P>  \r\n\r\n<P>Artikel 35 </P>  \r\n\r\n<P>Enhver medlemsstat skal - </P>  \r\n\r\n<UL CLASS=PLAIN-LIST>  \r\n\r\n<LI>a) træffe alle nødvendige foranstaltninger, herunder fastsættelse af  \r\n\r\n passende sanktioner og andre foranstaltninger, med henblik på at sikre en  \r\n\r\n effektiv håndhævelse af denne konventions bestemmelser, </LI>  \r\n\r\n<LI>b) drage omsorg for passende tilsyn med gennemførelsen af de  \r\n\r\n foranstaltninger, der skal træffes i medfør af denne konvention, samt  \r\n\r\n tilvejebringe disse ydelser med de nødvendige ressourcer for gennemførelsen  \r\n\r\n af deres opgave eller selv drage omsorg for, at der udføres et passende  \r\n\r\n tilsyn. </LI>  \r\n\r\n</UL>  \r\n\r\n<P> <B>V. Afsluttende bestemmelser</B>  </P>  \r\n\r\n<P>Artikel 36 </P>  \r\n\r\n<P>Denne konvention reviderer konventionen om sikkerhedsbestemmelser  \r\n\r\n (byggeri), 1937. </P>  \r\n\r\n<P>Artikel 37 </P>  \r\n\r\n<P>De officielle ratifikationer af denne konvention skal sendes til Det  \r\n\r\n Internationale Arbejdsbureaus generaldirektør til indregistrering. </P>  \r\n\r\n<P>Artikel 38 </P>  \r\n\r\n<P CLASS=PUNKT> <B>1.</B> Denne konvention er kun bindende for de medlemmer  \r\n\r\n af Den Internationale Arbejdsorganisation, hvis ratifikationer er blevet  \r\n\r\n indregistreret hos generaldirektøren. </P>  \r\n\r\n<P CLASS=PUNKT> <B>2.</B> Den træder i kraft 1 år efter den dato, da to  \r\n\r\n medlemsstaters ratifikation er blevet indregistreret hos generaldirektøren.  \r\n\r\n</P>  \r\n\r\n<P CLASS=PUNKT> <B>3.</B> Derefter træder konventionen i kraft for enhver  \r\n\r\n medlemsstat et år efter at dens ratifikation er blevet indregistreret. </P>  \r\n\r\n<P>Artikel 39 </P>  \r\n\r\n<P CLASS=PUNKT> <B>1.</B> Enhver medlemsstat, som har ratificeret denne  \r\n\r\n konvention, kan opsige den, efter 10 års forløb fra datoen for konventionens  \r\n\r\n første ikrafttræden ved afgivelse af en erklæring, der sendes til Det  \r\n\r\n Internationale Arbejdsbureaus generaldirektør til indregistrering. Opsigelsen  \r\n\r\n får først virkning 1 år efter datoen for indregistreringen. </P>  \r\n\r\n<P CLASS=PUNKT> <B>2.</B> Enhver medlemsstat, som har ratificeret denne  \r\n\r\n konvention, og som ikke inden 1 år efter udløbet af den i stk. 1 omhandlede  \r\n\r\n 10 års-periode gør brug af den i denne artikel hjemlede opsigelsesret, er  \r\n\r\n bundet i yderligere 10 år og kan derefter opsige konventionen ved udløbet af  \r\n\r\n hver ti års-periode på de i denne artikel fastsatte betingelser. </P>  \r\n\r\n<P>Artikel 40 </P>  \r\n\r\n<P CLASS=PUNKT> <B>1.</B> Det Internationale Arbejdsbureaus generaldirektør  \r\n\r\n skal underrette alle medlemmer af Den Internationale Arbejdsorganisation om  \r\n\r\n indregistreringen af de ratifikationer og opsigelser, han modtager fra  \r\n\r\n organisationens medlemmer. </P>  \r\n\r\n<P CLASS=PUNKT> <B>2.</B> Samtidig med at generaldirektøren underretter  \r\n\r\n organisationens medlemmer om indregistreringen af ratifikation nummer to,  \r\n\r\n skal han gøre dem opmærksom på konventionens ikrafttrædelsesdato. </P>  \r\n\r\n<P>Artikel 41 </P>  \r\n\r\n<P>Det Internationale Arbejdsbureaus generaldirektør skal i medfør af artikel  \r\n\r\n 102 i De Forenede Nationers pagt sende udførlige oplysninger om de  \r\n\r\n ratifikationer og opsigelser, han har indregistreret i henhold til  \r\n\r\n bestemmelserne i de foranstående artikler, til De Forenede Nationers  \r\n\r\n generalsekretær til indregistrering. </P>  \r\n\r\n<P>Artikel 42 </P>  \r\n\r\n<P>Når Det Internationale Arbejdsbureaus Styrelsesråd måtte anse det for  \r\n\r\n nødvendigt, skal det forelægge generalkonferencen en rapport om  \r\n\r\n gennemførelsen af denne konvention samt overveje ønskeligheden af at sætte  \r\n\r\n spørgsmålet om en hel eller delvis revision af den på konferencens dagsorden.  \r\n\r\n</P>  \r\n\r\n<P>Artikel 43 </P>  \r\n\r\n<P CLASS=PUNKT> <B>1.</B> Dersom konferencen vedtager en ny konvention, der  \r\n\r\n helt eller delvis reviderer denne konvention, skal, medmindre andet måtte  \r\n\r\n være bestemt i den nye konvention: </P>  \r\n\r\n<UL CLASS=PLAIN-LIST>  \r\n\r\n<LI>a) en medlemsstats ratifikation af den nye, reviderede konvention ipso  \r\n\r\n jure medføre øjeblikkelig opsigelse af denne konvention, uanset  \r\n\r\n bestemmelserne i artikel 39, såfremt og så snart den nye, reviderede  \r\n\r\n konvention træder i kraft; </LI>  \r\n\r\n<LI>b) denne konvention ikke længere kunne ratificeres af medlemsstaterne fra  \r\n\r\n den dato at regne, da den nye, reviderede konvention træder i kraft. </LI>  \r\n\r\n</UL>  \r\n\r\n<P CLASS=PUNKT> <B>2.</B> Denne konvention forbliver under alle  \r\n\r\n omstændigheder i kraft i den foreliggende form og med det foreliggende  \r\n\r\n indhold for de medlemsstater, som har ratificeret den, men som ikke har  \r\n\r\n ratificeret den reviderede konvention. </P>  \r\n\r\n<P>Artikel 44 </P>  \r\n\r\n<P>De engelske og franske versioner af denne konventionstekst er lige  \r\n\r\n autentiske. Danmarks ratifikationsinstrument blev deponeret den 10. juli 1995  \r\n\r\n hos generaldirektøren i ILO, og konventionen træder i kraft for Danmarks  \r\n\r\n vedkommende den 10. juli 1996. </P>  \r\n\r\n<P>Ved deponeringen afgav Danmark erklæring om, at konventionen ikke skal  \r\n\r\n finde anvendelse for Færøerne og Grønland. </P>  \r\n\r\n<P>Foruden af Danmark er konventionen ratificeret af Colombia, Guatemala,  \r\n\r\n Irak, Mexico, Norge, Slovakiet, Sverige, Tjekkiet, Tyskland og Ungarn. </P>  \r\n\r\n<P>Selve konventionen trådte i kraft den 11. januar 1991. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 2. maj 1996  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Niels Helveg Petersen </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [
        "(* 1) 'Andre landes senere tiltrædelse af konventionen fremgår af ILO's liste, der udgives årligt pr. 31. december. Oplysninger fra listen kan indhentes bl.a. fra Arbejdsministeriet eller Udenrigsministeriet, der begge vil kunne undersøge tiltrædelser i det løbende år.'"
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/05/1996"
        },
        {
            "displayName": "Accession",
            "displayValue": "L19960001864"
        },
        {
            "displayName": "Entydig dokumentidentifikation",
            "displayValue": "CM040625"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "11/09/2003"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "18"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "02/05/1996"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Arbejdsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. StF.1. j.nr. 85.B.124"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}