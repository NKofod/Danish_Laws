{
    "id": 155283,
    "title": "Ankestyrelsens principafgørelse O-18-99 om kontanthjælp - modregning - efterbetaling",
    "documentTypeId": "240",
    "isSagsforlobPeriodValid": true,
    "shortName": "KEN nr 9797 af 15/03/1999",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-18-99 om kontanthjælp - modregning - efterbetaling</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">I forbindelse med efterbetaling af sygedagpenge, kunne der ikke foretages modregning for den kontanthjælp der var udbetalt til ægtefællen.</p>\r\n   <p class=\"TekstGenerel\">Ankestyrelsen lagde vægt på, at sygedagpengene tilkom ansøger. Der forelå således alene i relation til ham en efterbetalingssituation.</p>\r\n   <p class=\"TekstGenerel\">Det forhold, at ægtefæller har gensidig forsørgelsespligt overfor det offentlige, medførte ikke, at ansøgers ægtefælle hæftede for tilbagebetalingen.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 26, stk. 1, nr. 4</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger fik udbetalt sygedagpenge og hans hustru fik udbetalt supplerende kontanthjælp. Kommunen standsede udbetalingen af sygedagpengene med virkning fra den 1. december 1997. Ægtefællerne fik derfor begge udbetalt kontanthjælp i december 1997 og januar 1998 med tilsammen 18.200 kr. brutto pr. måned.</p>\r\n<p>Den 2. februar 1998 meddelte kommunen, at udbetalingen af sygedagpenge ville blive genoptaget, idet der forelå en verserende arbejdsskadesag. Kommunen tilbageholdt herefter sygedagpengene for perioden 1. december 1997 til 25. januar 1998 til dækning af den kontanthjælp, der var udbetalt i samme periode.</p>\r\n<p>Nævnet ændrede kommunens afgørelse og pålagde kommunen alene at modregne udbetalingen af sygedagpenge til ansøger for perioden 1. december 1997 til 25. januar 1998 i den kontanthjælp, som han havde fået udbetalt i samme periode, det ville sige i januar og februar 1998.</p>\r\n<p>Nævnet henviste til, at ansøger fik udbetalt sygedagpenge i december måned 1997, men at der i januar og februar 1998 blev udbetalt kontanthjælp til såvel ansøger som til hans hustru. Nævnet fandt ikke grundlag for at medinddrage den kontanthjælp, som hustruen havde modtaget i perioden januar og februar 1998 ved den af kommunen foretagne modregning ved efterbetalingen af ansøgers sygedagpenge.</p>\r\n<p>Sagen blev behandlet i principielt møde med henblik på afklaring af, om der efter et slip i dagpengeudbetalingerne alene skal ske modregning af sygedagpengetilgodehavendet i den kontanthjælp, som den sygedagpengeberettigede ansøger har modtaget i kontanthjælpsperioden, selvom ægtefællen i kontanthjælpsperioden har modtaget fuld kontanthjælp og ikke som tidligere, supplerende kontanthjælp til ansøgers sygedagpenge.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at der i forbindelse med efterbetalingen af ansøgers sygedagpenge ikke kunne modregnes i den kontanthjælp, der var udbetalt til hans hustru i januar og februar 1998.</p>\r\n<p>Ankestyrelsen lagde vægt på, at sygedagpengene tilkom ansøger. Der forelå således alene i relation til ham en situation, der var omfattet af bistandslovens § 26, stk. 1, nr. 4.</p>\r\n<p>Det forhold, at ægtefæller efter bistandslovens § 6 har gensidig forsørgelsespligt overfor det offentlige, medførte ikke, at ansøgers ægtefælle hæftede for tilbagebetalingen.</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19990979725"
        },
        {
            "displayName": "Entydig dokumentidentifikation",
            "displayValue": "BS008078"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9797"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "15/03/1999"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 201379-98"
        },
        {
            "displayName": "Stikord",
            "displayValue": "O-18-99"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}