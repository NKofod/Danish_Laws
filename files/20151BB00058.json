{
    "id": 177227,
    "title": "Forslag til folketingsbeslutning om, at Danmark på alle punkter skal leve op til kravene til rettigheder i EU’s offerdirektiv",
    "documentTypeId": "480",
    "isSagsforlobPeriodValid": true,
    "shortName": "2015/1 BSF 58",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 27. januar 2016 af Pernille Skipper (EL), Johanne Schmidt-Nielsen (EL), Søren Søndergaard (EL) og Finn Sørensen (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om, at Danmark på alle punkter skal leve op til kravene til rettigheder i EU’s offerdirektiv</p>\r\n<p class=\"NormalInd\">Folketinget pålægger regeringen inden udgangen af folketingsåret 2015-16 at tage de nødvendig initiativer, der sikrer, at ofre for kriminalitet i Danmark på alle punkter som minimum er sikret de rettigheder, der fremgår af EU’s offerdirektiv, Europa-Parlamentets og Rådets direktiv 2012/29/EU af 25. oktober 2012.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"KapitelOverskrift2\">Almindelige bemærkninger</p>\r\n<p class=\"NormalInd\">Direktiv 2012/29/EU af 25. oktober 2012, offerdirektivet, er en af de retsakter, der blev fravalgt, da Socialdemokratiet, Venstre, Radikale Venstre, Socialistisk Folkeparti og Det Konservative Folkeparti fastlagde afstemningstemaet for folkeafstemningen om det danske EU-retsforbehold den 3. december 2015.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne finder det påfaldende og beklageligt, at de fem partier ved dette fravalg tilsyneladende ønsker at give ofre for kriminalitet en ringere beskyttelse i Danmark end den, der gælder i de øvrige EU-lande.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne ønsker ikke, at dansk retspolitik skal fastlægges i Bruxelles, og kan derfor ikke tilslutte sig, at Danmark opgiver retsforbeholdet – heller ikke i forhold til det pågældende direktiv. Omvendt ønsker forslagsstillerne, at ofre for forbrydelser i Danmark nyder en beskyttelse, der er mindst lige så god som den, ofre for forbrydelser nyder i de øvrige EU-lande.</p>\r\n<p class=\"NormalInd\">\r\n</p>\r\n<p class=\"NormalInd\">Det fremgår af »Samarbejdet om retlige og indre anliggender – En analyse af EU-lovgivning omfattet af retsforbeholdet«, regeringen, 2015, at en gennemførelse af direktivets bestemmelser i Danmark bl.a. vil medføre, at dansk politi ved enhver anmeldelse af et strafbart forhold skal udstede en skriftlig bekræftelse på anmeldelsen med angivelse af de væsentligste dele af den anmeldte forbrydelse, og at bekræftelsen efter anmodning skal oversættes til et sprog, anmelderen forstår. Endvidere vil myndighedernes forpligtelse til at underrette ofre for forbrydelser i tilfælde af gerningsmandens undvigelse eller løsladelse fra fængsel skulle udvides i forhold til den gældende retsplejelovs bestemmelser.</p>\r\n<p class=\"NormalInd\">\r\n</p>\r\n<p class=\"NormalInd\">Ifølge regeringsanalysen vil en gennemførelse af direktivets bestemmelser endvidere medføre, at en forurettet har ret til oversættelse af retsafgørelser, som afslutter straffesagen, og af skrivelser, som orienterer offeret om afholdelse af retssagen. Danmark vil også skulle lovfæste regler om, at politiet er forpligtet til at foretage en individuel vurdering af den forurettede med henblik på at identificere særlige beskyttelsesbehov, at kommunikation med ofre skal ske på et enkelt og letforståeligt sprog, og at ofre skal have ret til at være ledsaget af en person, som han eller hun selv har valgt.</p>\r\n<p class=\"NormalInd\">\r\n</p>\r\n<p class=\"NormalInd\">I regeringsanalysen anslås det – med betydelig usikkerhed – at en gennemførelse af direktivets bestemmelser i Danmark vil medføre årlige merudgifter på politiets område på 4-6 mio. kr. og på anklagemyndighedens område på 5-10 mio. kr. Efter forslagsstillernes opfattelse kan forslaget realiseres inden for rammerne af de nuværende bevillinger.</p>\r\n<p class=\"NormalInd\">\r\n</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Pernille Skipper </span>(EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om, at Danmark på alle punkter skal leve op til kravene i EU’s offerdirektiv.</p>\r\n<p class=\"ForslagsNummer\">(Beslutningsforslag nr. B 58)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2015/1 BF 58",
            "stateLabel": "Forkastet",
            "references": [
                {
                    "shortName": "2015/1 BSF 58",
                    "title": "Forslag til folketingsbeslutning om, at Danmark på alle punkter skal leve op til kravene til rettigheder i EU’s offerdirektiv",
                    "presentationName": "Beslutningsforslag som fremsat",
                    "documentTypeId": 480,
                    "documentId": 177227,
                    "eliUri": "/eli/ft/20151BB00058",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20151/beslutningsforslag/b58/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "28/01/2016"
        },
        {
            "displayName": "Accession",
            "displayValue": "20151BB00058"
        },
        {
            "displayName": "Entydig dokumentidentifikation",
            "displayValue": "AX018244"
        },
        {
            "displayName": "Dato for førstegangsindlæggelse",
            "displayValue": "28/01/2016"
        },
        {
            "displayName": "Dato for indlæggelse",
            "displayValue": "28/01/2016"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "58"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}