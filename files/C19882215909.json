{
    "id": 74500,
    "title": "Cirkulære om italiensk som begyndersprog i gymnasiet ",
    "documentTypeId": "140",
    "isSagsforlobPeriodValid": false,
    "shortName": "CIR nr 22159 af 05/08/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om italiensk som begyndersprog i  \r\n\r\n gymnasiet </H1>  \r\n\r\n<P></P>  \r\n\r\n<BR>  \r\n\r\n<P>I henhold til gymnasiebekendtgørelsens § 1, stk. 5 har direktoratet  \r\n\r\n godkendt, at der kan tilbydes italiensk som begyndersprog i gymnasiet som  \r\n\r\n alternativ til tysk, fransk, spansk eller russisk. Faget kan udover som  \r\n\r\n obligatorisk fag på begge linjer også tilbydes på højt niveau. </P>  \r\n\r\n<P>Oprettelse er første gang betinget af direktoratets godkendelse, jfr.  \r\n\r\n bekendtgørelsens § 11. </P>  \r\n\r\n<P>For faget gælder følgende bestemmelser: </P>  \r\n\r\n<P>Obligatorisk niveau </P>  \r\n\r\n<P>Formål: </P>  \r\n\r\n<P>Formålet med undervisningen er, </P>  \r\n\r\n<P>- at eleverne bliver i stand til at læse og forstå lettere italienske  \r\n\r\n tekster, </P>  \r\n\r\n<P>- at eleverne opøves i mundtlig sprogfærdighed og forståelse af talt  \r\n\r\n italiensk, og </P>  \r\n\r\n<P>- at eleverne, gennem arbejdet med teksterne, opnår kendskab til  \r\n\r\n kulturelle forhold i Italien. </P>  \r\n\r\n<P>Undervisningen: </P>  \r\n\r\n<P>Der læses mindst 170 normalsider. </P>  \r\n\r\n<P>En del af teksterne læses intensivt, andre ekstensivt med benyttelse af  \r\n\r\n forskellige læsemetoder. </P>  \r\n\r\n<P>Alle teksttyper, herunder film, lydbånd, billeder og edb, kan indgå i  \r\n\r\n læsepensum. Læsepensum kan nedsættes for arbejde med av-materiale, således at  \r\n\r\n 1 lektion svarer til 1,5 normalside, dog højst 30 normalsider. </P>  \r\n\r\n<P>Der arbejdes med mindre skriftlige opgaver som støtte for elevernes  \r\n\r\n mundtlige udtryksfærdighed. </P>  \r\n\r\n<P>Det skriftlige arbejde skal sprogligt og indholdsmæssigt være en naturlig  \r\n\r\n forlængelse af det daglige arbejde. </P>  \r\n\r\n<P>Eksamen: </P>  \r\n\r\n<P>Der afholdes en mundtlig prøve med forberedelsestid. </P>  \r\n\r\n<P>Der opgives 60 normalsider af det læste stof fordelt på mindst tre tekster  \r\n\r\n og temaer. En tekst eller et tekstuddrag må højst være på 25 normalsider. Der  \r\n\r\n må kun opgives ubearbejdede tekster. Det opgivne stof kan ledsages af  \r\n\r\n gennemgået billedmateriale. Der prøves i et af censor valgt ulæst prosastykke  \r\n\r\n på 1 normalside og i 1/2 normalside af det opgivne stof. 1/4 normalside af  \r\n\r\n ekstemporalteksten, fortrinsvis fra begyndelsen, oversættes, resten refereres  \r\n\r\n i hovedpunkter på dansk. Der prøves i oplæsning i det opgivne tekststykke.  \r\n\r\n Dette anvendes som udgangspunkt for samtale på italiensk. Den uddybende del  \r\n\r\n af samtalen kan afrundes på dansk. </P>  \r\n\r\n<P>Højt niveau </P>  \r\n\r\n<P>Formål: </P>  \r\n\r\n<P>Formålet med undervisningen er, </P>  \r\n\r\n<P>- at eleverne videreudvikler deres mundtlige udtryksfærdighed, deres  \r\n\r\n forståelse af talt italiensk samt deres evne til at læse og forstå italienske  \r\n\r\n tekster. Der sigtes imod, at eleverne udvikler deres evne til mundtligt at  \r\n\r\n udtrykke sig i et flydende og enkelt sprog, </P>  \r\n\r\n<P>- at eleverne bliver i stand til at udtrykke sig skriftligt på italiensk i  \r\n\r\n et enkelt sprog, og </P>  \r\n\r\n<P>- at eleverne, gennem arbejdet med teksterne, uddyber deres kendskab til  \r\n\r\n væsentlige sider af Italiens historie og kultur, herunder regionale  \r\n\r\n forskelle. </P>  \r\n\r\n<P>Undervisningen: </P>  \r\n\r\n<P>Der læses mindst 150 normalsider. </P>  \r\n\r\n<P>Pensum sammensættes således, at eleverne får mulighed for at beskæftige  \r\n\r\n sig med væsentlige sider af italiensk kultur i et historisk og aktuelt  \r\n\r\n perspektiv. En del af teksterne læses intensivt, andre ekstensivt med  \r\n\r\n benyttelse af forskellige læsemetoder. Teksterne belyses som led i en  \r\n\r\n tematisk, kulturel eller historisk sammenhæng. </P>  \r\n\r\n<P>Alle teksttyper, herunder film, lydbånd, billeder og edb, kan indgå i  \r\n\r\n læsepensum. Dette kan nedsættes for arbejde med av-materiale, således at 1  \r\n\r\n lektion svarer til 1,5 normalside, dog højst 20 normalsider. </P>  \r\n\r\n<P>Det skriftlige arbejde skal fortrinsvis tage udgangspunkt i de tekster,  \r\n\r\n der læses. Eleverne skal beherske et grammatisk stof, der i omfang afpasses  \r\n\r\n kravene til skriftlig sprogfærdighed. </P>  \r\n\r\n<P>Eksamen: </P>  \r\n\r\n<P>Der afholdes en skriftlig og en mundtlig prøve. </P>  \r\n\r\n<P>Til den skriftlige prøve, hvortil der gives 4 timer, forelægges en  \r\n\r\n italiensk prosatekst på ca. 1,5 normalside, evt. suppleret med  \r\n\r\n billedmateriale. I tilknytning hertil skal der besvares to opgaver af friere  \r\n\r\n karakter samt en oversættelse fra dansk til italiensk. </P>  \r\n\r\n<P>Til den mundtlige prøve gives der en forberedelsestid. Der opgives 70  \r\n\r\n normalsider fordelt på mindst fire tekster og temaer. En tekst eller et  \r\n\r\n tekstuddrag må højst være på 25 normalsider. Det opgivne stof kan ledsages af  \r\n\r\n gennemgået billedmateriale. </P>  \r\n\r\n<P>Der prøves i et af censor valgt ulæst prosastykke på 1,5 normalside og i  \r\n\r\n 1/2 normalside af det opgivne stof. 1/3 normalside af ekstemporalteksten,  \r\n\r\n fortinsvis fra begyndelsen, oversættes. Resten refereres i hovedpunkter på  \r\n\r\n dansk. Der prøves i oplæsning i det opgivne tekststykke. Dette anvendes som  \r\n\r\n udgangspunkt for samtale på italiensk. Under samtalen gøres der rede for  \r\n\r\n tekstens indhold, som indsættes i en tematisk, kulturel eller historisk  \r\n\r\n sammenhæng. </P>  \r\n\r\n<P>Vejledende retningslinjer: </P>  \r\n\r\n<P>Vejledende retningslinjer for gennemførelse af undervisningen i faget  \r\n\r\n udsendes som bilag til dette cirkulære. </P>  \r\n\r\n<P>De vejledende retningslinjer indeholder eksempelmateriale og forslag til  \r\n\r\n gennemførelsen af undervisningen. </P>  \r\n\r\n<P>Udover eksempler og forslag indeholder de vejledende retningslinjer en  \r\n\r\n række udfyldende bestemmelser om undervisningens tilrettelæggelse, som  \r\n\r\n supplerer cirkulæret. </P>  \r\n\r\n<P>Det pålægges rektor at sikre, at undervisningen gennemføres i  \r\n\r\n overensstemmelse med det forannævnte indhold i de vejledende retningslinjer.  \r\n\r\n</P>  \r\n\r\n<P>Cirkulæret træder i kraft den 1. august 1988. Samtidig ophæves cirkulære  \r\n\r\n af 18. december 1987, RS 02-08. </P>  \r\n\r\n<P>P.d.v. </P>  \r\n\r\n<P>Steffen Jensen </P>  \r\n\r\n<P>undervisningsinspektør </P>  \r\n\r\n<P>Bilag. </P>  \r\n\r\n<P>Bilag er udeladt her. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Cirkulæret er bortfaldet ved Bekendtgørelse nr 76 af 06/02/1990 om gymnasiet"
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19882215909"
        },
        {
            "displayName": "Entydig dokumentidentifikation",
            "displayValue": "CM033705"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22159"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "05/08/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Gymmasieskolerne og Højere Forberedelseseksamen"
        },
        {
            "displayName": "Ressortministeriets journalnummer",
            "displayValue": "Undervisningsmin. DGHF j.nr. 10-31-01-08/87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}