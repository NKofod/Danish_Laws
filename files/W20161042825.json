{
    "id": 186536,
    "title": "Udlændingenævnets afgørelse af 16. september 2016 – Tidsubegrænset opholdstilladelse – Krav om lovligt ophold",
    "documentTypeId": "240",
    "isSagsforlobPeriodValid": true,
    "shortName": "KEN nr 10428 af 16/09/2016",
    "documentHtml": "<div class=\"bjelke\">Den fulde tekst</div><p class=\"Titel2\">Udlændingenævnets afgørelse af 16. september 2016 – Tidsubegrænset opholdstilladelse – Krav om lovligt ophold</p>\r\n<p style=\"text-align: justify;\">\r\n   <span class=\"Bold\">Udlændingenævnet</span> <span class=\"Bold\">stadfæstede i september 2016</span> Udlændingestyrelsens afgørelse om afslag på tidsubegrænset opholdstilladelse i Danmark til en filippinsk statsborger efter udlændingelovens § 11, stk. 3, nr. 1. Ansøgeren blev i oktober 2010 meddelt opholdstilladelse som familiesammenført i medfør af udlændingelovens § 9, stk. 1, nr. 1, som i maj 2012 blev forlænget til juni 2014. Udlændingestyrelsen inddrog medio januar 2014 ansøgerens opholdstilladelse, jf. udlændingelovens § 19, stk. 1, nr. 4, samt § 26, stk. 1. Ansøgeren påklagede i januar 2014 Udlændingestyrelsens afgørelse om inddragelse af opholdstilladelse, som Udlændingenævnet i marts 2014 stadfæstede, hvorefter ansøgeren i marts 2014 anmodede om genoptagelse af Udlændingenævnets stadfæstelse, hvilket Udlændingenævnet i juni 2014 gav afslag på. Ansøgeren blev i oktober 2014 meddelt opholdstilladelse, jf. udlændingelovens § 9 a, stk. 2, nr. 5, gældende indtil juli 2018, på baggrund af en ansøgning indgivet ultimo januar 2014, og indgav herefter i juni 2015 en ansøgning om tidsubegrænset opholdstilladelse. Udlændingestyrelsen meddelte i september 2015 ansøgeren afslag på ansøgningen om tidsubegrænset opholdstilladelse under henvisning til, at ansøgeren ikke havde boet i lovligt i Danmark i mindst fem år og i hele denne periode havde haft opholdstilladelse efter en af bestemmelserne i udlændingelovens §§ 7-9 f eller 9 i – 9 n eller 9 p, jf. udlændingelovens § 11, stk. 3 nr. 1.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Bold\">Udlændingenævnet</span> <span class=\"Bold\">fandt</span>, at ansøgeren ikke opfyldte betingelsen om at have boet lovligt her i landet i mindst fem år og i hele denne periode have haft opholdstilladelse jf. udlændingelovens § 11, stk. 3 nr. 1. <span class=\"Bold\">Udlændingenævnet lagde herved vægt på</span>, at Udlændingestyrelsen medio januar 2014 havde inddraget ansøgerens opholdstilladelse efter udlændingelovens § 9, stk. 1, nr. 1, og at Udlændingenævnet havde stadfæstet denne afgørelse ultimo marts 2014. <span class=\"Bold\">Udlændingenævnet bemærkede hertil</span>, at det af udlændingelovens § 27, stk. 3, fremgår, at fristen i § 27, stk. 1, afbrydes, når opholdstilladelsen inddrages, hvorefter tidsperioden for, hvor længe ansøgeren har haft opholdstilladelse, først regnes fra meddelelsen af en ny opholdstilladelse. <span class=\"Bold\">Udlændingenævnet lagde endvidere vægt på</span>, at ansøgeren ikke havde haft opholdstilladelse efter en af bestemmelserne i udlændingelovens §§ 7- 9 f eller 9 i- 9 n, i perioden fra medio januar 2014, hvor ansøgerens opholdstilladelse efter udlændingelovens § 9, stk. 1, nr. 1, var blevet inddraget, til ultimo januar 2014, hvor ansøgeren havde søgt om opholdstilladelse på ny efter udlændingelovens § 9 a, stk. 2. nr. 5 (arbejdsmarkedstilknytning), som ansøgeren efterfølgende havde fået opholdstilladelse efter ultimo oktober 2014. <span class=\"Bold\">Udlændingenævnet fandt derfor</span>, at ansøgeren på afgørelsestidspunktet alene havde haft opholdstilladelse i Danmark i cirka to år og otte måneder regnet fra ultimo januar 2014, hvor ansøgeren havde indgivet en ny ansøgning om opholdstilladelse, jf. udlændingelovens § 27, stk. 1, og at ansøgeren derfor ikke opfyldte den tidsmæssige betingelse for tidsubegrænset opholdstilladelse, jf. udlændingelovens § 11, stk. 3, nr. 1. <span class=\"Bold\">Udlændingenævnet henviste herved til</span>, at det er en forudsætning for beregningen af fem års lovligt ophold i Danmark, jf. udlændingelovens § 11, stk. 3, nr. 1, at der er tale om 5 års uafbrudt ophold, hvor udlændingen fortsat har haft et opholdsgrundlag i form af en opholdstilladelse, og at ansøgeren i perioden fra inddragelsen af sin opholdstilladelse i Danmark som familiesammenført medio januar 2014 frem til indgivelse af ansøgningen om opholdstilladelse på baggrund af arbejdsmarkedstilknytning ultimo januar 2014, ikke havde været i besiddelse af en gyldig opholdstilladelse. <span class=\"Bold\">Udlændingenævnet fandt desuden</span>, at det forhold, at ansøgeren ultimo januar 2014 havde indgivet ansøgning om opholdstilladelse på baggrund af en vejledning i Udlændingestyrelsens afgørelse fra medio januar 2014, ikke kunne føre til en ændret vurdering, da indgivelse af en ansøgning inden for syv-dages fristen alene gav ansøgeren ret til processuelt ophold, mens sagen blev behandlet, men ikke opholdstilladelse efter udlændingelovens §§ 7- 9 f eller 9 i- 9 n, hvorfor Udlændingenævnet stadfæstede Udlændingestyrelsens afgørelse.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Udlændinge- og Integrationsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/02/2017"
        },
        {
            "displayName": "Accession",
            "displayValue": "W20161042825"
        },
        {
            "displayName": "Entydig dokumentidentifikation",
            "displayValue": "CG000554"
        },
        {
            "displayName": "Dato for indlæggelse",
            "displayValue": "02/02/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10428"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "16/09/2016"
        },
        {
            "displayName": "Administrerende myndighed",
            "displayValue": "Udlændingenævnet"
        },
        {
            "displayName": "Ressortministeriets journalnummer",
            "displayValue": "Udlændinge-, Integrations- og Boligmin.,<br />Udlændingenævnet, 15/239179"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}