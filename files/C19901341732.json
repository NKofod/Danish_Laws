{
    "id": 79972,
    "title": "Meddelelse om restitutionskontrol hos samtlige autoriserede virksomheder, der forarbejder fjerkrækød, oksekød og svinekød til eksport ",
    "documentTypeId": "720",
    "isSagsforlobPeriodValid": false,
    "shortName": "MED nr 13417 af 28/06/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse om restitutionskontrol hos samtlige  \r\n\r\n autoriserede virksomheder, der forarbejder fjerkrækød, oksekød og svinekød  \r\n\r\n til eksport </H1>  \r\n\r\n<P></P>  \r\n\r\n<P>Efter sammenlægningen af bl.a. Veterinærdirektoratet og Slagteri- og  \r\n\r\n Konserveslaboratoriet skal den rutinemæssige kontrol og prøveudtagning, der  \r\n\r\n tidligere blev udført af Slagteri- og Konserveslaboratoriet som led i  \r\n\r\n kontrollen med produktion af kødprodukter, som skal overholde særlige  \r\n\r\n kvalitetskriterier ved anvendelse af reglerne om eksportrestitutioner og  \r\n\r\n monetære udligningsbeløb, nu udføres af Veterinærkontrollen på  \r\n\r\n virksomhederne. </P>  \r\n\r\n<P>Samtidig skal der ske en forøgelse af produktkontrollen bl.a. i anledning  \r\n\r\n af gennemførelse af Rådets forordning (EØF) nr. 386/90 af 12. februar 1990 om  \r\n\r\n kontrol i forbindelse med udførsel af landbrugsprodukter, der giver ret til  \r\n\r\n udbetaling af restitutioner eller andre beløb. Denne kontrol vil blive  \r\n\r\n koordineret med Told~ og Skattestyrelsens grænsekontrol. </P>  \r\n\r\n<P>Til brug ved tilrettelæggelsen af produktkontrollen på virksomhederne  \r\n\r\n bedes de i §§ 3 og 4 i bekendtgørelse nr. 206 af 7. april 1988 om  \r\n\r\n produktkontrol med fedt af svin og visse kødprodukter foreskrevne  \r\n\r\n amnmodninger om registrering henholdsvis produktionsindberetninger indsendt  \r\n\r\n til Veterinærdirektoratet, EF-kontrolkontoret, Rolighedsvej 25, 1958  \r\n\r\n Frederiksberg C, og ikke længere som angivet i bekendtgørelsen til  \r\n\r\n Landbrugsministeriets Slagteri- og Konserveslaboratorium. </P>  \r\n\r\n<P>Produktkontrollen består, dels af en stikprøvevis fysisk kontrol med bl.a.  \r\n\r\n opskæring, hakning, afvejning af ingredienser og sammenblanding af disse,  \r\n\r\n pakning og mærkning, baseret på virksomhedens egne fremstillingsrecepter,  \r\n\r\n dels af en stikprøveudtagning af de færdige produkter til  \r\n\r\n laboratorieundersøgelser. </P>  \r\n\r\n<P>På den baggrund finder Veterinærdirektoratet det nødvendigt at foretage en  \r\n\r\n gennemgang af virksomhedernes fremstillingsrecepter, jfr. § 5, stk. 1, i  \r\n\r\n nævnte bekendtgørelse nr. 206, idet det på grundlag af gennemgangen er  \r\n\r\n hensigten at godkende henholdsvis afvise recepterne i relation til de  \r\n\r\n kvalitetskriterier, de pågældende produkter skal opfylde ved anvendelse af  \r\n\r\n reglerne om udbetaling af eksportrestitution. </P>  \r\n\r\n<P>Anvendelse af en godkendt fremstillingsrecept berettiger imidlertid ikke  \r\n\r\n alene til eksportrestitution eller monetære udligningsbeløb, idet det er en  \r\n\r\n forudsætning for udbetaling heraf, at laboratorieundersøgelser af udtagne  \r\n\r\n prøver i forbindelse med produktionen eller senere har vist, at produkterne  \r\n\r\n også overholder de gældende analytiske grænseværdier for den varekode,  \r\n\r\n produkterne angives at ville blive eksporteret under. </P>  \r\n\r\n<P>Formålet med indførelsen af en godkendelsesprocedure for  \r\n\r\n fremstillingsrecepter er primært at få et bedre grundlag for vurdering af  \r\n\r\n sammensætningen af kødprodukter, der skal overholde særlige  \r\n\r\n kvalitetskriterier som led i anvendelsen af reglerne om eksportrestitutioner  \r\n\r\n og monetære udligningsbeløb. </P>  \r\n\r\n<P>Af ressourcemæssige grunde og af hensyn til en ensartet bedømmelse af  \r\n\r\n recepterne er det nødvendigt at foretage gennemgangen heraf hos  \r\n\r\n Veterinærdirektoratet. </P>  \r\n\r\n<P>Virksomheden anmodes derfor om snarest muligt at indsende et eksemplar af  \r\n\r\n alle de fremstillingsrecepter, som virksomheden følger ved fremstilling af  \r\n\r\n produkter omfattet af bestemmelserne i bekendtgørelse nr. 206 af 7. april  \r\n\r\n 1988 om produktkontrol med fedt af svin og visse kødprodukter. </P>  \r\n\r\n<P>Uanset at fjerkræprodukter ikke er omfattet af nævnte bekendtgørelse,  \r\n\r\n anmoder man vedkommende virksomheder om også at indsende  \r\n\r\n fremstillingsrecepter for omhandlede eksportprodukter. </P>  \r\n\r\n<P>Det kan i den forbindelse oplyses, at fjerkræprodukter vil blive omfattet  \r\n\r\n af kontrolbestemmelserne i en ny bekendtgørelse om produktkontrol, som i  \r\n\r\n øjeblikket er under udarbejdelse. </P>  \r\n\r\n<P>Der kræves ikke nogen bestemt form for opstilling af en  \r\n\r\n fremstillingsrecept, men en recept skal mindst indeholde oplysninger om alle  \r\n\r\n typer kødråvarer, om eventuelt anvendte fremmede proteinstoffer og lignende,  \r\n\r\n specifik angivelse af alle hjælpestoffer samt krydderier og/eller  \r\n\r\n kryderiblandinger m.v., der benyttes til fremstillingen af vedkommende  \r\n\r\n produkter. Recepten skal indeholde fuldstændig varebetegnelse for produktet  \r\n\r\n samt oplysning om, under hvilken varekode produktet vil blive eksporteret.  \r\n\r\n</P>  \r\n\r\n<P>Efter gennemgang af en virksomheds fremstillingsrecepter, vil virksomheden  \r\n\r\n få disse retur, idet hver enkelt godkendt recept vil være forsynet med en  \r\n\r\n påtegning, der indebærer, at man har accepteret recepten som en  \r\n\r\n produktionsbeskrivelse for et kødprodukt, der vil kunne overholde  \r\n\r\n kvalitetskriterierne for ydelse af restitution og/eller monetære  \r\n\r\n udligningsbeløb. Dog under forudsætning af, at produktet efter de nødvendige  \r\n\r\n analyser, viser sig, at overholde de for varekoden gældende analytiske  \r\n\r\n grænseværdier. </P>  \r\n\r\n<P>I tilfælde af afvisning af en recept, vil det blive meddelt virksomheden,  \r\n\r\n hvorfor Veterinærdirektoratet ikke mener, der vil blive overensstemmelse  \r\n\r\n mellem produktet og den angivne tarifmæssige indplacering og/eller de  \r\n\r\n specifikke betingelser for restitutionsudbetaling. </P>  \r\n\r\n<P>Alle ændringer af en godkendt recept skal af virksomheden meddeles  \r\n\r\n Veterinærdirektoratet, inden den ændrede recept tages i brug, dersom recepten  \r\n\r\n fortsat skal anvendes ved fremstilling af kødprodukter for hvilke reglerne om  \r\n\r\n eksportrestitutioner og monetære udligningsbeløb skal anvendes. </P>  \r\n\r\n<P>I forbindelse med gennemgang af en virksomheds fremstillingsrecepter, vil  \r\n\r\n der blive taget 2 fotokopier af hver enkelt recept. Det ene sæt kopier vil  \r\n\r\n blive opbevaret hos Veterinærdirektoratet, medens det andet sæt vil blive  \r\n\r\n sendt direkte til virksomhedens Veterinærkontrol. </P>  \r\n\r\n<P>Af hensyn til koordineringen af Veterinærdirektoratets produktkontrol og  \r\n\r\n Told- og Skattestyrelsens grænsekontrol med kødprodukter, og for så vidt  \r\n\r\n muligt at undgå dobbeltkontrol, bedes produktionsvirksomheden altid angive  \r\n\r\n partikoder og produktionsvirksomhedens autorisationsnummer på fakturaer,  \r\n\r\n følgesedler og lignende, således at eksportørvirksomheden kan angive disse  \r\n\r\n oplysninger i udførselsangivelsens rubrik 44, medmindre de pågældende  \r\n\r\n oplysninger i forvejen anføres i udførselsangivelsens rubrik 31 sammen med  \r\n\r\n varebeskrivelsen. </P>  \r\n\r\n<P>Indtil samtlige relevante recepter er blevet gennemgået af  \r\n\r\n Veterinærdirektoratet og enten er blevet godkendt eller afvist, vil  \r\n\r\n produktkontrollen blive gennemført på basis af de nuværende ikke gennemgåede  \r\n\r\n recepter, hvorfor man anmoder om at modtage eksemplarer af virksomhedens  \r\n\r\n fremstillingsrecepter snarest mulig. </P>  \r\n\r\n<P>P.V.V. </P>  \r\n\r\n<P>H.E. Nielsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19901341732"
        },
        {
            "displayName": "Entydig dokumentidentifikation",
            "displayValue": "CM039185"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "14/06/2018"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13417"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "28/06/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "EF 4280-1-1/90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}