{
    "id": 54304,
    "title": "Vejledende retningslinier for anerkendelse af vibrationsbetingede lidelser ",
    "documentTypeId": "180",
    "isSagsforlobPeriodValid": false,
    "shortName": "VEJ nr 82 af 18/04/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledende retningslinier for anerkendelse af  \r\n\r\n vibrationsbetingede lidelser </H1>  \r\n\r\n<P></P>  \r\n\r\n<BR>  \r\n\r\n<P>I Sikringsstyrelsens bekendtgørelse nr. 60 af 20. januar 1989 om  \r\n\r\n fortegnelse over erhvervssygdomme nævnes det i punkt E5, at fortegnelsen  \r\n\r\n omfatter knogle- og ledsygdomme samt lidelser i kar og nerver, forårsaget af  \r\n\r\n vedvarende højfrekvente vibrationer. </P>  \r\n\r\n<P>Vejledende retningslinier for anerkendelse af lidelser, der er omfattet af  \r\n\r\n fortegnelsens punkt E5, gennemgås i det følgende, herunder  \r\n\r\n Arbejdsskadestyrelsens ønsker vedrørende udredningen af enkeltsager. </P>  \r\n\r\n<P>Det gælder om denne vejledning, som for styrelsens tidligere vejledninger,  \r\n\r\n at den skal forstås som det udgangspunkt, hvorfra konkrete sager afgøres.  \r\n\r\n Tilfælde, der ikke falder direkte ind under de retningslinjer, som er angivet  \r\n\r\n i vejledningen, vil blive afgjort efter en konkret vurdering, hvor det  \r\n\r\n samlede billede af ekspositionens art og længde, symptomernes udvikling, den  \r\n\r\n kliniske tilstand, dispositioner og øvrige helbredssituation, vil indgå som  \r\n\r\n grundlag for sagens afgørelse. </P>  \r\n\r\n<P>Generelt skal det anføres, at lidelserne så vidt muligt ønskes vurderet ud  \r\n\r\n fra objektive fund. I sager, hvor dette ikke er muligt, vil  \r\n\r\n anerkendelsesspørgsmålet ligeledes bero på en konkret vurdering i hver enkelt  \r\n\r\n sag. </P>  \r\n\r\n<P>Det skal endvidere anføres, at den generelle ekspositionsbetingelse om  \r\n\r\n højfrekvente vibrationer angiver, at vibrationsudsættelse ved frekvenser  \r\n\r\n under ca. 25 Hz ikke anses som årsag til de lidelser, der er omfattet af  \r\n\r\n fortegnelsens punkt E5. </P>  \r\n\r\n<P CLASS=PUNKT> <B>1.</B> VIBRATIONSETINGEDE HVIDE FINGRE </P>  \r\n\r\n<P>Vibrationsbetingede hvide fingre kan defineres som kuldeudløst anfaldsvis  \r\n\r\n optræden af bleghed (lividitet) af fingrene med proximal (opadtil) skarp  \r\n\r\n afgrænsning, der kan gå over i blålig misfarvning og ved anfaldets afslutning  \r\n\r\n give rødme med ledsagende snurrende, prikkende fornemmelse. Under anfaldet er  \r\n\r\n der dødhedsfornemmelse af de påvirkede fingre (hvide døde fingre). Det er  \r\n\r\n velkendt, at lidelsen kan udløses af arbejde med vibrerende værktøjer, men  \r\n\r\n den kan også optræde uden kendt årsag, især hos familiært disponerede  \r\n\r\n kvinder, eller sekundært til andre lidelser eller påvirkninger, f.eks. i  \r\n\r\n forbindelse med andre karlidelser i overekstremiteterne, bindevævslidelser,  \r\n\r\n polycytæmi, og behandling med ergotamin-alkaloider eller beta-receptor  \r\n\r\n blokkere. </P>  \r\n\r\n<P>1.1. EKSPOSITIONSKRITERIER </P>  \r\n\r\n<P>Anerkendelse af hvide fingre som erhvervssygdom forudsætter, at der har  \r\n\r\n været tale om en vibrationspåvirkning fra håndholdte værktøjer i et vist  \r\n\r\n omfang. Dette omfang vurderes på baggrund af en kombination af varighed og  \r\n\r\n sværhedsgrad af påvirkningen. Vibrationernes sværhedsgrad måles ved deres  \r\n\r\n acceleration, enten i decibel (dB) eller ved den såkaldte ækvivalente  \r\n\r\n frekvensvejede acceleration angivet ved måleenhed i meter pr. sekund2 (m/s2).  \r\n\r\n</P>  \r\n\r\n<P>Som vejledende norm for anerkendelse af hvide fingre som erhvervssygdom  \r\n\r\n gælder, at påvirkningen skal svare til de niveauer for 4 timers daglig  \r\n\r\n ækvivalent frekvensvejet acceleration, der medfører, at 10% af en gruppe  \r\n\r\n udsat for det pågældende niveau, erfaringsmæssigt vil udvikle hvide fingre  \r\n\r\n efter en latenstid som angivet i International Standard ISO 5349. </P>  \r\n\r\n<P>Det er en forudsætning for anvendelsen af den angivne sammenhæng, at  \r\n\r\n ekspositionen kan specificeres efter anvendte værktøjer (mærke og type), at  \r\n\r\n disses acceleration er kendt, og at den effektive daglige ekspositionstid for  \r\n\r\n de anvendte værktøjer kan angives med rimelig nøjagtighed. De anførte  \r\n\r\n oplysninger skal såvidt muligt angives ved beskrivelsen af ekspositionen.  \r\n\r\n</P>  \r\n\r\n<P>I praksis betyder dette, at ekspositioner, der er mindre end ca. 3 m/s2 (4  \r\n\r\n timers ekvivalent frekvensvejet acceleration) normalt ikke kan anses som  \r\n\r\n årsag til hvide fingre. Dette vil f.eks. normalt gælde arbejde med elektriske  \r\n\r\n ikke-slående boremaskiner, der anvendes til bearbejdelse af træ, plast og  \r\n\r\n jern. Ved ekspositioner, der er mindre end ovenfor angivet, vil anerkendelse  \r\n\r\n bero på en konkret vurdering, og det forudsættes at udredningen med henblik  \r\n\r\n på alternativ sammenhæng er mere omfattende, samt at diagnosen er baseret på  \r\n\r\n objektive fund, jævnfør nedenfor. </P>  \r\n\r\n<P>Det vil ofte ikke være muligt, at oplyse ekspositionen så detaljeret som  \r\n\r\n forudsat ovenfor. Det vil imidlertid sædvanligvis være muligt at få oplyst,  \r\n\r\n hvilken type af vibrerende værktøj, og hvor mange år og gennemsnitligt antal  \r\n\r\n effektive timer pr. arbejdsdag, de enkelte værktøjer har været anvendt.  \r\n\r\n Accelerationen for de enkelte typer værktøjer kan antages at ligge i de  \r\n\r\n niveauer, der er angivet i bilag 1. </P>  \r\n\r\n<P>Som eksempler kan anføres, at hvide fingre opstået efter f.eks. 5 års  \r\n\r\n dagligt arbejde 4 timer pr. dag med plansliber eller slagboremaskine (små  \r\n\r\n bor) vil blive anerkendt, hvis der ikke er anden umiddelbar oplagt årsag til  \r\n\r\n lidelsen. Hvis lidelsen opstår efter mindre end ca. 3 års arbejde i 4 timer  \r\n\r\n pr. dag vurderes sagen konkret, og det forudsættes, at lidelsen kan påvises  \r\n\r\n objektivt, samt at anden mulig årsag er udelukket ved mere omfattende  \r\n\r\n undersøgelser. </P>  \r\n\r\n<P>I ekspositionsbeskrivelsen ønskes belyst hvilken hånd, der anvendes som  \r\n\r\n styrehånd, og hvilken hånd som støttehånd, samt om det overvejende er  \r\n\r\n fingrene eller håndfladen, der modtager vibrationsenergien (f.eks. fingrene  \r\n\r\n ved små gravørmejsler, håndfladen ved vinkelslibere). </P>  \r\n\r\n<P>1.2. SYGDOMSFORLØB OG DIAGNOSE </P>  \r\n\r\n<P>Det ønskes oplyst, hvordan og hvornår symptomerne startede, og hvordan de  \r\n\r\n har udviklet sig frem til aktuelle tilstand, herunder hvilken hånd og hvilke  \r\n\r\n fingre, der først har været angrebet. </P>  \r\n\r\n<P>Anfaldene ønskes beskrevet, herunder om der er typisk proximal  \r\n\r\n afgrænsning, sekvens i farveskift og dødhedsfornemmelse, udløsende faktorer,  \r\n\r\n hyppighed sommer og vinter, samt i hvilken udstrækning anfaldene influerer på  \r\n\r\n arbejdsforhold og på fritidsaktiviteter. Anfaldene ønskes endvidere beskrevet  \r\n\r\n efter deres typiske udbredelse, herunder hvilke fingre og hvilke stykker af  \r\n\r\n fingrene der er inddraget. Hvis der er væsentlige variationer i anfaldenes  \r\n\r\n sværhedsgrad ønskes variationen beskrevet på lignende måde. </P>  \r\n\r\n<P>Anfald af hvide fingre ønskes så vidt muligt objektiviseret. Dette kan ske  \r\n\r\n uden anvendelse af specialapparatur ved en af følgende procedurer: </P>  \r\n\r\n<P CLASS=PUNKT> <B>1.</B> Efterligning af forhold, der typisk udløser anfald  \r\n\r\n (f.eks. ved udendørs ophold med afkøling af krop og hænder). </P>  \r\n\r\n<P CLASS=PUNKT> <B>2.</B> Simpel standardiseret kuldeprovokationstest, hvor  \r\n\r\n hænderne holdes i rindende vand (ca. 10 grader) i 5 minutter, eventuelt  \r\n\r\n suppleret med kropskøling (træk i let påklædning, brug af køletæppe). </P>  \r\n\r\n<P>Reaktionen på provokationer som anført under 1. og 2. ønskes beskrevet med  \r\n\r\n hensyn til hvilke fingre og stykker af fingrene, der eventuelt reagerer med  \r\n\r\n farveændringer og dødhedsfornemmelse, disse afgrænsning, og forløbet af et  \r\n\r\n eventuelt anfald. </P>  \r\n\r\n<P CLASS=PUNKT> <B>3.</B> Hvis der ikke udløses anfald ved ovennævnte simple  \r\n\r\n provokationer, ønskes egentlig karfysiologisk undersøgelse på  \r\n\r\n speciallaboratorium med registrering af fingerblodtryk før og efter  \r\n\r\n fingerafkøling. </P>  \r\n\r\n<P>Det forudsættes, at provokationer som anført under pkt. 1 og 2 indgår i  \r\n\r\n den almindelige udredning af patienter med mistænkt vibrationsfremkaldte  \r\n\r\n hvide fingre. Såfremt disse undersøgelser ikke er udført, vil  \r\n\r\n Arbejdsskadestyrelsen overveje, om de skal foretages i forbindelse med en  \r\n\r\n arbejdsmedicinsk speciallægeundersøgelse, eller overveje, om der skal  \r\n\r\n foretages en karfysiologisk undersøgelse på specialafdeling. </P>  \r\n\r\n<P>1.3. ANDRE OPLYSNINGER OG UNDERSØGELSER </P>  \r\n\r\n<P>Der ønskes oplysning om familiær disposition, andre væsentlige sygdomme,  \r\n\r\n og om der er symptomer på Raynauds fænomen i tæerne. Desuden ønskes oplysning  \r\n\r\n om evt. tidligere frakturer på overekstremiteter, symptomer eller anamnese  \r\n\r\n med hensyn til eventuel arteriosclerotisk sygdom (cerebrale iskæmitilfælde,  \r\n\r\n angina pectoris, myocardieinfarkt, anden arteriosclerotisk hjertelidelse,  \r\n\r\n claudicatio intermittens), eventuel hypertensionsanamnese, samt  \r\n\r\n tobaksanamnese og medicinindtagelse. Eventuelle føleforstyrrelser eller  \r\n\r\n smertefornemmelser i hænderne, som er tilstede uden for anfald af hvide  \r\n\r\n fingre, ønskes beskrevet detaljeret. </P>  \r\n\r\n<P>Der vil normalt ikke blive taget forbehold, hvis den pågældende er ryger.  \r\n\r\n Hvis der foreligger et meget stort tobaksforbrug d.v.s. 30-40 cigaretter  \r\n\r\n daglig kan der dog blive tale om forbehold. </P>  \r\n\r\n<P>Ved objektiv undersøgelse ønskes måling af blodtryk på armene, vurdering  \r\n\r\n af håndledspulse, herunder ved løft af armene ved samtidig sidedrejning af  \r\n\r\n hovedet, stetoskopi af halspulsårer og hjertestetoskopi. Hændernes trofik og  \r\n\r\n farver ønskes beskrevet. Neurologisk status for arme og hænder ønskes  \r\n\r\n undersøgt med hensyn til dybe reflekser, følesans (berøring, stik og  \r\n\r\n vibrationer, samt to-punktsdiskrimination på fingerspidser), undersøgelse for  \r\n\r\n kliniske tegn på carpaltunnelsyndrom (Tinnell, bagudbøjning af håndled). </P>  \r\n\r\n<P>Ved misforhold mellem lidelsens sværhedsgrad og eksposition ønskes videre  \r\n\r\n udredning med henblik på anden årsag. </P>  \r\n\r\n<P CLASS=PUNKT> <B>2.</B> ANDRE LIDELSER </P>  \r\n\r\n<P>Sammenhængen mellem andre lidelser og arbejde med højfrekvente vibrerende  \r\n\r\n værktøjer er mindre veldokumenteret end sammenhængen mellem hvide fingre og  \r\n\r\n vibrationer. </P>  \r\n\r\n<P>Som erhvervssygdomme anerkendes ud over hvide fingre: </P>  \r\n\r\n<P>a. CARPALTUNNELSYNDROM efter arbejde med vibrerende værktøjer i et omfang,  \r\n\r\n der svarer til ekspositionskriterierne for hvide fingre. Det forudsættes, at  \r\n\r\n de anvendte værktøjer har medført en særlig belastning af hulhånd og  \r\n\r\n håndrodsområdet. Diagnosen forudsætter neurofysiologisk undersøgelse  \r\n\r\n forenelig med carpaltunnelsyndrom. </P>  \r\n\r\n<P>b. FØLEFORSTYRRELSER I HÆNDERNE, herunder kroniske smertetilstande  \r\n\r\n anerkendes som led i et vibrationssyndrom, hvis der SAMTIDIG forekommer hvide  \r\n\r\n fingre, som kan anerkendes, jævnfør ovenfor. Det forudsættes ikke, at der er  \r\n\r\n neurofysiologiske abnormiteter, men der ønskes neurofysiologisk undersøgelse  \r\n\r\n med henblik på en vurdering af eventuelle andre årsager til symptomerne. Det  \r\n\r\n forudsættes endvidere, at udredningen iøvrigt er tilstrækkelig med hensyn til  \r\n\r\n mulige differentialdiagnoser (alkoholanamnese, metaboliske sygdomme m.v.).  \r\n\r\n</P>  \r\n\r\n<P>c. HÅNDLEDSARTHROSE OG ALBUEARTHROSE kan kun anerkendes efter særlig svær  \r\n\r\n eksposition og under forudsætning af, at der ikke tidligere har været  \r\n\r\n frakturer i hånd eller arm. Ved CYSTISKE OPKLARINGER i håndrodsknogler skal  \r\n\r\n ekspositionskriterierne for hvide fingre være opfyldt. </P>  \r\n\r\n<P CLASS=PUNKT> <B>3.</B> MEN </P>  \r\n\r\n<P>Men-erstatninger for hvide fingre, vil normalt ligge i niveauet 0-15%.  \r\n\r\n Gradueringen inden for dette område beror på den konkret beskrevne lidelse  \r\n\r\n sammenholdt med de objektive fund. </P>  \r\n\r\n<P>Som udgangspunkt for menfastsættelsen, vil følgende kriterier blive  \r\n\r\n anvendt: </P>  \r\n\r\n<UL CLASS=PLAIN-LIST>  \r\n\r\n<LI>1) Ingen eller sjældne anfald : Mengrad &lt; 5%. </LI>  \r\n\r\n<LI>2) Milde anfald : Anfald af og til, inddragende fingerspidserne af en  \r\n\r\n eller flere fingre. Mengrad 5%. </LI>  \r\n\r\n<LI>3) Moderate anfald : Anfald af og til, inddragende de distale 2/3 (evt.  \r\n\r\n hele fingeren) af en eller flere fingre. Mengrad 5-10%. </LI>  \r\n\r\n<LI>4) Svære anfald : Hyppige anfald, dvs. anfald flere gange ugentligt om  \r\n\r\n vinteren, inddragende de fleste fingres (bortset tommelfingrene) fulde  \r\n\r\n udstrækning. Mengrad 10-15%. </LI>  \r\n\r\n<LI>5) Meget svære anfald : Som under 4), men med trofiske forandringer  \r\n\r\n f.eks. sår på fingerspidserne. Afgøres efter konkret vurdering. </LI>  \r\n\r\n</UL>  \r\n\r\n<P CLASS=PUNKT> <B>4.</B> ERHVERVSEVNETAB </P>  \r\n\r\n<P>Vurdering af erhvervsevnetab følger Arbejdsskadestyrelsens almindelige  \r\n\r\n retningslinier. </P>  \r\n\r\n<P>Arbejdsskadestyrelsen, april 1990 </P>  \r\n\r\n<P>F. B. Svarrer </P>  \r\n\r\n<P>Direktør </P>  \r\n\r\n<P>------------------------------------------------------------------- </P>  \r\n\r\n<P>BILAG 1 </P>  \r\n\r\n<P>Omsætningstabel mellem meter pr. sekund2 og decibel. </P>  \r\n\r\n<P>På baggrund af International Standard ISO 5349, kan følgende </P>  \r\n\r\n<P>omsætningstabel mellem meter pr. sekund2 og decibel anvendes: </P>  \r\n\r\n<PRE>  \r\n\r\n  2 meter pr. sekund 2  =  126 dB  \r\n\r\n  5   -   -      -      =  134  -  \r\n\r\n 10   -   -      -      =  140  -  \r\n\r\n 20   -   -      -      =  146  -  \r\n\r\n 50   -   -      -      =  154  -  \r\n\r\n</PRE>  \r\n\r\n<P>------------------------------------------------------------------- </P>  \r\n\r\n<P>BILAG 2 </P>  \r\n\r\n<P>Eksempler på accelerationsniveauer for nogle typer af vibrerende  \r\n\r\n håndværktøjer i perioden 1970-1984. Frekvensvejet acceleration ved håndgrebet  \r\n\r\n under erhvervsarbejde. </P>  \r\n\r\n<P>Ad accelerationsgruppe: </P>  \r\n\r\n<PRE>  \r\n\r\n I : &lt; 3 m/s2         II : 3-10 m/s2         III : &gt; 10 m/s2  \r\n\r\n (under 130 db)         (130-140 db)           (over 140 db)  \r\n\r\n -------------------------------------------------------------------  \r\n\r\n Maskintype/arbejde   Accelerationsgruppe    Kommentar  \r\n\r\n</PRE>  \r\n\r\n<P>------------------------------------------------------------------- </P>  \r\n\r\n<PRE>  \r\n\r\n                       I    II    III  \r\n\r\n Vinkelslibere               x     x        Slibeskiven påvirker  \r\n\r\n                                            niveauet i væsentligt  \r\n\r\n                                            omfang.  \r\n\r\n Planslibere                 x              F.eks. bilreparation.  \r\n\r\n Stativslibemaskiner         x     x        Eksponering   for  \r\n\r\n                                            vibrationer i emnet.  \r\n\r\n -------------------------------------------------------------------  \r\n\r\n Elektriske ikke-slå-                       F.eks. boring i træ,  \r\n\r\n ende boremaskiner     x                    plast og metal  \r\n\r\n Luftdrevne, ikke-slå-                      Værkstedsindustri.  \r\n\r\n ende boremaskiner           x  \r\n\r\n Slagboremaskiner og  \r\n\r\n borehamre:  \r\n\r\n små bor                  x              F.eks. elektrikere,  \r\n\r\n                                            kabelføring.  \r\n\r\n    store bor                      x        F.eks. boring i mur.  \r\n\r\n -------------------------------------------------------------------  \r\n\r\n Mejselhamre                       x        De fleste større og  \r\n\r\n                                            ældre maskiner,  \r\n\r\n                                            værkstedsindustri,  \r\n\r\n                                            bilværksteder.  \r\n\r\n                             x              Nyere maskiner, f.eks.  \r\n\r\n                                            i bilværksteder.  \r\n\r\n Slagmejsler                       x        De fleste.  \r\n\r\n                             x              Visse nyere modeller  \r\n\r\n -------------------------------------------------------------------  \r\n\r\n Maskintype/arbejde  Accelerationsgruppe    Kommentar  \r\n\r\n -------------------------------------------------------------------  \r\n\r\n                       I    II    III  \r\n\r\n Nittehamre                        x        Ældre, fly- og  \r\n\r\n                                            værftsarbejde.  \r\n\r\n                       x     x              Nyere, flyarbejde.  \r\n\r\n Modhold ved nitning               x        Traditionelt  \r\n\r\n                                            jernarbejde.  \r\n\r\n                       x     x              Nyere konstruktioner,  \r\n\r\n                                            mindre nitter.  \r\n\r\n Møtrikværktøj               x              De fleste,  \r\n\r\n  (trykluft)                                bilbranchen.  \r\n\r\n                                            Større maskiner giver  \r\n\r\n                                            højere  \r\n\r\n                                            vibrationsniveauer.  \r\n\r\n                       x                    Sejtrækkende  \r\n\r\n                                            værktøj.  \r\n\r\n Trykluftspyd til                  x        De fleste. Lavere  \r\n\r\n asfaltbrydning                             niveau ved blødere  \r\n\r\n                                            underlag.  \r\n\r\n -------------------------------------------------------------------  \r\n\r\n Motorsave                         x        Ældre (før 1968).  \r\n\r\n                             x              Nyere.  \r\n\r\n Rydningssave                x              De fleste.  \r\n\r\n                       x                    Med  \r\n\r\n                                            vibrationsdæmpning.  \r\n\r\n Rundsave til                x              Bilreparation.  \r\n\r\n pladeskæring  \r\n\r\n -------------------------------------------------------------------  \r\n\r\n Stavvibratorer              x              De fleste.  \r\n\r\n                       x                    Visse nyere modeller.  \r\n\r\n Styrehåndtag og       x                    Højere niveauer for  \r\n\r\n pedaler                                    visse  \r\n\r\n                                            jordbrugsmaskiner.  \r\n\r\n</PRE>  \r\n\r\n<P>------------------------------------------------------------------- </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/05/1990"
        },
        {
            "displayName": "Accession",
            "displayValue": "C19900008260"
        },
        {
            "displayName": "Entydig dokumentidentifikation",
            "displayValue": "CM013182"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "82"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "18/04/1990"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Arbejdsskadestyrelsen j.nr. 89-404-146"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}