{
    "id": 38915,
    "title": "Bod 2.3.1. Overenskomstbrud og bod pålagt. Underbetaling(* 1) (* 2) Offentlig institution idømt bod for ikke at efterleve overenskomst, hvorved ansatte ikke fik udbetalt den dem tilkommende løn. Landsorganisationen i Danmark for    Socialpædagogernes Landsforbund (konsulent Leo Lybæk Hansen) mod Finansministeriet, Lønnings- og Pensionsdepartementet, for Kofoeds Skole (Kammeradvokaten v/advokat Benedicte Galbo) Dommere: Bjerregaard (retsformand), Jon Palle Buhl, Degerbøl, Arnold Hansen, Otto Hansen, N.J.Hilstrøm og Mads Kofod. ",
    "documentTypeId": "260",
    "isSagsforlobPeriodValid": false,
    "shortName": "DOM nr 51605 af 15/01/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Efter en bestemmelse i en overenskomst dækkende omsorgsmedarbejdere på  \r\n\r\n Kofoeds skole, var medarbejdere med tjenestetid på mindst 15 timer om ugen og  \r\n\r\n med 3 måneders uafbrudt beskæftigelse omfattet af overenskomsten. I 1982 var  \r\n\r\n der efter en tvist om forståelsen af bestemmelsen indgået aftale om, at ikke  \r\n\r\n blot medarbejdere der havde været beskæftiget mindst 15 timer i hver uge i 3  \r\n\r\n måneder, men også medarbejdere, der i en periode på 3 måneder gennemsnitlig  \r\n\r\n havde haft 15 timers beskæftigelse, skulle anses som omfattet af  \r\n\r\n overenskomsten. </I> </P>  \r\n\r\n<P> <I>Senere viste det sig, at Kofoeds skole ikke havde fulgt denne aftale  \r\n\r\n op, hvilket bevirkede at der skyldtes et efterbetalingsbeløb til forskellige  \r\n\r\n medarbejdere på i alt 860.242 kr. </I> </P>  \r\n\r\n<P> <I>Da det nu var anden gang at der med rette var blevet klaget over, at  \r\n\r\n Kofoeds skole ikke havde efterlevet overenskomstens regler med den følge, at  \r\n\r\n en række medarbejdere ikke fik udbetalt den dem tilkommende løn, fastsattes  \r\n\r\n en bod på 1.000.000 kr. indeholdende den manglende betaling af løn. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.3.1. Overenskomstbrud og bod pålagt.  \r\n\r\n Underbetaling(* 1) (* 2) Offentlig institution idømt bod for ikke at  \r\n\r\n efterleve overenskomst, hvorved ansatte ikke fik udbetalt den dem tilkommende  \r\n\r\n løn. Landsorganisationen i Danmark for Socialpædagogernes Landsforbund  \r\n\r\n (konsulent Leo Lybæk Hansen) mod Finansministeriet, Lønnings- og  \r\n\r\n Pensionsdepartementet, for Kofoeds Skole (Kammeradvokaten v/advokat Benedicte  \r\n\r\n Galbo) Dommere: Bjerregaard (retsformand), Jon Palle Buhl, Degerbøl, Arnold  \r\n\r\n Hansen, Otto Hansen, N.J.Hilstrøm og Mads Kofod. </H1>  \r\n\r\n<P></P>  \r\n\r\n<BR>  \r\n\r\n<P>I denne sag har Landsorganisationen i Danmark for Socialpædagogernes  \r\n\r\n Landsforbund indklaget Finansministeriet, Lønnings- og Pensionsdepartementet,  \r\n\r\n for Kofoeds Skole for Arbejdsretten for overenskomstbrud og har nedlagt  \r\n\r\n følgende påstande: </P>  \r\n\r\n<P>Finansministeriet, Lønnings- og Pensionsdepartementet skal på vegne  \r\n\r\n Kofoeds Skole tilpligtes at foranledige, at de fornødne ansættelsesbreve  \r\n\r\n udfærdiges, og at de fornødne lønreguleringer foretages i overensstemmelse  \r\n\r\n med gældende overenskomster. </P>  \r\n\r\n<P>Finansministeriet, Lønnings- og Pensionsdepartementet skal på vegne  \r\n\r\n Kofoeds Skole pålægges en alvorlig bod indeholdende den manglende betaling  \r\n\r\n til landsforbundets medlemmer. </P>  \r\n\r\n<P>Finansministeriet har for Kofoeds Skole nedlagt følgende påstande: </P>  \r\n\r\n<P>Principalt frifindelse mod betaling af 108.505 kr. Subsidiært frifindelse  \r\n\r\n mod betaling af 241.500 kr. </P>  \r\n\r\n<P>Mere subsidiært frifindelse mod betaling af 290.613 kr. </P>  \r\n\r\n<P>Mest subsidiært frifindelse mod betaling af 774.800 kr. </P>  \r\n\r\n<P>Over for den nedlagte påstand om bod har Finansministeriet for Kofoeds  \r\n\r\n Skole principalt påstået frifindelse og subsidiært, at der kun pålægges en  \r\n\r\n mild bod. </P>  \r\n\r\n<P>Sagens omstændigheder er efter det oplyste følgende: </P>  \r\n\r\n<P>I de siden 1981 gældende overenskomster mellem Finansministeriet og  \r\n\r\n Socialpædagogernes Landsforbund vedrørende løn- og ansættelsesvilkår for  \r\n\r\n praktiske omsorgsmedarbejdere på den selvejede institution Kofoeds Skole er  \r\n\r\n bl.a. bestemt: </P>  \r\n\r\n<P>&#187;§ 1. Overenskomstens område </P>  \r\n\r\n<P>Denne overenskomst omfatter de i stk. 3 og 4 nævnte personalegrupper,  \r\n\r\n ansat ved den selvejede institution Kofoeds Skole..... </P>  \r\n\r\n<P>Stk. 3. Praktiske omsorgsmedarbejdere med en tjenestetid på mindst 15  \r\n\r\n timer ugentlig og med 3 måneders uafbrudt beskæftigelse ved skolen. </P>  \r\n\r\n<P>Stk. 4. Timelønnede praktiske omsorgsmedarbejdere, det vil sige ansatte,  \r\n\r\n der antages med henblik på afløsning under ferie, sygdom, afspadsering eller  \r\n\r\n lignende af midlertidig karakter, eller ansatte med mindre end 15 timers  \r\n\r\n ugentlig beskæftigelse ved skolen, er alene omfattet af de særlige regler i §  \r\n\r\n 15. </P>  \r\n\r\n<P>§ 2. Løn m.v. </P>  \r\n\r\n<P>Stk. 2. Praktiske omsorgsmedarbejdere aflønnes fra 1. oktober 1983 efter  \r\n\r\n skalatrinene 5,6,7 og 8 </P>  \r\n\r\n<P>§ 5. Anciennitet. </P>  \r\n\r\n<P>Ancienniteten regnes normalt fra ansættelsen. </P>  \r\n\r\n<P>Stk. 2. Beskæftigelse i mindst 20 timer ugentlig medregnes i  \r\n\r\n lønancienniteten som fuld tid. </P>  \r\n\r\n<P>Beskæftigelse mellem 15 og 20 timer ugentlig medregnes forholdsmæssigt i  \r\n\r\n lønancienniteten. </P>  \r\n\r\n<P>§ 10. Opsigelsesvarsel </P>  \r\n\r\n<P>De i funktionærloven omhandlede regler om opsigelse, løn under fravær på  \r\n\r\n grund af sygdom finder anvendelse for ansatte efter denne overenskomst. </P>  \r\n\r\n<P>§ 14. Ansættelsesbreve </P>  \r\n\r\n<P>Ved ansættelsen og så vidt muligt forud for tiltrædelsen udfærdiges et af  \r\n\r\n skolen og forbundet godkendt ansættelsesbrev. </P>  \r\n\r\n<P>§ 15. Særlige regler for timelønnede. </P>  \r\n\r\n<P>Timelønnede, jfr. § 1, stk. 4, aflønnes med en timeløn, svarende til  \r\n\r\n 1/2080 af den til statens tjenestemænd på skalatrin 5, incl. stedtillæg  \r\n\r\n fastsatte løn. </P>  \r\n\r\n<P>Stk. 2. Anciennitetsoptjening finder ikke sted. </P>  \r\n\r\n<P>Stk. 4. Ansættelsesforhold kan ophæves fra dag til dag. For timelønnede,  \r\n\r\n der har været beskæftiget ved skolen i mindst 3 uger, og som inden for de  \r\n\r\n seneste 4 uger har været beskæftiget i mindst 40 timer, gælder et gensidigt  \r\n\r\n opsigelsesvarsel på 7 dage. </P>  \r\n\r\n<P>Stk. 5. For timelønnede, hvis ansættelsesforhold i henhold til stk. 4 kan  \r\n\r\n ophæves fra dag til dag, betragtes ansættelsesforholdet som ophørt i tilfælde  \r\n\r\n af sygdom. Dette gælder dog ikke, såfremt sygdommen er opstået som følge af  \r\n\r\n tilskadekomst i tjenesten.&#171; </P>  \r\n\r\n<P>I overenskomsterne vedrørende pædagogiske omsorgsmedarbejdere på Kofoeds  \r\n\r\n Skole er optaget stort set tilsvarende bestemmelser, dog at disse  \r\n\r\n omsorgsmedarbejdere aflønnes efter skalatrinene 13-18. </P>  \r\n\r\n<P>Sagens hovedspørgsmål er, hvorvidt bestemmelsen i § 1, stk. 3, skal  \r\n\r\n forstås således, at ansættelsesbrev kun kan kræves udstedt til  \r\n\r\n omsorgsmedarbejdere, som gennem 3 måneder i hver uge har haft mindst 15  \r\n\r\n timers beskæftigelse, eller om det er tilstrækkeligt, at en  \r\n\r\n omsorgsmedarbejder i en periode på 3 måneder gennemsnitlig har haft 15 timers  \r\n\r\n beskæftigelse pr. uge. </P>  \r\n\r\n<P>Et andet spørgsmål er, om omsorgsmedarbejdere, som efter § 1, stk. 3, har  \r\n\r\n haft krav på at få udstedt ansættelsesbrev, men ikke har fået det, efter en  \r\n\r\n fratræden skal have udbetalt løn i den overenskomstmæssige opsigelsesperiode  \r\n\r\n eller ikke. </P>  \r\n\r\n<P>I en skrivelse af 21. juli 1982 til Kofoeds Skole udtalte  \r\n\r\n Finansministeriet bl.a.: </P>  \r\n\r\n<P>&#187;Afløsere, der ansættes med et ugentligt timetal på 15 timer eller  \r\n\r\n derover og hvis ansættelsesperiode på forhånd er fastlagt til at være af 3  \r\n\r\n måneders varighed eller derover, vil i henhold til overenskomsternes § 1,  \r\n\r\n stk. 2 være at ansætte på månedsløn og vil som følge heraf være omfattet af  \r\n\r\n de i overenskomsterne for fastansatte omsorgsmedarbejdere gældende  \r\n\r\n bestemmelser. </P>  \r\n\r\n<P>Afløsere, der ansættes for et tidsrum af mindre end 3 måneders varighed  \r\n\r\n eller for et tidsrum, hvis varighed ved ansættelsen er ubestemt, vil - uanset  \r\n\r\n det ugentlige timetal - være at ansætte som timelønnede i henhold til  \r\n\r\n overenskomsternes § 1, stk. 3, og vil herefter være omfattet af de særlige  \r\n\r\n bestemmelser for timelønnede omsorgsmedarbejdere, jfr. § 15, henholdsvis §  \r\n\r\n 17. </P>  \r\n\r\n<P>Såfremt ansættelsesforholdet for en afløser, hvis ansættelsesperiode ved  \r\n\r\n ansættelsen ikke på forhånd har været fastsat til 3 måneders varighed eller  \r\n\r\n derover, udstrækkes over 3 måneder, vil den pågældende - under forudsætning  \r\n\r\n af en permanent beskæftigelsesgrad på 15 timer ugentlig eller derover - efter  \r\n\r\n 3 måneders forløb overgå til månedslønsansættelse i henhold til § 1, stk. 2  \r\n\r\n med deraf følgende rettigheder.&#171; </P>  \r\n\r\n<P>I efteråret 1982 klagede Socialpædagogernes Landsforbund over, at nogle  \r\n\r\n omsorgsmedarbejdere ved Kofoeds Skole ikke havde fået udstedt  \r\n\r\n ansættelsesbreve, skønt de opfyldte betingelserne for at få det. Klagen førte  \r\n\r\n til, at der blev nedsat en arbejdsgruppe med repræsentanter for  \r\n\r\n Landsforbundet, Finansministeriet, Socialstyrelsen og Kofoeds Skole. På det  \r\n\r\n 6. møde den 13. december 1982 enedes arbejdsgruppens medlemmer om, at alle  \r\n\r\n berettigede nu skulle have en ansættelsesskrivelse. Der blev derpå udstedt  \r\n\r\n ansættelsesbreve til en række omsorgsmedarbejdere, deriblandt til nogle  \r\n\r\n medarbejdere, som kun opfyldte betingelserne i § 1, stk. 3, efter en  \r\n\r\n gennemsnitsberegning. </P>  \r\n\r\n<P>Den 6. november 1985 klagede Landsforbundet over, at dets medlem Vagn Sohn  \r\n\r\n ikke havde fået udstedt ansættelsesbrev, skønt han opfyldte betingelserne  \r\n\r\n derfor, og forbundet anmodede samtidig om at få undersøgt, om der var flere  \r\n\r\n medarbejdere, som havde krav på ansættelsesbreve. Der blev i den anledning  \r\n\r\n ført en række forhandlinger, uden at der blev opnået enighed, og den 13.  \r\n\r\n oktober 1986 blev der indgivet klageskrift til Arbejdsretten. </P>  \r\n\r\n<P>På et møde den 3. marts 1987 mellem repræsentanter for Kammeradvokaten,  \r\n\r\n Finansministeriet, Socialstyrelsen, Kofoeds Skole, Landsorganisationen i  \r\n\r\n Danmark og Socialpædagogernes Landsforbund blev der opnået enighed om, at der  \r\n\r\n til forberedelse at arbejdsretssagen skulle nedsættes en arbejdsgruppe til  \r\n\r\n afklaring af, hvilke omsorgsmedarbejdere der med en ansættelse på  \r\n\r\n gennemsnitlig 15 timer respektivt mindst 15 timer ugentlig arbejdstid over en  \r\n\r\n 3 måneders uafbrudt ansættelsesperiode burde have haft udstedt  \r\n\r\n ansættelsesbrev. </P>  \r\n\r\n<P>I en erklæring af 7. april 1987 har arbejdsgruppen udtalt: </P>  \r\n\r\n<P>&#187;Til afklaring af, hvilke personer der i henhold til gældende  \r\n\r\n overenskomst burde have været fast ansat, har udvalget undersøgt den  \r\n\r\n relevante personkreds udfra 2 modeller: </P>  \r\n\r\n<P>I henhold til model 1 skulle fastansættelse ske efter en 3 måneders  \r\n\r\n periode med gennemsnitligt mindst 15 timers beskæftigelse pr. uge. </P>  \r\n\r\n<P>I henhold til model 2 skulle fastansættelse ske efter en 3 måneders  \r\n\r\n periode med mindst 15 timers beskæftigelse hver uge. </P>  \r\n\r\n<P>Der var mellem parterne enighed om, at såfremt en timelønnet var  \r\n\r\n berettiget til ansættelsesbrev udfra een af disse 2 modeller skulle  \r\n\r\n ansættelse ske med det gennemsnitlige timetal i 3 månedersperioden. </P>  \r\n\r\n<P>Efter at arbejdsgruppen har tilendebragt sit arbejde er parterne enige om,  \r\n\r\n</P>  \r\n\r\n<P>- at der ved anvendelse af model 1 skulle være sket fastansættelse af 42  \r\n\r\n personer. Det samlede efterbetalingskrav for disse udgør ialt kr. 774.800,- .  \r\n\r\n</P>  \r\n\r\n<P>- at der ved anvendelse af model 2 skulle være sket fastansættelse af 8  \r\n\r\n personer. Det samlede efterbetalingskrav for disse udgør ialt kr. 241.500,-.  \r\n\r\n</P>  \r\n\r\n<P>Der har under arbejdsgruppens arbejde ikke kunnet opnås enighed om  \r\n\r\n efterbetalingskravet for 2 personer, som på et tidspunkt blev fast ansat af  \r\n\r\n skolen med et lavere timetal, end de var berettiget til. </P>  \r\n\r\n<P>Det er Socialpædagogernes Landsforbunds opfattelse, at  \r\n\r\n efterbetalingskravet for disse 2 personer skal beregnes udfra det timetal, de  \r\n\r\n burde have været fastansat med. </P>  \r\n\r\n<P>Det er finansministeriets opfattelse, at disse 2 personer fra tidspunktet  \r\n\r\n for fastansættelse kan varsles nedsættelse af arbejdstid til det lave timetal  \r\n\r\n med gældende opsigelsesvarsel. </P>  \r\n\r\n<P>Hvis man lægger Socialpædagogernes Landsforbunds opfattelse tilgrund er  \r\n\r\n parterne enige om, at efterbetalingskravet efter model 1 udgør ialt kr.  \r\n\r\n 860.242,- kr. og efterbetalingskravet efter model 2 ialt kr. 293,878,-  \r\n\r\n kr.&#171; </P>  \r\n\r\n<P>Opgørelserne dækker perioden fra 1. januar 1983 til 1. april 1987. </P>  \r\n\r\n<P>Forklaringer er afgivet af tillidsrepræsentant Steen Lund Hansen og af  \r\n\r\n personalechef Lasse J.V.Jacobsen. </P>  \r\n\r\n<P>Klagerne har til støtte for deres påstande anført, at overenskomstens § 1,  \r\n\r\n stk. 3, efter sit formål skal forstås således, at omsorgsmedarbejderne opnår  \r\n\r\n ret til fast ansættelse ved en gennemsnitlig beskæftigelse på 15 timer om  \r\n\r\n ugen i en 3 måneders periode, således som reglen også blev praktiseret i  \r\n\r\n 1982. Klagerne har videre anført, at de pågældende medarbejdere har krav på  \r\n\r\n løn i opsigelsesperioden. Da forholdene forlængst burde være bragt i orden,  \r\n\r\n bør der pålægges de indklagede en følelig bod. </P>  \r\n\r\n<P>De indklagede har anført, at § 1, stk. 3, ikke omfatter timelønnede  \r\n\r\n omsorgsmedarbejdere, der ansættes midlertidigt med henblik på afløsning under  \r\n\r\n ferie, sygdom m.v., men når disses ansættelse ændres fra at være af ren  \r\n\r\n midlertidig karakter til varige ansættelsesforhold, skal ansættelsen  \r\n\r\n formaliseres ved udstedelse af et ansættelsesbrev. Der er således tale om en  \r\n\r\n undtagelsessituation, og bestemmelsen skal derfor fortolkes indskrænkende,  \r\n\r\n således at ansættelsesbrev kun skal udstedes til medarbejdere, der har  \r\n\r\n arbejdet mindst 15 timer i hver uge i 3 måneders perioden. Der kan ikke  \r\n\r\n lægges vægt på de i 1982 udstedte ansættelsesbreve, fordi udstedelsen havde  \r\n\r\n en særlig baggrund, nemlig at Kofoeds Skole følte sig presset af  \r\n\r\n Socialpædagogernes Landsforbund, og at skolen på grund af ansættelse af en ny  \r\n\r\n personalechef ikke var fuldt fortrolig med overenskomstsreglernes rette  \r\n\r\n forståelse. Ved en gennemgang af skolens timesedler er det konstateret, at 8  \r\n\r\n medarbejdere opfylder den ovennævnte betingelse, men ikke har modtaget  \r\n\r\n ansættelsesbrev, og efter de indklagedes beregning har disse 8 medarbejdere  \r\n\r\n krav på en efterbetaling på 108.505 kr. Hvis disse medarbejder har krav på  \r\n\r\n løn i en opsigelsesperiode, hvad de efter de indklagedes opfattelse ikke har,  \r\n\r\n udgør deres efterbetalingskrav 241.500 kr. Hvis Arbejdsretten måtte nå til,  \r\n\r\n at en gennemsnitlig beskæftigelse på 15 timer om ugen i en 3 måneders periode  \r\n\r\n er tilstrækkelig til at give medarbejderne krav på ansættelsesbrev, opfylder  \r\n\r\n 42 medarbejdere betingelsen. Efterbetalingskravet for disse medarbejdere  \r\n\r\n udgør 290.613 kr., respektive 774.800 kr. De indklagede har først givet  \r\n\r\n oplysninger om disse beregninger i deres svarskrift af 11. juni 1987. </P>  \r\n\r\n<P>Arbejdsretten skal udtale: </P>  \r\n\r\n<P>Bestemmelsen i overenskomstens § 1, stk. 3, må - navnlig efter den i 1982  \r\n\r\n fastlagte praksis - forstås således, at en gennemsnitlig beskæftigelse på 15  \r\n\r\n timer om ugen i en 3 måneders periode giver krav på ansættelsesbrev.  \r\n\r\n Medarbejdere, der herefter har krav på ansættelsesbrev, har ved fratræden  \r\n\r\n uden varsel også krav på løn i en opsigelsesperiode. </P>  \r\n\r\n<P>Der må også gives klagerne medhold for så vidt angår de medarbejdere, der  \r\n\r\n er blevet ansat med et for lavt timetal. </P>  \r\n\r\n<P>Ved fastsættelsen af efterbetalingsbeløbet finder Arbejdsretten at måtte  \r\n\r\n lægge den af arbejdsgruppen den 7. april 1987 foretagne beregning til grund.  \r\n\r\n Efter denne udgør kravet herefter 860.242 ,- kr. </P>  \r\n\r\n<P>Under hensyn til, at det er anden gang Landsforbundet med rette har måtte  \r\n\r\n klage over, at Kofoeds Skole ikke har efterlevet overenskomstens regler med  \r\n\r\n den følge, at en række medlemmer ikke har fået udbetalt den dem tilkommende  \r\n\r\n løn, findes der at måtte pålægges skolen bodsansvar. Den forskyldte bod  \r\n\r\n fastsættes til 1.000.000,- kr, indeholdende den manglende betaling til  \r\n\r\n landsforbundets medlemmer. </P>  \r\n\r\n<P>Klagernes påstande tages herefter til følge som nedenfor anført. </P>  \r\n\r\n<P>Sagens omkostninger, 2000 kr., skal betales af de indklagede. </P>  \r\n\r\n<P>T h i k e n d e s f o r r e t : </P>  \r\n\r\n<P>Finansministeriet, Lønnings- og Pensionsdepartementet, skal på vegne  \r\n\r\n Kofoeds Skole foranledige, at de efter det ovenfor anførte fornødne  \r\n\r\n ansættelsesbreve udfærdiges, og at de fornødne lønreguleringer foretages i  \r\n\r\n overensstemmelse med de gældende overenskomster. </P>  \r\n\r\n<P>Til Socialpædagogernes Landsforbund skal Kofoeds Skole betale en bod på  \r\n\r\n 1.000.000 kr., indeholdende den manglende betaling til Landsforbundets  \r\n\r\n medlemmer. </P>  \r\n\r\n<P>De indklagede skal betale sagens omkostninger, </P>  \r\n\r\n<P>2.000 kr., til Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.455, s.495, K 10.188 (A1985, s.23).  \r\n\r\n</P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1988, side 44"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19885160513"
        },
        {
            "displayName": "Entydig dokumentidentifikation",
            "displayValue": "CA006850"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "51605"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "15/01/1988"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "86.383"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}