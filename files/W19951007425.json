{
    "id": 40341,
    "title": "Nægtet aktindsigt til kurator i andelskasses konkursbo i Finanstilsynets interne materiale om andelskassen. Kurator blev anset som part. ",
    "documentTypeId": "240",
    "isSagsforlobPeriodValid": false,
    "shortName": "KEN nr 10074 af 06/12/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Nægtet aktindsigt til kurator i andelskasses konkursbo i  \r\n\r\n Finanstilsynets interne materiale om andelskassen. Kurator blev anset som  \r\n\r\n part. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Nægtet aktindsigt til kurator i andelskasses  \r\n\r\n konkursbo i Finanstilsynets interne materiale om andelskassen. Kurator blev  \r\n\r\n anset som part. </H1>  \r\n\r\n<P></P>  \r\n\r\n<BR>  \r\n\r\n<P>Advokat A har som kurator i konkursboet efter K Andelskasse den 18. juli  \r\n\r\n 1995 klaget over, at Finanstilsynet ved skrivelse af 6. juli 1995 (j. nr.  \r\n\r\n 6218-0026) afslog at give ham aktindsigt i dele af Finanstilsynets materiale  \r\n\r\n vedrørende andelskassen. </P>  \r\n\r\n<P> <B>Sagens omstændigheder:</B>  </P>  \r\n\r\n<P>Den 23. juni 1995 anmodede advokat A Finanstilsynet om at få udleveret  \r\n\r\n kopi af &#187;alle Finanstilsynets rapporter og interne notater&#171;, der  \r\n\r\n vedrører K Andelskasse, &#187;herunder protokollerne vedrørende uanmeldte  \r\n\r\n revisionsbesøg hos andelskassen&#171;. Desuden anmodedes om kopi af  \r\n\r\n andelskassens perioderegnskaber (kvartalsvise indberetninger). Som  \r\n\r\n begrundelse for anmodningen anførte advokaten, at han er kurator i  \r\n\r\n andelskassens konkursbo, og at boet har anlagt erstatningssag mod  \r\n\r\n andelskassens tidligere bestyrelse og direktion. Under retssagen gør  \r\n\r\n andelskassen gældende, at &#187;en stor del af den andelskapital, der har  \r\n\r\n været tegnet siden marts 1991, må anses for at være tegnet ved aftaler, der  \r\n\r\n er ugyldige for tegnerne som følge af, at andelskassen har fremkaldt  \r\n\r\n aftalerne ved svig&#171;. De sagsøgte har under sagen opfordret boet til at  \r\n\r\n fremlægge det nævnte materiale. Materialet ønskes for tiden fra den 1. januar  \r\n\r\n 1990, perioderegnskaberne dog først fra 1991. Endvidere bad advokaten om at  \r\n\r\n få tilsendt eventuelle skrevne forretningsgange for andelskassen. </P>  \r\n\r\n<P>Finanstilsynet svarede i den påklagede skrivelse af 6. juli 1995 bl.a.:  \r\n\r\n</P>  \r\n\r\n<P>&#187;Finanstilsynets rapporter og interne notater, herunder protokoller  \r\n\r\n vedrørende uanmeldte revisionsbesøg, er alle dokumenter udarbejdet af  \r\n\r\n Finanstilsynet til intern brug. </P>  \r\n\r\n<P>Lov om banker og sparekasser § 50b, stk. 5 bestemmer, at som part i  \r\n\r\n forhold til Finanstilsynet anses alene det pengeinstitut, undersøgelsen efter  \r\n\r\n § 50, stk. 1, vedrører. </P>  \r\n\r\n<P>Deres anmodning er fremsat i Deres egenskab af kurator for K Andelskasse  \r\n\r\n under konkurs. Da De således repræsenterer pengeinstituttet, kan De anses som  \r\n\r\n part i sagen og Deres anmodning behandles efter forvaltningslovens regler.  \r\n\r\n</P>  \r\n\r\n<P>Forvaltningslovens § 12, stk. 1, nr. 1 bestemmer, at en myndigheds interne  \r\n\r\n dokumenter er undtaget fra retten til aktindsigt. </P>  \r\n\r\n<P>Finanstilsynet kan således ikke imødekomme Deres anmodning om udlevering  \r\n\r\n af disse dokumenter. &#187; </P>  \r\n\r\n<P>Finanstilsynet kunne derimod under henvisning til bank- og  \r\n\r\n sparekasselovens § 50b, stk. 2, nr. 2, imødekomme anmodningen om udlevering  \r\n\r\n af perioderegnskaber og skrevne forretningsgange. Kopi af dette materiale  \r\n\r\n blev derfor vedlagt. </P>  \r\n\r\n<P>Over for Erhvervsankenævnet har klageren i klageskrivelsen af 18. juli  \r\n\r\n 1995 gjort gældende, &#187;at det omhandlede materiale, dog bortset fra  \r\n\r\n &#187;interne notater&#171; ikke er udarbejdet af en myndighed til eget brug  \r\n\r\n ved behandlingen af en sag.' Der angives ikke nogen begrundelse herfor, men  \r\n\r\n det oplyses, at advokat A er på ferie, og at man derfor forbeholder sig at  \r\n\r\n gøre yderligere anbringender gældende. </P>  \r\n\r\n<P>Under henvisning hertil meddelte ankenævnet klagerens advokat, at man  \r\n\r\n havde stillet sagen i bero på, at han kunne få lejlighed til at fremkomme med  \r\n\r\n et yderligere indlæg. Da et sådant indlæg imidlertid ikke kom, genoptog  \r\n\r\n ankenævnet sagsbehandlingen og anmodede den 7. september 1995 Finanstilsynet  \r\n\r\n om en udtalelse. </P>  \r\n\r\n<P>Finanstilsynet har i en redegørelse for sagen af 29. september 1995  \r\n\r\n fastholdt den trufne afgørelse og bl. a. udtalt: </P>  \r\n\r\n<P>&#187;For såvidt angår anmodningen om udlevering af rapporter og interne  \r\n\r\n notater, herunder protokoller vedrørende uanmeldte revisionsbesøg, anfører  \r\n\r\n tilsynet i sin afgørelse, at de pågældende dokumenter alle er udarbejdet af  \r\n\r\n tilsynet til intern brug. </P>  \r\n\r\n<P>Det kan til orientering oplyses, at tilsynets undersøgelsesberetninger af  \r\n\r\n praktiske årsager udarbejdes efter ensartede retningslinier, der fastslår i  \r\n\r\n hvilken rækkefølge, forholdene i det undersøgte institut skal beskrives.  \r\n\r\n Beretningerne har karakter af et notat til Finanstilsynets direktion,  \r\n\r\n udarbejdet af de medarbejdere, der har foretaget undersøgelsen af  \r\n\r\n instituttet. </P>  \r\n\r\n<P>Finanstilsynets beretninger er alene udarbejdet til eget brug, og de er  \r\n\r\n ikke fremsendt til pengeinstituttet, anden myndighed eller iøvrigt  \r\n\r\n udenforstående. </P>  \r\n\r\n<P>Tilsynet statuerer, at klager som kurator i andelskassens konkursbo må  \r\n\r\n antages at være part i sagen efter BSL § 50b, stk. 5, og afgør dermed, at  \r\n\r\n anmodningen om udlevering af interne dokumenter skal behandles efter  \r\n\r\n forvaltningslovens regler. </P>  \r\n\r\n<P>Med henvisning til, at interne dokumenter efter forvaltningslovens § 12,  \r\n\r\n stk. 1, er undtaget fra retten til aktindsigt, afslår tilsynet anmodningen om  \r\n\r\n udlevering.&#171; </P>  \r\n\r\n<P>Finanstilsynets udtalelse har været forelagt for klagerens advokat, der  \r\n\r\n ikke er fremkommet med yderligere bemærkninger, men har erklæret sig  \r\n\r\n indforstået med, at sagen bliver behandlet på det foreliggende grundlag. </P>  \r\n\r\n<P> <B>Ankenævnet udtaler: </B></P>  \r\n\r\n<P>Efter forvaltningslovens § 12, stk. 1, omfatter retten til aktindsigt  \r\n\r\n efter loven ikke en myndigheds interne arbejdsdokumenter. Interne  \r\n\r\n arbejdsdokumenter er bl.a. efter § 12, stk. 1, nr. 1, &#187;dokumenter, der  \r\n\r\n udarbejdes af en myndighed til eget brug ved behandlingen af en sag&#171;.  \r\n\r\n Finanstilsynet har oplyst, at de omhandlede dokumenter er udarbejdet af  \r\n\r\n tilsynet til eget brug, og at de ikke er afgivet til nogen udenforstående.  \r\n\r\n Dokumenterne må derfor anses for interne arbejdsdokumenter og undtaget fra  \r\n\r\n aktindsigt. </P>  \r\n\r\n<P>Ankenævnet stadfæster herefter den påklagede afgørelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19951007425"
        },
        {
            "displayName": "Entydig dokumentidentifikation",
            "displayValue": "CA008279"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10074"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "06/12/1995"
        },
        {
            "displayName": "Administrerende myndighed",
            "displayValue": "Erhvervsministeriets Erhvervsankenævn"
        },
        {
            "displayName": "Ressortministeriets journalnummer",
            "displayValue": "95-67.470"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}