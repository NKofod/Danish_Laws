{
    "id": 153111,
    "title": "Ankestyrelsens principafgørelse 24-10 om førtidspension - gift - reelt enlig - særligt pensionstillæg",
    "documentTypeId": "240",
    "isSagsforlobPeriodValid": true,
    "shortName": "KEN nr 10211 af 26/02/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 24-10 om førtidspension - gift - reelt enlig - særligt pensionstillæg</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En gift pensionist, der ikke boede sammen med ægtefællen, havde ikke ret til særligt pensionstillæg.</p>\r\n   <p class=\"TekstGenerel\">Ankestyrelsen lagde vægt på, at pensionisten og hendes ægtefælle havde tæt kontakt til hinanden, og at de ofte var sammen på deres bopæle.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om højeste, mellemste, forhøjet almindelig og almindelig førtidspension m.v. - lovbekendtgørelse nr. 983 af 2. oktober 2009 - § 38, stk. 2 og § 48, stk. 2</p>\r\n<p>\r\n   <span class=\"Bold\">Note:</span>\r\n</p>\r\n<p>Denne afgørelse afløser Principafgørelse P-16-98.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i møde truffet afgørelse i din pensionssag</p>\r\n<p>Resultatet er:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Du har ikke ret til udbetaling af førtidspension som enlig pensionist.</p>\r\n</p>\r\n<p>Det betyder, at der skal ske en omregning af din førtidspension efter reglerne for gifte pensionister med virkning fra den 1. maj 2008.</p>\r\n<p>Vi er således kommet til samme resultat som Det Sociale Nævn i Statsforvaltningen YY.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Vi vurderer ud fra sagens oplysninger om dit og din ægtefælles ophold hos hinanden, at du ikke kan anses som enlig pensionist.</p>\r\n<p>Ved fastsættelse af pensionen anses gifte og samlevende som enlige, hvis samlivet mellem parterne er ophævet. Det fremgår af førtidspensionslovens § 48, stk. 2, 1. pkt.</p>\r\n<p>Vi har lagt vægt på, at du i blev gift i april 2008.</p>\r\n<p>Vi har desuden lagt vægt på, at du og din ægtefælle NN har tæt kontakt til hinanden og at I ofte er sammen på jeres bopæle, på trods af at I aldrig overnatter hos hinanden.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> De oplysninger, som forelå da nævnet traf afgørelse i sagen.</p>\r\n   <p class=\"Liste1\">\r\n      <span class=\"Liste1Nr\">–</span> Nævnets afgørelse af 9. oktober 2009.</p>\r\n   <p class=\"Liste1\">\r\n      <span class=\"Liste1Nr\">–</span> Klagen til Ankestyrelsen af 20. oktober 2009.</p>\r\n   <p class=\"Liste1\">\r\n      <span class=\"Liste1Nr\">–</span> Nævnets genvurdering.</p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Du indgik ægteskab i april 2008. Du og din ægtefælle NN bor hver for sig og I har hver jeres økonomi. Ifølge det oplyste bor I ca. 300 meter fra hinanden.</p>\r\n<p>Du har oplyst, at du er sammen med NN ca. hver anden dag, og at NN hjælper dig med praktiske ting i form af indkøb og vask.</p>\r\n<p>NN har oplyst, at I aldrig har boet sammen, men at I er sammen dagligt og at I besøger hinanden på skift, ligesom I skiftes til at købe ind. NN har videre oplyst, at han hjælper dig med rengøring.</p>\r\n<p>Kommunen fandt, at du ikke havde ret til udbetaling af førtidspension som enlig pensionist efter at du blev gift i april 2008.</p>\r\n<p>Nævnet tiltrådte kommunens afgørelse. Nævnet fandt ikke grundlag for at tilsidesætte kommunens vurdering, hvorefter samlivet mellem dig og din ægtefælle, ikke kunne betragtes som ophævet i førtidspensionslovens forstand.</p>\r\n<p>Nævnet fandt derfor, at der skulle ske omregning af din førtidspension efter reglerne for gifte pensionister med virkning fra 1. maj 2008.</p>\r\n<p>Nævnet har i afgørelsen henvist til P-16-98.</p>\r\n<p>Du har klaget over nævnets afgørelse.</p>\r\n<p>I klagen er anført, at du og NN ikke er samlevende, men blot gode venner med hver jeres bopæl og hver jeres økonomi. I klagen er videre anført, at ægteskabet udelukkende er baseret på formelle grunde, idet NN gerne ville have dit efternavn, idet NN er meget tilknyttet til din familie.</p>\r\n<p>Du har i anken oplyst, at du har ansøgt om separation.</p>\r\n<p>\r\n   <span class=\"Bold\">Formålet med behandlingen af sagen</span>\r\n</p>\r\n<p>Vi har behandlet sagen for at afklare, hvorvidt en pensionist, der er gift, kan anses for enlig, når pensionisten og ægtefællen har hver sin bolig.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. januar 2014, da den er erstattet af principafgørelse 3-14."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20101021125"
        },
        {
            "displayName": "Entydig dokumentidentifikation",
            "displayValue": "BS005915"
        },
        {
            "displayName": "Dato for indlæggelse",
            "displayValue": "13/03/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10211"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "26/02/2010"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6200069-09"
        },
        {
            "displayName": "Stikord",
            "displayValue": "24-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}