{
    "id": 146609,
    "title": "Bekendtgørelse om det Centrale TilskudsRegister (CTR)",
    "documentTypeId": "60",
    "isSagsforlobPeriodValid": true,
    "shortName": "BEK nr 474 af 29/04/2013",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Tilslutning for apoteker til det Centrale TilskudsRegister</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om det Centrale TilskudsRegister (CTR)</p>\r\n<p class=\"Indledning2\">I medfør af § 156, stk. 3, i sundhedsloven, jf. lovbekendtgørelse nr. 913 af 13. juli 2010, fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Sundhedsstyrelsen fører et elektronisk register, det Centrale TilskudsRegister (CTR), over de oplysninger, der er nødvendige for beregningen af tilskud til lægemidler efter sundhedslovens §§ 143-154 og § 158 a.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> CTR indeholder desuden de oplysninger, der er nødvendige for administrationen af en særlig myndigheds- eller apoteksadministreret betalingsordning for lægemiddelkøb, samt oplysninger, der benyttes af apotekerne ved administrationen af helbredstillæg, jf. lov om social pension og lov om højeste, mellemste, forhøjet almindelig og almindelig førtidspension m.v. (kommunale helbredstillæg).</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> CTR omfatter oplysninger om personer, der</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> inden for de seneste 2 år har købt lægemidler med tilskud, efter sundhedslovens § 144 eller § 158 a,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> har fået bevilget individuelt tilskud efter sundhedslovens § 145, (enkelttilskud), § 147, (kronikertilskud), § 148, (terminaltilskud), eller § 151, (forhøjet tilskud), eller</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> er meddelt kommunalt helbredstillæg.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> CTR må indeholde følgende oplysninger om betalte eller fakturerede tilskudsberettigede lægemidler til personer omfattet af § 2:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> Apoteksnummer og/eller ekspeditionsstedets P-nummer.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> Ekspeditionsnummer.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> Ordinationsnummer.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num4\">4)</span> Dato og tid for betaling eller fakturering, hvis dette tidspunkt ligger før betalingstidspunktet.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num5\">5)</span> CPR-nr. eller et entydigt identifikationsnummer, jf. stk. 3.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num6\">6)</span> Markering af om personen ved den aktuelle tilskudsperiodes begyndelse var under 18 år.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num7\">7)</span> Datoer for udløb af den forrige og aktuelle tilskudsperiode.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num8\">8)</span> Udgift til køb af lægemidler opgjort i tilskudspriser for det enkelte lægemiddel samt saldo, jf. sundhedslovens § 146.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num9\">9)</span> Tilskud ydet til køb af lægemidler i medfør af sundhedslovens § 146.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num10\">10)</span> Beløb, der skal udlignes som følge af for lidt eller for meget udbetalt tilskud.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> CTR indeholder følgende oplysninger om personer omfattet af § 2:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num1\">1)</span> Tilkendte individuelle tilskud, jf. sundhedslovens § 145, (enkelttilskud), § 147, (kronikertilskud), § 148, (terminaltilskud), eller § 151, (forhøjet tilskud).</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num2\">2)</span> Oplysning om kommunalt helbredstillæg.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Hvis en person, der er omfattet af sundhedsloven, ikke har et CPR-nr., erstattes CPR-nummeret med et entydigt identifikationsnummer, der tildeles af registret.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Oplysninger i CTR slettes efter 2 år, jf. dog stk. 2-4.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Oplysninger i CTR om afdøde personer slettes 1 år efter personens død.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Oplysninger om bevillinger af individuelle tilskud, jf. § 2, stk. 1, nr. 2 slettes 2 år efter bevillingens udløb.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Udligningsbeløb i forbindelse med køb af lægemidler med tilskud, jf. § 6, stk. 1, slettes 2 år efter udligningsbeløbets opståen.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Apotekere og personale på apoteker har adgang til alle de i § 3, stk. 1, nævnte oplysninger. Oplysningerne må kun anvendes til beregning af tilskud, kommunalt helbredstillæg og egenbetaling i forbindelse med udlevering af lægemidler. Oplysningerne må derudover kun anvendes til information til patienter om køb af tilskudsberettigede lægemidler i de pågældendes aktuelle og forrige tilskudsperiode.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Læger har adgang til de i § 3, stk. 1, nr. 7-10, nævnte oplysninger, når lægen har patienten i aktuel behandling.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Sundhedsstyrelsen og en eventuel operatør, der på Sundhedsstyrelsens vegne fører CTR, har adgang til alle oplysninger i registret. Oplysningerne må kun anvendes med henblik på at sikre registrets drift og datakvalitet.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Er der ved køb af lægemidler ydet tilskud, som afviger fra det, som personen efter reglerne i sundhedsloven er berettiget til, skal apoteket regulere herfor i forbindelse med det førstkommende køb af tilskudsberettigede lægemidler.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> En regulering efter stk. 1, som ikke er i personens favør, kan kun ske i det beløb, personen skulle have modtaget i tilskud i forbindelse med det aktuelle køb af tilskudsberettigede lægemidler. Personen kan dog frivilligt tilbagebetale det fulde udligningsbeløb straks.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Reguleringen efter stk. 2 kan i helt særlige tilfælde, hvor personen ikke kan antages at have været bekendt med det skyldige beløb og er ude af stand til at udrede betalingen for det aktuelle køb af tilskudsberettigede lægemidler uden fuldt tilskud, udskydes til det næstfølgende køb af tilskudsberettigede lægemidler.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Apotekere skal indberette de i § 3, stk. 1, nr. 1-5 og 8-9, nævnte oplysninger digitalt til CTR umiddelbart efter hver betaling eller hver fakturering af et lægemiddel, hvortil der ydes tilskud, hvis dette tidspunkt ligger før betalingstidspunktet.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Apotekere skal på opfordring fra en person, der ikke ønsker, at personens lægemiddelkøb registreres, undlade at indberette de i stk. 1 nævnte oplysninger til CTR.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Apotekere skal indberette oplysninger om foretaget udligning af for meget eller for lidt udbetalt tilskud, jf. § 3, stk. 1, nr. 10, til den tilskudsperiode (forrige eller aktuel), hvor udligningsbeløbet er opstået.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Hvis en person, der ikke har et CPR-nr., får tildelt et CPR-nr., eller hvis en person får ændret sit CPR-nr., skal apotekere på opfordring fra den pågældende indberette oplysning om det nye eller ændrede CPR-nr. til CTR.</p>\r\n<p class=\"Stk2\">\r\n   <span class=\"StkNr\" id=\"Par7_Stk5\">Stk. 5.</span> Sundhedsstyrelsen kan påbyde apotekere at rette fejlbehæftede indberetninger og statusoplysninger i CTR.</p>\r\n<p class=\"Stk2\">\r\n   <span class=\"StkNr\" id=\"Par7_Stk6\">Stk. 6.</span> Apotekere skal på opfordring fra personer, som har konstateret fejl i oplysninger om den pågældende i CTR, foretage de nødvendige rettelser i CTR eller henvise personen til Sundhedsstyrelsen, såfremt apoteket ikke selv har den fornødne adgang til at foretage rettelserne.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Kommunerne skal indberette de i § 3, stk. 2, nr. 2, nævnte oplysninger digitalt til CTR umiddelbart efter enhver meddelelse eller ændring i meddelelse af kommunale helbredstillæg.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Sundhedsstyrelsen skal indlægge oplysninger om bevilling af følgende individuelle tilskud i CTR:</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num1\">1)</span> Tilskud i medfør af sundhedslovens § 145 (enkelttilskud).</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num2\">2)</span> Tilskud i medfør af sundhedslovens § 147 (kronikertilskud).</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num3\">3)</span> Tilskud i medfør af sundhedslovens § 148 (terminaltilskud).</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num4\">4)</span> Tilskud i medfør af sundhedslovens § 151 (forhøjet tilskud).</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Sundhedsstyrelsen fastsætter som dataansvarlig en teknisk beskrivelse af indholdet i CTR samt tekniske forskrifter for apotekernes og kommunernes indberetning til CTR.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> De tekniske beskrivelser samt forskrifter for indberetning offentliggøres på Sundhedsstyrelsens netsted.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Apotekere skal etablere forbindelse til CTR som angivet i bilag 1.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Bekendtgørelsen træder i kraft den 15. maj 2013.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Bekendtgørelse nr. 1629 af 21. december 2010 om Lægemiddelstyrelsens Centrale Tilskudsregister (CTR) ophæves.</p><div class=\"Givet\" id=\"Givet\"><p class=\"Givet\" align=\"center\">Ministeriet for Sundhed og Forebyggelse, den 29. april 2013</p><p class=\"Sign1\" align=\"center\">Astrid Krag</p><p class=\"Sign2\" align=\"right\">/ Nina Moss</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">\r\n   <span class=\"Bold\">Tilslutning for apoteker til det Centrale TilskudsRegister</span>\r\n</p>\r\n<p>1.</p>\r\n<p>Netværksforbindelser og montering af netværksudstyr</p>\r\n<p>Apotekerne skal etablere forbindelse til det Centrale TilskudsRegister (CTR) enten gennem en netværksforbindelse eller via en datacentral.</p>\r\n<p>1.1</p>\r\n<p>Opkobling direkte til registret (netværksforbindelse)</p>\r\n<p>1.1.1</p>\r\n<p>Til brug for opkobling til registret stilles én opkobling til rådighed for det enkelte apotek. Eventuelle ekstraomkostninger ved etableringen som følge af ønsker om særlig ledningsføring, ekstraordinære bygningsmæssige forhold m.m. afholdes af apoteket.</p>\r\n<p>1.1.2</p>\r\n<p>Der installeres to kommunikationsforbindelser. De to forbindelser samles til én netværkstilslutning. Kommunikationsforbindelserne og netværkstilslutningen skal monteres samme sted, og afstanden mellem netværkstilslutningen og de to forbindelser må ikke overstige 3 meter.</p>\r\n<p>1.1.3</p>\r\n<p>Apotekerne skal forberede installationen af netværksudstyret, herunder sørge for 3 stikkontakter (230 V med jordforbindelse) til strøm til udstyret og 2 hylder til udstyret. Hylderne skal have målene 50 cm i bredden og 40 cm i dybden. På hver hylde skal kunne anbringes udstyr med en højde på 10 cm. Hver hylde skal kunne bære 6 kg.</p>\r\n<p>1.1.4</p>\r\n<p>Apotekets lokale netværk tilkobles netværksforbindelsen med et RJ45 stik til montering i den installerede netværkstilslutning til registret.</p>\r\n<p>1.1.5</p>\r\n<p>Apotekeren afholder omkostningerne til den i punkt 1.1.3 nævnte installationsforberedelse.</p>\r\n<p>1.2</p>\r\n<p>Opkobling til registret via datacentral</p>\r\n<p>1.2.1</p>\r\n<p>Apotekeren kan indgå aftale med en datacentral om, at datacentralen formidler opkobling til registret. Hvis apotekeren indgår en aftale med en datacentral om, at datacentralen formidler transmission af data til og fra registret, har apotekeren ethvert ansvar for data og datatransmissionen til og fra registret.</p>\r\n<p>1.2.2</p>\r\n<p>Opkobling til registret via en datacentral, herunder netværksforbindelsen fra apoteket til datacentralen, skal have en oppetid på mindst 99,5 pct. målt over en rullende periode på 30 kalenderdage, og opfylde samme krav til driftsstabilitet, som gælder for den direkte opkobling til registret, jf. pkt. 1.1.1.</p>\r\n<p>1.3</p>\r\n<p>Overgang mellem løsninger</p>\r\n<p>1.3.1</p>\r\n<p>Sundhedsstyrelsen afholder udgifterne til maksimalt én opkobling direkte til registret pr. apotek. Såfremt en apoteker skifter fra direkte opkobling til opkobling via en datacentral, afholder apotekeren selv udgifterne til etablering og drift af opkoblingen, jf. dog pkt. 1.3.3. Når opkoblingen via datacentral er etableret og idriftsat, kan den direkte opkobling til apoteket lukkes.</p>\r\n<p>1.3.2</p>\r\n<p>Såfremt apotekeren senere ønsker at skifte fra opkobling via datacentral til direkte opkobling til registret, afholder apotekeren selv omkostningerne til etablering og drift af den direkte opkobling.</p>\r\n<p>1.3.3</p>\r\n<p>Apotekerne modtager betaling for opkobling til registret via datacentral. Betalingen fastsættes i forbindelse med indgåelse af aftale om apotekernes samlede bruttoavance, jf. apotekerlovens § 45.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/05/2013"
        },
        {
            "displayName": "Accession",
            "displayValue": "B20130047405"
        },
        {
            "displayName": "Entydig dokumentidentifikation",
            "displayValue": "BK001400"
        },
        {
            "displayName": "Dato for førstegangsindlæggelse",
            "displayValue": "14/05/2013"
        },
        {
            "displayName": "Dato for indlæggelse",
            "displayValue": "14/05/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "474"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "29/04/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Sundhed og Forebyggelse, sagsnr. 1300821"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}