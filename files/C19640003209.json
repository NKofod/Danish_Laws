{
    "id": 82367,
    "title": "Cirkulære om ændringer i reglerne om gaveafgift (* 1) (Til amtstuerne) ",
    "documentTypeId": "170",
    "isSagsforlobPeriodValid": false,
    "shortName": "CIR nr 32 af 12/03/1964",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændringer i reglerne om gaveafgift  \r\n\r\n (* 1) (Til amtstuerne) </H1>  \r\n\r\n<P></P>  \r\n\r\n<BR>  \r\n\r\n<P>Hermed følger eksemplarer af lov nr. 52 af 4. marts 1964 om ændring i lov  \r\n\r\n om afgift af arv og gave og af bekendtgørelse nr. 63 af 9. marts 1964 af  \r\n\r\n sidstnævnte lov. De i lovbekendtgørelsen indeholdte bestemmelser er et optryk  \r\n\r\n af bestemmelserne i lov nr. 147 af 10. april 1922 om afgift af arv og gave  \r\n\r\n med de ændringer, der følger af lov nr. 255 af 4. juni 1947, lov nr. 83 af  \r\n\r\n 29. marts 1957 og af lov nr. 52 af 4. marts 1964. </P>  \r\n\r\n<P>Vedrørende indholdet og praktiseringen af reglerne i sidstnævnte lov  \r\n\r\n (ændringsloven) skal man, for så vidt angår reglerne om gaveafgift med  \r\n\r\n henvisning til lovbekendtgørelsen meddele følgende: </P>  \r\n\r\n<P CLASS=PUNKT> <B>1.</B> UDVIDELSE AF KREDSEN AF GAVER, HVORAF DER SKAL  \r\n\r\n SVARES GAVEAFGIFT. </P>  \r\n\r\n<P>Ved de ved ændringsloven foretagne ændringer af reglerne i  \r\n\r\n arveafgiftslovens § 44 i dens hidtidige affattelse er denne paragrafs stk. 1  \r\n\r\n ændret således, at også gaver, der ydes til GIVERENS AFDØDE BARNS ELLER  \r\n\r\n STEDBARNS ÆGTEFÆLLE (ikke den fraseparerede eller fraskilte), er undergivet  \r\n\r\n gaveafgiftspligt I ALLE TILFÆLDE. Det vil således efter lovændringen være  \r\n\r\n uden betydning, om giverens afdøde barns eller stedbarns ægtefælle hensidder  \r\n\r\n i uskiftet bo efter barnet eller stedbarnet. Er det afdøde barn ADOPTERET af  \r\n\r\n giveren, følger det af arveafgiftslovens § 2, næstsidste stykke, at den  \r\n\r\n barnets efterlevende ægtefælle ydede gave også i alle tilfælde er omfattet af  \r\n\r\n gaveafgiftsreglerne. </P>  \r\n\r\n<P CLASS=PUNKT> <B>2.</B> ÆNDREDE REGLER OM AFGIFTEN AF GAVER, DER YDES TIL  \r\n\r\n DEN MED GIVEREN SAMLEVENDE ÆGTEFÆLLE, FOR SÅ VIDT GAVEN BLIVER SÆREJE. </P>  \r\n\r\n<P>Efter den ved ændringsloven skete tilføjelse til arveafgiftslovens § 2,  \r\n\r\n afsnit A, er den arveladerens ægtefælle tilfaldne arv fritaget for afgift,  \r\n\r\n når arven ikke overstiger 50.000 kr. Er ægtefællens arv over 50.000 kr., men  \r\n\r\n under 100.000 kr., svares afgiften med 100 kr. af 50.000 kr. og 9 pct. af  \r\n\r\n resten. Er arven 100.000 kr. eller derover, svares afgiften efter skalaen i  \r\n\r\n afsnit A. Disse regler finder tilsvarende anvendelse ved beregning af  \r\n\r\n gaveafgift af gaver, der ydes den med giveren samlevende ægtefælle, for så  \r\n\r\n vidt gaven bliver særeje. Forinden skalaen i § 2, afsnit A, bringes i  \r\n\r\n anvendelse, fradrages det afgiftsfri beløb på 5.000 kr. i henhold til § 44,  \r\n\r\n stk. 2, jfr. herom nedenfor under 3. </P>  \r\n\r\n<P>Indgivelse af gaveanmeldelse vedrørende gaver, der overstiger det  \r\n\r\n afgiftsfri beløb på 5.000 kr., kan ikke undlades, fordi der på grund af  \r\n\r\n gavens størrelse ikke skal svares gaveafgift, jfr. herved arveafgiftslovens §  \r\n\r\n 47 sammenholdt med § 21, stk. 4. </P>  \r\n\r\n<P>Er den i et kalenderår ydede gave eksempelvis på 54.000 kr., og har  \r\n\r\n gavemodtageren ikke i tidligere år modtaget afgiftspligtige gaver fra  \r\n\r\n giveren, udgør det afgiftspligtige beløb 49.000 kr., og der svares da ingen  \r\n\r\n afgift af gaven. Er gaven under nævnte forudsætning på 56.000 kr., udgør det  \r\n\r\n afgiftspligtige beløb 51.000 kr., og der svares afgift med 100 kr. af 50.000  \r\n\r\n kr., og 9 pct. af 1.000 kr. eller med i alt 190 kr. </P>  \r\n\r\n<P>Man henleder i øvrigt opmærksomheden på bestemmelsen i lov nr. 255 af 4.  \r\n\r\n juni 1947, § 6, stk. 2, der findes optrykt i slutningen af  \r\n\r\n lovbekendtgørelsen. </P>  \r\n\r\n<P CLASS=PUNKT> <B>3.</B> FORHØJELSE AF DET AFGIFTSFRI BELØB I HENHOLD TIL §  \r\n\r\n 44, STK. 2. </P>  \r\n\r\n<P>Ved ændringsloven er DET AFGIFTSFRI BELØB I HENHOLD TIL § 44, STK. 2,  \r\n\r\n FORHØJET FRA 2.000 KR. TIL 5.000 KR. For så vidt den gavemodtageren i eet  \r\n\r\n kalenderår ydede gave ikke overstiger 5.000 kr., svares således ikke afgift  \r\n\r\n af gaven, ligesom de første 5.000 kr. af eet års gavebeløb altid er  \r\n\r\n afgiftsfri. </P>  \r\n\r\n<P>Til belysning af, hvordan bestemmelsen anvendes sammen med  \r\n\r\n fritagelsesreglen i § 44, stk. 3, nr. 2, vedrørende møbelgaver anføres med  \r\n\r\n henvisning til skattedepartementets skrivelse af 6. marts 1931 følgende  \r\n\r\n eksempler: </P>  \r\n\r\n<P>a. Hvor gavemodtageren har fået møbler til værdi 5.000 kr. og 4.000 kr. på  \r\n\r\n anden måde, svares ingen gaveafgift. </P>  \r\n\r\n<P>b. Har gavemodtageren fået møbler til værdi 9.000 kr., svares der  \r\n\r\n gaveafgift af 4.000 kr., jfr. nedenfor under 4. </P>  \r\n\r\n<P>c. Har gavemodtageren fået møbler til værdi 6.000 kr. og 3.000 kr. på  \r\n\r\n anden måde, svares der gaveafgift af 1.000 kr., jfr. ligeledes nedenfor under  \r\n\r\n 4. </P>  \r\n\r\n<P CLASS=PUNKT> <B>4.</B> GAVEAFGIFTEN EFTER AFGIFTSKLASSE A. FOR BELØB, DER  \r\n\r\n IKKE OVERSTIGER 5.000 KR. </P>  \r\n\r\n<P>I forbindelse med, at det afgiftsfri bundgrænsebeløb ifølge skalaen i § 2,  \r\n\r\n afsnit A, ved ændringsloven er forhøjet fra ikke over 2.000 kr. til ikke over  \r\n\r\n 5.000 kr., er der sket ændring af § 44, stk. 4. Bestemmelsen i dette stykke  \r\n\r\n går herefter ud på, at når afgift skal beregnes efter klasse A, er afgiften  \r\n\r\n for afgiftspligtige beløb på ikke over 2.000 kr. som hidtil 1/2 pct., og for  \r\n\r\n afgiftspligtige beløb over 2.000 kr., men ikke over 5.000 kr., 1/2 pct. af  \r\n\r\n 2.000 kr. og 1 pct. af resten. </P>  \r\n\r\n<P CLASS=PUNKT> <B>5.</B> ÆNDRINGSLOVENS IKRAFTTRÆDEN. </P>  \r\n\r\n<P>Ændringsloven træder i kraft den 1. april 1964, jfr. lovens § 2. Da  \r\n\r\n afgiftspligten med hensyn til ydede gaver i medfør af loven af 10. april  \r\n\r\n 1922, § 45, indtræder efter udløbet af det kalenderår, hvori gaven er ydet,  \r\n\r\n kommer de nye regler derfor til anvendelse på alle gaver, der er ydet i  \r\n\r\n kalenderåret 1964. </P>  \r\n\r\n<P>Det anførte gælder, selvom gaveafgift vedrørende sådanne gaver i henhold  \r\n\r\n til forlods indgivet gaveanmeldelse allerede måtte være beregnet og eventuelt  \r\n\r\n erlagt. Man skal derfor anmode amtstuerne om at omberegne afgiften af  \r\n\r\n afgiftsberigtigede gaver YDET I ÅRET 1964 og om at tilbagebetale den for  \r\n\r\n meget erlagte afgift. </P>  \r\n\r\n<P>Hvad angår de i øvrigt stedfundne ændringer i arveafgiftsloven henvises  \r\n\r\n til ændringsloven. Dog bemærkes det, at ophævelsen af de hidtil gældende  \r\n\r\n regler i arveafgiftslovens § 41 skyldes, at bestemmelserne er anset for  \r\n\r\n overflødige. Hjemmel til at foretage udpantning for gaveafgift med eventuelt  \r\n\r\n påløbne renter haves i udpantningslovens § 1. </P>  \r\n\r\n<P>Blanketten til gaveanmeldelse er optrykt med de af ændringsloven  \r\n\r\n nødvendiggjorte ændringer. De ved amtstuerne beroende beholdninger af ældre  \r\n\r\n blanketter kan fortsat benyttes til anmeldelse af gaver ydet i kalenderåret  \r\n\r\n 1963 og tidligere og med et vedlagt rettelsesblad tillige til anmeldelse af  \r\n\r\n senere ydede gaver. Rettelsesblade rekvireres på sædvanlig måde. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 12. marts 1964.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n<P CLASS=MINISTER ALIGN=RIGHT>/Chr. Vinten. </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Tidspunktet for offentliggørelsen er ukendt. Der er indsat en fiktiv dato af systemtekniske hensyn."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/12/1964"
        },
        {
            "displayName": "Accession",
            "displayValue": "C19640003209"
        },
        {
            "displayName": "Entydig dokumentidentifikation",
            "displayValue": "CM041714"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "04/11/2005"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "32"
        },
        {
            "displayName": "År for udstedelse",
            "displayValue": "1964"
        },
        {
            "displayName": "Dato for underskrift",
            "displayValue": "12/03/1964"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skd V j nr. 48-1961"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}