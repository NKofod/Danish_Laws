{
    "id": 78661,
    "title": "Cirkulære om navngivning af plantenyheder ",
    "documentTypeId": "140",
    "isSagsforlobPeriodValid": false,
    "shortName": "CIR nr 199 af 05/08/1970",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om navngivning af plantenyheder </H1>  \r\n\r\n<P></P>  \r\n\r\n<BR>  \r\n\r\n<P>Hoslagt fremsendes særtryk af en af landbrugsministeriet under 5. august  \r\n\r\n 1970 udstedt bekendtgørelse om navngivning af plantenyheder (* 1).  \r\n\r\n Bekendtgørelsen er udstedt bl.a. til opfyldelse af bestemmelserne i  \r\n\r\n Pariserkonventionen af 2. december 1961 om beskyttelse af plantenyheder. </P>  \r\n\r\n<P>Formålet med bestemmelserne om navngivning af plantenyheder er at  \r\n\r\n tilstræbe, at der tillægges plantenyhederne navne, som kan og skal bruges af  \r\n\r\n alle og enhver, og at plantenyhederne blandt publikum kendes under disse  \r\n\r\n navne. Der må derfor lægges vægt på, at navnene er tilstrækkeligt  \r\n\r\n karakteristiske, og at der ikke oparbejdes andre navne for de samme  \r\n\r\n plantenyheder, samt endelig at navnene fuldt ud tilhører offentligheden. Ved  \r\n\r\n det internationale samarbejde tilstræbes desuden, at samme plantenyhed bærer  \r\n\r\n samme navn i de forskellige lande. </P>  \r\n\r\n<P>Opmærksomheden henledes på bestemmelserne i bekendtgørelsens § 1,  \r\n\r\n hvorefter plantenyhedens navn skal være egnet, samt bestemmelserne i § 2 om  \r\n\r\n forholdet til andre lande. I § 1, stk. 3, er i hovedtræk angivet, hvornår et  \r\n\r\n navn ikke er egnet, og det er herunder anført, at navnet ikke må være i strid  \r\n\r\n med god skik for navngivning af planter. </P>  \r\n\r\n<P>Bestemmelsen i § 1, stk. 3, d, om navne, der er uhensigtsmæssige af  \r\n\r\n sproglige grunde, udelukker kun fremmedsproglige ord, såfremt disse er  \r\n\r\n uhensigtsmæssige, f.eks. fordi de vanskeligt kan udtales eller genkendes.  \r\n\r\n</P>  \r\n\r\n<P>Landbrugsministeriet er bekendt med, at den ved ovennævnte konvention  \r\n\r\n stiftede union for tiden forbereder forslag til internationale retningslinier  \r\n\r\n for de krav, der bør stilles til et foreslået navn, for at det kan anses for  \r\n\r\n egnet, og forslag til regler om den nærmere fremgangsmåde for konsultationer  \r\n\r\n mellem de konventionen tilsluttede stater om de foreslåede navnes egnethed på  \r\n\r\n internationalt plan, samt endelig forslag til regler om, hvad der nærmere  \r\n\r\n skal forstås ved udtrykket &#187;samme eller beslægtet art&#171; i  \r\n\r\n konventionens artikel 13 (2), jfr. for Danmarks vedkommende ovennævnte  \r\n\r\n bekendtgørelses § 3. Når landbrugsministeriet har taget stilling til disse  \r\n\r\n forslag, vil retningslinier blive udsendt i overensstemmelse hermed. </P>  \r\n\r\n<P>Selvom Danmark ved konventionen kun er forpligtet til at tilstræbe  \r\n\r\n ensartethed i forholdet til de andre lande, der er tilsluttet konventionen,  \r\n\r\n bør det også ved samarbejde uden for kommissionens område søges undgået, at  \r\n\r\n der tillægges samme plantenyhed forskellige navne i forskellige lande. </P>  \r\n\r\n<P>Bestemmelser i ovennævnte bekendtgørelse og nærværende cirkulære gælder  \r\n\r\n kun umiddelbart for plantenyheder, der er anmeldt til beskyttelse i henhold  \r\n\r\n til lov om beskyttelse af forædlerrettigheder for planter, men  \r\n\r\n landbrugsministeriets navneudvalg for planter er anmodet om at lægge samme  \r\n\r\n regler til grund ved godkendelse af navne for afprøvede sorter og stammer i  \r\n\r\n medfør af § 4 i bekendtgørelse nr. 95 af 20. marts 1970 om afprøvning og  \r\n\r\n anerkendelse m.m. af planter. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 5. august  \r\n\r\n 1970. </I> </P>  \r\n\r\n<P ALIGN=CENTER>P.M.V. </P>  \r\n\r\n<P CLASS=UNDERSKREVET-AF ALIGN=CENTER>Vald. Hornslet. </P>  \r\n\r\n<P CLASS=MINISTER ALIGN=RIGHT>/P. Skibsted. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Nr. 364, Lovtidende A 1970, side 1031, <I>(U.a.)</I> . </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/10/1970"
        },
        {
            "displayName": "Accession",
            "displayValue": "C19700019909"
        },
        {
            "displayName": "Entydig dokumentidentifikation",
            "displayValue": "CM037871"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "12/03/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "199"
        },
        {
            "displayName": "År for udstedelse",
            "displayValue": "1970"
        },
        {
            "displayName": "Dato for underskrift",
            "displayValue": "05/08/1970"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Landbrugsministeriets sortsnavneudvalg"
        },
        {
            "displayName": "Ressortministeriets journalnummer",
            "displayValue": "L.J.1969 nr. 316-42"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}