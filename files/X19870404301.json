{
    "id": 35276,
    "title": "Tilbagebetaling af boligstøtte - Oplysningspligt ",
    "documentTypeId": "230",
    "isSagsforlobPeriodValid": false,
    "shortName": "AFG nr 4043 af 06/07/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En boligstøttemodtager ikke anset for fritaget for oplysningspligt,  \r\n\r\n jf. boligstøttelovens § 38, stk. 3, i tilfælde, hvor en indkomststigning i  \r\n\r\n forhold til det oprindelige beregningsgrundlag skyldtes en generel ændring i  \r\n\r\n pensionslovgivningen, som boligstøtteforvaltningen muligvis burde have  \r\n\r\n kendskab til. Da støttemodtageren efter det oplyste ikke havde givet  \r\n\r\n meddelelse til boligstøtteadministrationen om de ændrede indkomstforhold, der  \r\n\r\n indebar en væsentlig stigning i forhold til det anvendte beregningsgrundlag,  \r\n\r\n fandt ankenævnet det korrekt, at socialforvaltningen havde stillet krav om  \r\n\r\n tilbagebetaling af den udbetalte boligstøtte, der var modtaget med urette,  \r\n\r\n jf. </I> </P>  \r\n\r\n<P> <I>boligstøttelovens § 41. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tilbagebetaling af boligstøtte - Oplysningspligt  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Ankeafdelingen har den 11. november 1986 fra social- og  \r\n\r\n sundhedsforvaltningen i Rønde kommune modtaget Deres klage over, at  \r\n\r\n forvaltningen ved brev af 25. juli 1986 fremsatte tilbagebetalingskrav vedr.  \r\n\r\n boligydelse for året 1984, i alt kr. 3.456. </P>  \r\n\r\n<P>Deres klage er modtaget i forvaltningen den 6. august 1986. </P>  \r\n\r\n<P>Af klageskrivelsen fremgår, at De ved henvendelse til  \r\n\r\n boligstøtteadministrationen har fået oplyst, at tilbagebetalingskravet er  \r\n\r\n begrundet i, at Deres hustrus pension er steget i 1984, idet hun overgik til  \r\n\r\n almindelig førtidspension fra laveste invalidepension, således at indkomsten  \r\n\r\n har været betydeligt større end beregningsgrundlaget for boligydelsen. </P>  \r\n\r\n<P>De ønsker at klage over det fremsatte krav, da ændringen i Deres hustrus  \r\n\r\n indkomst skyldes en generel lovændring, hvorfor De mener socialforvaltningen  \r\n\r\n burde have taget højde for indkomststigningen i forbindelse med  \r\n\r\n årsomregningen pr. 1. januar 1984. </P>  \r\n\r\n<P>Endvidere mener De, at socialforvaltningen burde have rejst  \r\n\r\n tilbagebetalingskravet tidligere, idet der er sket omregning efter forventet  \r\n\r\n indtægt pr. 1. januar 1985 på forvaltningens eget initiativ. </P>  \r\n\r\n<P>Af forvaltningens medsendte redegørelse fremgår indledningsvis, at man har  \r\n\r\n revurderet sagen på baggrund af den indgivne klage, men har fastholdt den  \r\n\r\n trufne afgørelse. </P>  \r\n\r\n<P>Forvaltningen oplyser, at boligydelse for året 1984 blev beregnet på  \r\n\r\n grundlag af den opregulerede socialindkomst for 1984. Husstandsindkomsten  \r\n\r\n beregnedes på dette grundlag til kr. 38.000, og dette beregningsgrundlag er  \r\n\r\n anvendt i hele året 1984, idet der ikke er givet meddelelse om ændring i  \r\n\r\n forhold til det benyttede beregningsgrundlag i løbet af året. </P>  \r\n\r\n<P>Af efterreguleringskortet for 1984 fremgår, at den faktiske  \r\n\r\n husstandsindkomst for året 1984 blev kr. 61.000. </P>  \r\n\r\n<P>Forvaltningen anfører, at ved enhver ændring i beregningsgrundlaget  \r\n\r\n fremsendes fra forvaltningen en bevilling- eller ændringsskrivelse, hvoraf  \r\n\r\n det fremgår, hvilke beregningsgrundlag der anvendes samt orienteres om  \r\n\r\n ansøgerens pligt til at give meddelelse om ændringer i forhold til det  \r\n\r\n benyttede beregningsgrundlag, som kan medføre nedsættelse eller bortfald af  \r\n\r\n boligstøtten. Forvaltningen har vedlagt kopi af den standardskrivelse, der  \r\n\r\n udskrives fra EDB-Centralen. </P>  \r\n\r\n<P>På grundlag af de ovennævnte indtægtsforhold samt den fremsendte skrivelse  \r\n\r\n skønner forvaltningen, at De ikke har overholdt Deres oplysningspligt i  \r\n\r\n henhold til boligstøttelovens § 38, stk. 3, hvorfor det for meget udbetalte  \r\n\r\n beløb kræves tilbagebetalt i henhold til boligstøttelovens § 41. </P>  \r\n\r\n<P>Vedr. Deres påstand om, at forvaltningen burde have rejst kravet tidligere  \r\n\r\n oplyser forvaltningen, at omregning af boligydelse efter forventet indtægt  \r\n\r\n pr. 1. januar 1985 er sket på forvaltningens eget initiativ som oplyst af  \r\n\r\n Dem. Efterregulering vedr. tidligere år er ikke foretaget i forbindelse med  \r\n\r\n årsomregningen, idet der på dette tidspunkt ikke forelå en endelig slutlignet  \r\n\r\n selvangivelse for 1984. Der var således på ovennævnte tidspunkt ikke grundlag  \r\n\r\n for at foretage en endelig efterregulering for det pågældende år. </P>  \r\n\r\n<P>Af medsendte boligydelsesstamkort fremgår, at husstandsindkomsten  \r\n\r\n oprindeligt var opgjort på baggrund af den opregulerede socialindkomst og  \r\n\r\n bestod af følgende beløb: Vedr. Dem kr. 20.676, vedr. Deres hustru kr.  \r\n\r\n 15.190, renter af boligydelseslån kr. 2.756, hvilket giver en  \r\n\r\n beregningsmæssig husstandsindkomst på kr. 38.000. </P>  \r\n\r\n<P>De faktiske indtægtsforhold opgjort efter socialindkomstlovens principper  \r\n\r\n udgør følgende beløb: Vedr. Dem kr. 20.475, vedr. Deres hustru kr. 37.938 og  \r\n\r\n renter af boligydelseslån kr. 2.756, hvilket giver en faktisk  \r\n\r\n husstandsindkomst på kr. 61.000. </P>  \r\n\r\n<P>Af medsendte stamkort fremgår endvidere, at den beregningsmæssige  \r\n\r\n boligudgift i 1984 udgjorde kr. 17.639. </P>  \r\n\r\n<P>På baggrund af den beregningsmæssige husstandsindkomst kr. 38.000 blev der  \r\n\r\n udbetalt kr. 995 månedligt i boligydelse. </P>  \r\n\r\n<P>Ankeafdelingen har beregnet, at en husstandsindkomst på kr. 61.000  \r\n\r\n berettiger til en månedlig boligydelse på kr. 707 i 1984. Der er således  \r\n\r\n udbetalt kr. 288 månedligt for meget eller for hele året kr. 3.456. </P>  \r\n\r\n<P>Socialforvaltningen har den 15. juni 1986 telefonisk oplyst, at  \r\n\r\n boligstøtteadministrationen og pensionsafdelingen er adskilt, og at  \r\n\r\n oplysninger vedr. pensionernes størrelse m.v. ikke automatisk er kendt i  \r\n\r\n boligstøtteadministrationen. </P>  \r\n\r\n<P>De har modtaget kopi af forvaltningens redegørelse for sagen, men De er  \r\n\r\n ikke i den anledning fremkommet med yderligere oplysninger. </P>  \r\n\r\n<P>Deres klage har været behandlet i ankenævnets møde den 1. juli 1987. </P>  \r\n\r\n<P>Vedr. retsgrundlag henvises til boligstøttelovens §§ 7, 38, 40 og 41 m.v.  \r\n\r\n der er vedlagt til Deres orientering i den indtil 31. december 1986 gældende  \r\n\r\n formulering. </P>  \r\n\r\n<P>Ankeafdelingen har anmodet Boligstyrelsen om en vejledende udtalelse vedr.  \r\n\r\n problemstillingen i Deres klagesag. I skrivelse modtaget i ankeafdelingen den  \r\n\r\n 30. april 1987 oplyser Boligstyrelsen vejledende, at det er styrelsens  \r\n\r\n opfattelse, at det forhold, at en indkomststigning er forårsaget af en  \r\n\r\n ændring i lovgivningen, som boligstøttekontoret muligvis måtte have kendskab  \r\n\r\n til ikke fritager en boligstøttemodtager for at overholde pligten til at give  \r\n\r\n meddelelse om væsentlige og varige indkomststigninger i forhold til det  \r\n\r\n anvendte beregningsgrundlag. </P>  \r\n\r\n<P>A F G Ø R E L S E </P>  \r\n\r\n<P>Det sociale Ankenævn stadfæster socialforvaltningens afgørelse. </P>  \r\n\r\n<P>Ankenævnet finder, at selvom indkomststigningen i forhold til det  \r\n\r\n oprindelige beregningsgrundlag skyldes en generel ændring i  \r\n\r\n pensionslovgivningen fritager det Dem ikke for oplysningspligten, jfr.  \r\n\r\n boligstøttelovens § 38, stk. 3. </P>  \r\n\r\n<P>Da De efter det oplyste ikke har givet meddelelse til  \r\n\r\n boligstøtteadministrationen om de ændrede indkomstforhold i året 1984, der  \r\n\r\n indebar en væsentlig stigning i forhold til det anvendte beregningsgrundlag,  \r\n\r\n finder ankenævnet det korrekt, at socialforvaltningen har stillet krav om  \r\n\r\n tilbagebetaling af den udbetalte boligstøtte, der er modtaget med urette,  \r\n\r\n jfr. boligstøttelovens § 41. </P>  \r\n\r\n<P>Det for meget modtagne beløb er korrekt beregnet til kr. 3.456. </P>  \r\n\r\n<P>Ankevejledning vedlagt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19870404301"
        },
        {
            "displayName": "Entydig dokumentidentifikation",
            "displayValue": "CA003211"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "4043"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "06/07/1987"
        },
        {
            "displayName": "Administrerende myndighed",
            "displayValue": "Det sociale ankenævn, Århus Amt"
        },
        {
            "displayName": "Ressortministeriets journalnummer",
            "displayValue": "904-87-86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}