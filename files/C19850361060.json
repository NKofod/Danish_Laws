{
    "id": 70021,
    "title": "Vejledning om barsel og ferie ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3610 af 01/12/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om barsel og ferie </H1>  \r\n\r\n<P></P>  \r\n\r\n<BR>  \r\n\r\n<P> <B> Generelt.</B>  </P>  \r\n\r\n<P> <B>Hvem optjener:</B>  </P>  \r\n\r\n<P>Alle lønmodtagere, der arbejder hos en arbejdsgiver, har ret til  \r\n\r\n feriepenge. </P>  \r\n\r\n<P>Lønmodtagere, der er fraværende fra arbejdet på grund af graviditet og  \r\n\r\n barsel, har under visse omstændigheder krav på feriepenge. </P>  \r\n\r\n<P> <B>Optjeningsår:</B>  </P>  \r\n\r\n<P>Ferien optjenes i et optjeningsår (kalenderår) og skal bruges i det  \r\n\r\n efterfølgende ferieår, der løber fra 2. maj til 1. maj. </P>  \r\n\r\n<P>Det vil sige, at ferie optjent i kalenderåret 1985 skal bruges i ferieåret  \r\n\r\n 2. maj 1986 til 1. maj 1987. </P>  \r\n\r\n<P> <B>Feriegodtgørelse:</B>  </P>  \r\n\r\n<P>Feriepengene også kaldet feriegodtgørelse udgør 12,5% af lønnen. Hvis man  \r\n\r\n er funktionær skal man have ferie med løn + et ferietillæg på normalt 1% af  \r\n\r\n lønnen i optjeningsåret. </P>  \r\n\r\n<P> <B> Barselsorlov.</B>  </P>  \r\n\r\n<P> <B>Hovedregel:</B>  </P>  \r\n\r\n<P>Hvis du får fuld løn fra arbejdsgiveren under barselsorloven, optjenes der  \r\n\r\n fuld ret til ferie med løn eller feriegodtgørelse. </P>  \r\n\r\n<P>Hvis du modtager dagpenge direkte fra kommunen optjenes der ikke ret til  \r\n\r\n ferie. </P>  \r\n\r\n<P> <B>Kvinder funktionær/månedslønnede:</B>  </P>  \r\n\r\n<P>En kvindelig funktionær har ved barsel ret til 5 måneders fravær med 1/2  \r\n\r\n løn. </P>  \r\n\r\n<P>Hvis du har fået 1/2 løn i 5 måneder, har du krav på ferie med fuld løn i  \r\n\r\n det efterfølgende ferieår. Den eneste forskel vil være, at ferietillægget er  \r\n\r\n lavere da det beregnes på grundlag af en halv løn. </P>  \r\n\r\n<P>Hvis du fratræder eller går på deltid efter barselsorloven, skal der  \r\n\r\n beregnes feriegodtgørelse med 12,5% af lønnen i optjeningsåret. Det betyder,  \r\n\r\n at du kun får feriegodtgørelse af den faktiskt udbetalte løn. </P>  \r\n\r\n<P>En månedslønnet, der fratræder eller går ned i tid vil derfor have færre  \r\n\r\n feriepenge til rådighed end den kvinde, der fortsætter hos samme arbejdsgiver  \r\n\r\n efter barselsorloven. </P>  \r\n\r\n<P>Mange månedlønnede/funktionærer har ifølge overenskomst ret til fuld løn i  \r\n\r\n tiden 4 uger før til 14 uger efter fødslen og får så dagpenge i den  \r\n\r\n resterende barselsorlov. </P>  \r\n\r\n<P>I disse tilfælde optjenes der kun ret til feriepenge og feriedage for  \r\n\r\n tiden der udbetales løn i og ingen feriepenge for den tid, hvor der udbetales  \r\n\r\n dagpenge. </P>  \r\n\r\n<P> <B>Time/uge/14-dages lønnede:</B>  </P>  \r\n\r\n<P>Hvis du er time - uge - eller 14-dages lønnet, får du barselsdagpenge  \r\n\r\n under barselsorloven. Du optjener derfor ikke ret til feriepenge, da du ikke  \r\n\r\n får løn fra din arbejdsgiver. </P>  \r\n\r\n<P> <B>Mænd uanset ansættelsesform:</B>  </P>  \r\n\r\n<P>Da mænd uanset ansættelsesform ikke har krav på løn, hverken ved de 14  \r\n\r\n dages barselsorlov mænd kan tage ved fødslen eller ved den orlov, de kan dele  \r\n\r\n med moderen fra den 14. uge til den 24. uge, har de ikke krav på feriepenge  \r\n\r\n eller feriedage for barselsorlov. </P>  \r\n\r\n<P> <B>Feriedagpenge:</B>  </P>  \r\n\r\n<P>Hvis du ikke optjener ret til feriedage eller feriepenge, fordi du under  \r\n\r\n barselsorlov ikke får løn fra din arbejdsgiver, vil du i ferieåret have krav  \r\n\r\n på feriedagpenge fra din A-kasse i det omfang, du opfylder betingelserne for  \r\n\r\n at få arbejdsløshedsunderstøttelse. Nærmere oplysning om dette kan du få ved  \r\n\r\n henvendelse til din A-kasse eller Direktoratet for arbejdsløshedsforsikring.  \r\n\r\n</P>  \r\n\r\n<P> <B> Graviditet.</B>  </P>  \r\n\r\n<P>Så længe du arbejder, optjener du ferie efter de normale regler i  \r\n\r\n ferieloven, d.v.s. 2,5 dages ferie pr. måneds beskæftigelse. </P>  \r\n\r\n<P>Der gælder dog forskellige regler for gravide lønmodtageres ret til  \r\n\r\n feriepenge under sygdom. </P>  \r\n\r\n<P> <B>Sygdommen skyldes ikke graviditet:</B>  </P>  \r\n\r\n<P>Hvis du er funktionær, får du løn under sygdom og optjener derfor ret til  \r\n\r\n ferie med løn som normalt, når du er syg. </P>  \r\n\r\n<P>Time - uge - eller 14-dages lønnede optjener ret til ferie og  \r\n\r\n feriegodtgørelse efter reglerne i ferielovens § 13. D.v.s, at du skal have  \r\n\r\n været ansat i 12 måneder hos arbejdsgiveren, og feriegodtgørelsen skal  \r\n\r\n beregnes af gennemsnitslønnen de sidste 4 uger, før du blev syg. </P>  \r\n\r\n<P> <B>Sygdommen skyldes graviditet:</B>  </P>  \r\n\r\n<P>Funktionærer og månedslønnede har krav på løn og optjener derfor også ret  \r\n\r\n til fuld ferie med løn, når sygdommen skyldes graviditet. </P>  \r\n\r\n<P>Time - uge - eller 14-dages lønnede optjener derimod ikke ret til ferie og  \r\n\r\n feriegodtgørelse, da ferielovens § 13 ikke gælder, hvis sygdommen skyldes  \r\n\r\n graviditeten. </P>  \r\n\r\n<P> <B> Afholdelse af ferie i forbindelse med barselsorlov.</B>  </P>  \r\n\r\n<P>Der kan ikke holdes ferie og barselsorlov samtidigt. Dette gælder både for  \r\n\r\n mødre og fædre, herunder faderens ret til fravær i 2 uger ved fødslen. </P>  \r\n\r\n<P>Du kan derfor kræve en varslet ferie udskudt til senere afholdelse, hvis  \r\n\r\n du har overholdt barselsorlovslovens varslingsregler. </P>  \r\n\r\n<P> <B>Varslingsregler i barselsorloven:</B>  </P>  \r\n\r\n<P> <B>Moderen</B>  skal varsle barsel i rimelig tid (efter funktionærloven 3  \r\n\r\n måneder før forventet fødsel). </P>  \r\n\r\n<P>Hvis <B>faderen</B> har tænkt sig at tage 2 ugers orlov ved fødslen, skal  \r\n\r\n han meddele dette til arbejdsgiveren senest 4 uger før forventet fødsel. </P>  \r\n\r\n<P>Senest 8 uger efter fødslen, skal de nybagte forældre underrette deres  \r\n\r\n respektive arbejdsgivere om, hvordan de har tænkt sig at fordele den  \r\n\r\n barselsorlov, der ligger fra den 14. uge til den 24. uge. </P>  \r\n\r\n<P>Hvis kvinden føder for tidligt og ferien er begyndt og der er varslet  \r\n\r\n orlov rettidigt kan forældrene kræve resterende ferie udskudt. </P>  \r\n\r\n<P> <B>Udbetaling uden at ferie holdes:</B>  </P>  \r\n\r\n<P>Hvis du ikke kan holde ferie, fordi du har barselsorloven, kan du kræve  \r\n\r\n feriegodtgørelse svarende til 3 ugers hovedferie udbetalt efter den  \r\n\r\n 30.september i ferieåret uden at ferie holdes </P>  \r\n\r\n<P>På samme måde kan feriegodtgørelse udbetales i april måned, hvis du har  \r\n\r\n barselsorlov ved ferieårets udløb. </P>  \r\n\r\n<P> <B>Andre spørgsmål om ferie:</B>  </P>  \r\n\r\n<P>Hvis du har yderligere spørgsmål, kan du rette henvendelse til  \r\n\r\n Direktoratet for arbejdstilsynet, Ferielovkontoret, Landskronagade 33-35,  \r\n\r\n 2100 København Ø, tlf.nr.01-18 10 50 i tiden 12-16. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19850361060"
        },
        {
            "displayName": "Entydig dokumentidentifikation",
            "displayValue": "CM029208"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/08/2004"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3610"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "01/12/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Direktoratet for Arbejdstilsynet. 6.0-5048."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}