{
    "id": 155725,
    "title": "Ankestyrelsens principafgørelse R-11-05 om opholdskommune - længstlevende forælder afgået ved døden",
    "documentTypeId": "240",
    "isSagsforlobPeriodValid": true,
    "shortName": "KEN nr 10813 af 22/12/2005",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse R-11-05 om opholdskommune - længstlevende forælder afgået ved døden</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Da den længstlevende af et barns forældre afgik ved døden, fik barnet selvstændig opholdskommune i den kommune, hvor det havde ophold ved den længstlevende forælders død.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om retssikkerhed og administration på det sociale område - lovbekendtgørelse nr. 847 af 8. september 2005 - § 9a, stk. 1, § 9a, stk. 2, § 9a, stk. 3 og § 9a, stk. 4</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En 10-årig pige boede hos sin mor i A kommune, da denne den 26. december 2003 afgik ved døden.</p>\r\n<p>Efter moderens død fik pigen samme dag ophold hos sine farforældre i B kommune.</p>\r\n<p>Der blev ikke udstedt plejetilladelse til farforældrene, idet A kommune ikke tog kontakt til B kommune.</p>\r\n<p>Den 24. marts 2004 fik farforældrene tillagt forældremyndigheden over pigen. Det skete efter, at statsamtet havde henvendt sig til A kommune om spørgsmålet.</p>\r\n<p>Den 10. maj oversendte A kommune sagen til B kommune.</p>\r\n<p>Af A kommunes brev til farforældrene af samme dato fremgik, at A kommune var af den overbevisning, at der skulle arbejdes for på sigt at finde en egnet plejefamilie til pigen.</p>\r\n<p>B kommune indbragte sagen for det sociale nævn under hensyn til uenighed mellem A og B kommune om handle- og betalingsforpligtigelsen i sagen.</p>\r\n<p>Det sociale nævn fandt ved sin afgørelse, at B kommune var opholds- og handlekommune for barnet. Nævnet begrundede afgørelsen med, at barnet ved moderens død havde erhvervet selvstændig opholdskommune sammenholdt med, dels at A kommune ikke havde foretaget en anbringelse af barnet og dels, at barnet siden datoen for moderens død havde haft ophold i B kommune.</p>\r\n<p>Ankestyrelsen har behandlet sagen for at afklare, hvilken kommune, der er et barns opholds- og handlekommune i forbindelse med længstlevende forældres død og i en situation, hvor barnet indtil dødsfaldet har haft ophold i A kommune, men kort tid efter dødsfaldet af moderens ven bliver bragt til bedsteforældrene i B kommune.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at pigen erhvervede selvstændig opholdskommune ved den længstlevende forælders død.</p>\r\n<p>A kommune, hvor pigen boede ved den længstlevende forælders død, var derfor handle- og opholdskommune for hende fra det tidspunkt, hvor den længstlevende af forældrene afgik ved døden dvs. den 26. december 2003 og indtil den 24. marts 2004.</p>\r\n<p>Fra den 24. marts 2004 blev B kommune handle- og opholdskommune for pigen.</p>\r\n<p>Begrundelsen for afgørelsen om, at pigen ved moderens død den 26. december 2003 erhvervede selvstændig opholdkommune i A kommune, var, at pigen havde ophold i A kommune hos moderen, som var den længstlevende af forældrene.</p>\r\n<p>Begrundelsen for, at A kommune herefter var handle- og opholdskommune for pigen indtil den 24. marts 2004, hvorefter forpligtelsen overgik til B kommune, var, at der først på dette tidspunkt blev udpeget en ny indehaver af forældremyndigheden, som kommunen kunne træffe aftale med om, hvor barnet skulle have ophold efter moderens død.</p>\r\n<p>Da pigen, som havde haft ophold hos farforældrene siden moderens død efter aftale mellem A kommune og farforældrene, forblev hos farforældrene i B kommune, overgik handle - og opholdskommuneforpligtelsen derfor til denne kommune.</p>\r\n<p>Ankestyrelsen fandt det beklageligt, at A kommune ikke straks efter moderens død havde sørget for, at der blev udpeget en forældremyndighedsindehaver, jf. lov om forældremyndighed og samvær, § 24, således at der kunne træffes aftale med den pågældende om barnets fremtidige opholdssted.</p>\r\n<p>Ankestyrelsen fandt det også uheldigt, at A kommune ikke havde sørget for, at der blev udstedt plejetilladelse til farforældrene, jf. servicelovens § 64 stk. 1.</p>\r\n<p>Ankestyrelsen fandt dog ikke, at disse forhold havde afgørende betydning i relation til, hvilken kommune handle- og opholdskommuneforpligtigelsen tilkom.</p>\r\n<p>Ankestyrelsen ændrede herved det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20051081325"
        },
        {
            "displayName": "Entydig dokumentidentifikation",
            "displayValue": "BS008519"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10813"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "22/12/2005"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3800009-05"
        },
        {
            "displayName": "Stikord",
            "displayValue": "R-11-05"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}