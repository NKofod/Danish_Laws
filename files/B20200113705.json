{
    "id": 215729,
    "title": "Bekendtgørelse om kompensation for faktiske omkostninger til rejseudbydere og formidlere for udenlandske rejsearrangører som følge af COVID-19, tilskud til fondskassen for pakkerejser og sammensatte rejsearrangementer samt afsætning af tabsramme i 2020 til dækning af tab på statsgarantierne på op til 300 mio. kr.",
    "documentTypeId": "60",
    "isSagsforlobPeriodValid": true,
    "shortName": "BEK nr 1137 af 06/07/2020",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#id75b101a0-dfe7-47ff-9c89-f18b799e9504\">Kapitel 1</a>\r\n         </td>\r\n         <td class=\"IndholdsfortegnelseTekst\">Kompensation til dækning af faktiske omkostninger</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id7ecb2f55-85e6-4441-9730-b3ae192406f2\">Kapitel 2</a>\r\n         </td>\r\n         <td class=\"IndholdsfortegnelseTekst\">Tilskud til fondskassen for pakkerejser og sammensatte rejsearrangementer samt afsætning af tabsramme i 2020 til dækning af tab på statsgarantierne på op til 300 mio. kr.</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idacf9fcb0-bae7-45c3-a44d-1b2dd5f101f6\">Kapitel 3</a>\r\n         </td>\r\n         <td class=\"IndholdsfortegnelseTekst\">Tilsyn</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id9598ee9c-f617-4a44-9316-3189f70f86a2\">Kapitel 4</a>\r\n         </td>\r\n         <td class=\"IndholdsfortegnelseTekst\">Klageadgang</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id9d564a67-cc37-4340-aa0c-98239c82e1c2\">Kapitel 5</a>\r\n         </td>\r\n         <td class=\"IndholdsfortegnelseTekst\">Ikrafttrædelse</td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om kompensation for faktiske omkostninger til rejseudbydere og formidlere for udenlandske rejsearrangører som følge af COVID-19, tilskud til fondskassen for pakkerejser og sammensatte rejsearrangementer samt afsætning af tabsramme i 2020 til dækning af tab på statsgarantierne på op til 300 mio. kr.</p>\r\n<p class=\"Indledning2\">I medfør af § 23, stk. 5 og 6, i lov om en rejsegarantifond, jf. lovbekendtgørelse nr. 1023 af 3. juli 2018, som ændret ved lov nr. 1054 af 30. juni 2020, og i medfør af akt nr. 250 af 25. juni 2020, fastsættes:</p>\r\n<p class=\"Kapitel\" id=\"id75b101a0-dfe7-47ff-9c89-f18b799e9504\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Kompensation til dækning af faktiske omkostninger</p>\r\n<p class=\"Paragraf\" id=\"idfb599966-4559-4df2-a8dd-e110dfd0af28\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Efter denne bekendtgørelses kapitel 1 ydes kompensation som bidrag til dækning af faktiske omkostninger,  som rejseudbydere og formidlere for udenlandske rejsearrangører, der er registreret i Rejsegarantifonden og ikke har tilsluttet sig en anden garantiordning, har haft i forbindelse med pakkerejser, der er annulleret eller afbestilt på baggrund af Udenrigsministeriets rejsevejledning, hvori alle ikke-nødvendige rejser frarådes på grund af udbredelsen af COVID-19, og som skulle være påbegyndt i perioden omfattet af Udenrigsministeriets rejsevejledning frem til og med den 13. april 2020.</p>\r\n<p class=\"Paragraf\" id=\"id05ab9451-e9a8-4920-a538-4d4c12fdf857\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Kompensationsordningens størrelse udgør i alt 600 mio. kr.</p>\r\n<p class=\"Paragraf\" id=\"ide6bc03fd-9c48-436d-afd4-b28834ff3d43\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Perioden for kompensationsordningen efter denne bekendtgørelse gælder fra den 26. januar 2020 til og med den 13. april 2020, medmindre det fastsatte loft for kompensation, jf. § 2, nås på et tidligere tidspunkt.</p>\r\n<p class=\"Stk2\">\r\n   <span class=\"StkNr\" id=\"idc6ae4603-7a62-4159-8639-b1650941c1b5\">Stk. 2.</span> Når kompensationsordningen ophører, træder dækning i medfør af træk på fondskassen for ekstraordinære situationer og lån under statsgarantien, jf. kapitel 2 a i lov om en rejsegarantifond, i stedet.</p>\r\n<p class=\"ParagrafGruppeOverskrift\">\r\n   <span>Definitioner</span>\r\n</p>\r\n<p class=\"Paragraf\" id=\"idc32c7767-ae8c-4e17-8058-3f1541cd5be4\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id7e915131-37c6-49c7-941e-63a36c8aeacc\">1)</span> Virksomhed: En rejseudbyder eller en formidler for en udenlandsk rejsearrangør, der er registreret i Rejsegarantifonden og ikke har tilsluttet sig en anden garantiordning.</p>\r\n<p class=\"ParagrafGruppeOverskrift\">\r\n   <span>Administration af kompensationsordningen</span>\r\n</p>\r\n<p class=\"Paragraf\" id=\"id5ea3df64-bf5c-4482-9b67-8b83b16202f7\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Rejsegarantifonden administrerer kompensationsordningen og sikrer, at kompensationen alene sker for tab, der er en direkte og dokumenterbar følge af COVID-19 udbruddet og Udenrigsministeriets rejsevejledninger, samt at kompensation sker i overensstemmelse med EU-Kommissionens statsstøttegodkendelse af 29. maj 2020, SA. 57352. Administrationen sker uafhængigt af Rejsegarantifondens daglige drift, og i overensstemmelse med reglerne i forvaltningsloven.</p>\r\n<p class=\"ParagrafGruppeOverskrift\">\r\n   <span>Kompensationsberettigede omkostninger</span>\r\n</p>\r\n<p class=\"Paragraf\" id=\"idc82f6bc4-37e9-48e5-b4ec-2ffb7815a97e\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Faktiske omkostninger omfatter de dokumenterbare omkostninger, herunder forudbetalte omkostninger, som rejseudbyderen eller formidleren for en udenlandsk rejsearrangør har forpligtet sig til at afholde, uanset at pakkerejsen er annulleret eller afbestilt, som kan relateres til de annullerede eller afbestilte rejser, jf. vejledning vedrørende opgørelse af faktiske omkostninger i forbindelse med ansøgning om godtgørelse eller refusion fra Rejsegarantifonden udstedt af Rejsegarantifonden den 15. maj 2020.</p>\r\n<p class=\"Stk2\">\r\n   <span class=\"StkNr\" id=\"id0e294f66-b9f9-4803-94d3-1f9364a6ce51\">Stk. 2.</span> Ved brug af garantipladser, kan der opnås dækning svarende til en belægningsprocent på 100 for både fly- og hotelomkostninger, når muligheden for annulleringer er afsøgt. Garantiforpligtelserne skal kunne dokumenteres i forhold til en kontrakt indgået med rejseudbyderen eller formidleren for en udenlandsk rejsearrangør. Eventuelle forpligtelser som udspringer af en selskabskonstruktion i form af f.eks. datter- eller søsterselskab er ikke dækningsberettigede.</p>\r\n<p class=\"Paragraf\" id=\"id875650a5-1aed-4088-8bcd-b56f155dbfce\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Faktiske omkostninger kan udgøres af:</p>\r\n<p class=\"Liste1\">\r\n   <span class=\"Liste1Nr\" id=\"idc11cf9fe-f5a8-455a-b0ca-84466018f517\">1)</span> Omkostninger til fly (inklusiv lufthavnsafgifter, skatter, handlingfee m.v.), hvor flykontrakten ikke kan annulleres, herunder hvor virksomheden har forpligtet sig til at afholde en fast omkostning uanset om rejsen kan gennemføres eller ej, herunder forudbetalte omkostninger som kan relateres direkte til de afbestilte eller annullerede rejser.</p>\r\n<p class=\"Liste1\">\r\n   <span class=\"Liste1Nr\" id=\"ide8da13da-2e2e-46ec-baa7-5af79c65b549\">2)</span> Omkostninger til hotel, hvor kontrakten ikke kan annulleres, herunder hvor virksomheden har forpligtet sig til at afholde en fast omkostning uanset om rejsen gennemføres eller ej, herunder forudbetalte omkostninger som kan relateres direkte til de afbestilte eller annullerede rejser.</p>\r\n<p class=\"Liste1\">\r\n   <span class=\"Liste1Nr\" id=\"iddd4107b7-e50f-4d02-a415-1a59c78d8c98\">3)</span> Omkostninger til transfer fra lufthavn til destination. Eksempelvis bustransport, færge, biltransport eller lignende.</p>\r\n<p class=\"Liste1\">\r\n   <span class=\"Liste1Nr\" id=\"id53b7acd7-fad5-4719-89f1-30fa2a6db9ac\">4)</span> Øvrige omkostninger, som ikke kan annulleres, der kan henføres til de afbestilte eller annullerede rejser. Eksempelvis omkostninger til udflugter, oplevelser, bilture, omkostninger forbundet med destinationsservice m.v.</p>\r\n<p class=\"Liste1\">\r\n   <span class=\"Liste1Nr\" id=\"idb5c6c7eb-6d74-44ec-87be-deaf2168fd81\">5)</span> Salgsprovision ved salg via agent eller formidler, hvis agenten eller formidleren i henhold til kontrakten skal have betaling uanset om rejsen annulleres.</p>\r\n<p class=\"Liste1\">\r\n   <span class=\"Liste1Nr\" id=\"idbe41fe24-2e72-4b32-bfef-4b7ee9d7e54d\">6)</span> Markedsføringsomkostninger, der er afholdt i forbindelse med afbestilte eller annullerede pakkerejser. På baggrund af seneste årsrapport beregnes kompensation pr. omsætningskrone.</p>\r\n<p class=\"Liste1\">\r\n   <span class=\"Liste1Nr\" id=\"id6d802b3b-5f2f-4289-8fd1-b6c6d6b2c0c3\">7)</span> Revisoromkostninger for revisionsbistand vedrørende udarbejdelse af revisorerklæring til ansøgning om kompensation for faktiske omkostninger.</p>\r\n<p class=\"ParagrafGruppeOverskrift\">\r\n   <span>Betingelser for kompensation</span>\r\n</p>\r\n<p class=\"Paragraf\" id=\"ideee53fa0-788e-4dc0-ab9c-5185bc2a52d8\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Der ydes ikke kompensation for følgende omkostninger:</p>\r\n<p class=\"Liste1\">\r\n   <span class=\"Liste1Nr\" id=\"idb5e570fa-8537-46ed-af9c-32a4d9902d2a\">1)</span> Omkostninger, som godtgøres virksomheden på anden vis, herunder ved huslejenedsættelse, forsikringsdækning, andre offentlige refusioner, tilskud m.v., eller anden statslig kompensationsordning i anledning af foranstaltninger, som har været nødvendige for at forebygge eller inddæmme udbredelsen af COVID-19.</p>\r\n<p class=\"Liste1\">\r\n   <span class=\"Liste1Nr\" id=\"id937a473f-cc94-4cc0-8c8a-d2c30caa128a\">2)</span> Andre kapacitetsomkostninger, som virksomheden skal afholde, men som ikke direkte kan henføres til de afbestilte eller annullerede rejser.</p>\r\n<p class=\"Liste1\">\r\n   <span class=\"Liste1Nr\" id=\"id3f26064e-0179-433b-a0d6-d3b5b4992333\">3)</span> Omkostninger, som virksomheden – uagtet at de kan relateres direkte til de afbestilte eller annullerede rejser, jf. kontraktbestemte vilkår – ikke er forpligtet til at afholde.</p>\r\n<p class=\"Liste1\">\r\n   <span class=\"Liste1Nr\" id=\"id58aa2bc2-a245-43f0-988d-1eea76a80422\">4)</span> Lønomkostninger til egne rejseledere.</p>\r\n<p class=\"Stk2\">\r\n   <span class=\"StkNr\" id=\"ida9ef5ad3-a56d-47a9-986a-e7ec18c13168\">Stk. 2.</span> Retten til kompensation efter reglerne i denne bekendtgørelse er betinget af, at virksomheden har betalt og for indkomståret 2020 vil betale den skat, som den er forpligtet til i henhold til gældende internationale aftaler og nationale regler. Det indebærer, at retten til kompensation er betinget af at virksomheden selv eller en legal ejer, der har kontrol med virksomheden f.eks. i form af besiddelse af en ejerandel på mindst 25 pct., ikke er skattemæssigt hjemmehørende i et land, som optræder på EU’s liste over lande med skattely.</p>\r\n<p class=\"Paragraf\" id=\"id9a782c1f-0859-4358-909f-2c6694ebf008\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Kompensation fratrækkes ethvert beløb, der er inddrevet gennem forsikringsdækning, retssager, voldgift eller anden kilde for de samme skader.</p>\r\n<p class=\"Paragraf\" id=\"id8eccfc12-c1ad-45a6-a2bc-2d2221d2fb23\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Der ydes ikke støtte til en virksomhed, der ikke har efterkommet et påbud om tilbagebetaling af støtte, som Europa-Kommissionen ved en tidligere afgørelse har erklæret ulovlig og uforenelig med det indre marked.</p>\r\n<p class=\"Paragraf\" id=\"id743e6e3d-14f0-4f25-9ddb-24192274d3db\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Der ydes ikke kompensation, hvis virksomheden selv er ansvarlig for tabet, herunder hvis virksomheden ikke har udført sine aktiviteter med behørig omhu eller i overensstemmelse med gældende lovgivning eller ikke har truffet nogen foranstaltning for at mindske skaden.</p>\r\n<p class=\"Paragraf\" id=\"id968cc42b-ae46-4f1b-a663-67156a14e1cb\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Retten til kompensation bortfalder, hvis virksomheden har afgivet urigtige eller vildledende oplysninger, har fortiet oplysninger af betydning for sagens afgørelse eller har undladt at indsende dokumentation, jf. § 16, stk. 1 og 2.</p>\r\n<p class=\"Stk2\">\r\n   <span class=\"StkNr\" id=\"id4274fc66-4305-4883-b679-a7f3012b338a\">Stk. 2.</span> I de i stk. 1 nævnte tilfælde træffer Rejsegarantifonden afgørelse om tilbagebetaling af uretmæssigt udbetalt kompensation.</p>\r\n<p class=\"Paragraf\" id=\"idbd299264-5661-4b1a-b4e7-078f9676159e\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Hvis en rejsende i medfør af § 7 a i lov om en rejsegarantifond har ansøgt om godtgørelse for en pakkerejse, der er annulleret eller aflyst som følge af ekstraordinære omstændigheder omfattet af kapitel 2 a i loven, i den periode, hvor kompensationsordningen finder anvendelse, skal Rejsegarantifonden betale den rejsende, og søge regres fra rejseudbyderen eller formidleren for en udenlandsk rejsearrangør for det fulde udbetalte beløb, fratrukket det beløb som virksomheden har fået udbetalt i kompensation i henhold til denne kompensationsordning, idet rejseudbyderen eller formidleren for en udenlandsk rejsearrangør alene har krav på at få refunderet de faktiske omkostninger i kompensationsordningen.</p>\r\n<p class=\"Stk2\">\r\n   <span class=\"StkNr\" id=\"idc41c492d-b7bc-4aae-962c-06447dee93ce\">Stk. 2.</span> Rejseudbyderen eller formidleren for en udenlandsk rejsearrangør er forpligtet til at tilbagebetale Rejsegarantifonden differencen hurtigst muligt og senest 12 uger efter, at Rejsegarantifonden har godtgjort den rejsende.</p>\r\n<p class=\"Paragraf\" id=\"id490a822b-11ed-4e9b-b33e-4d1d7d604cba\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> I kompensationsperioden suspenderes træk på fondskassen for ekstraordinære situationer og dermed lån under statsgarantien til brug for godtgørelse og refusion af annullerede eller afbrudte pakkerejser i medfør af kapitel 2 a i lov om en rejsegarantifond.</p>\r\n<p class=\"Stk2\">\r\n   <span class=\"StkNr\" id=\"idadfba980-4a8b-4dcf-93f5-1c9db794a73d\">Stk. 2.</span> Såfremt der allerede er sket refusion til en rejseudbyder eller en formidler for en udenlandsk rejsearrangør i medfør af kapitel 2 a i lov om en rejsegarantifond baseret på det statsgaranterede lån, skal lånet annulleres, og kompensationen under denne kompensationsordning træder i stedet.</p>\r\n<p class=\"Stk2\">\r\n   <span class=\"StkNr\" id=\"id5a924922-14b7-42c3-a2a5-a2795df98ce7\">Stk. 3.</span> Såfremt trækket på det statsgaranterede lån i forbindelse med godtgørelse og refusion ikke kan annulleres, skal rejseudbyderen eller formidleren for en udenlandsk rejsearrangør tilbagebetale Rejsegarantifonden de pågældende godtgørelser og refusioner eller lånet, fratrukket den kompensation som rejseudbyderen eller formidleren for en udenlandsk rejsearrangør ville være berettiget til for den pågældende pakkerejse. Såfremt godtgørelsen til den rejsende allerede er ydet under statsgarantien, skal rejseudbyderen eller formidleren for en udenlandsk rejsearrangør tilbagebetale beløbet til Rejsegarantifonden fratrukket den kompensation, som rejseudbyderen er berettiget til under denne kompensationsordning, for den pågældende pakkerejse.</p>\r\n<p class=\"Paragraf\" id=\"ided23e428-d32a-45c5-8e24-721d0cc83297\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Enhver overkompensation for rejseudbyderens eller formidleren for en udenlandsk rejsearrangørs omkostninger, jf. §§ 9 og 10, skal tilbagebetales til Rejsegarantifonden.</p>\r\n<p class=\"ParagrafGruppeOverskrift\">\r\n   <span>Krav til dokumentation</span>\r\n</p>\r\n<p class=\"Paragraf\" id=\"ide326f215-d9a2-4a5f-83e1-578cd3818f56\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Kompensation forudsætter, at virksomheden stiller de oplysninger, der fremgår af Rejsegarantifondens til enhver tid gældende vejledning vedrørende opgørelse af faktiske omkostninger, til rådighed for Rejsegarantifonden. Oplysningerne skal påtegnes af en uafhængig, godkendt revisor.</p>\r\n<p class=\"Stk2\">\r\n   <span class=\"StkNr\" id=\"id415fc8fb-877c-475a-8354-be2eed7de758\">Stk. 2.</span> Virksomheden skal under strafansvar på tro og love erklære, at de afgivne oplysninger efter stk. 1 er korrekte, og at det tab virksomheden har lidt skyldes udbruddet af COVID-19.</p>\r\n<p class=\"Stk2\">\r\n   <span class=\"StkNr\" id=\"id646ab732-40e8-4dff-9979-bbe1ba338ac2\">Stk. 3.</span> Virksomheden skal under strafansvar på tro og love erklære, at virksomheden har betalt og for indkomståret 2020 vil betale skat, som den er forpligtet i henhold til gældende internationale aftaler og nationale regler, jf. § 8, stk. 2.</p>\r\n<p class=\"Kapitel\" id=\"id7ecb2f55-85e6-4441-9730-b3ae192406f2\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Tilskud til fondskassen for pakkerejser og sammensatte rejsearrangementer samt afsætning af tabsramme i 2020 til dækning af tab på statsgarantierne på op til 300 mio. kr.</p>\r\n<p class=\"Paragraf\" id=\"idadf1be32-20dd-470f-8308-abda42a89e3d\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Efter denne bekendtgørelses kapitel 2 ydes et tilskud på 125 mio. kr. fordelt ligeligt på alle virksomheder, der er støtteberettigede, jf. §§ 20-21, og som er registreret i Rejsegarantifonden og ikke har tilsluttet sig en anden garantiordning.</p>\r\n<p class=\"Stk2\">\r\n   <span class=\"StkNr\" id=\"id79c32201-c4d6-42b5-a8e6-95ff318c6df9\">Stk. 2.</span> Midlerne anvendes til godtgørelse af rejsendes beløb, der er betalt for pakkerejser, hvis virksomhedens økonomiske forhold, herunder konkurser, har medført, at pakkerejsen ikke kan påbegyndes eller må afbrydes. Tilskuddet skal gå til delvis dækning af de forventede merudgifter som rejsearrangørerne kollektivt vil blive pålagt som følge af konkurser inden for branchen.</p>\r\n<p class=\"Stk2\">\r\n   <span class=\"StkNr\" id=\"id8e35a809-4418-4c10-ba2d-b6a391a495d3\">Stk. 3.</span> Tilskuddet på 125 mio. kr. placeres og administreres i Rejsegarantifonden.</p>\r\n<p class=\"Paragraf\" id=\"idd28c34dd-ef50-4729-a498-b6df02854b8e\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Efter denne bekendtgørelses kapitel 2 ydes et tilskud på op til 300 mio. kr., fordelt ligeligt på alle virksomheder, der støtteberettigede, jf. §§ 20-21, og som er registreret i Rejsegarantifonden og ikke har tilsluttet sig en anden garantiordning.</p>\r\n<p class=\"Stk2\">\r\n   <span class=\"StkNr\" id=\"id523adc93-10e9-4570-8c8e-a9146633b030\">Stk. 2.</span> Midlerne anvendes til at afsætte en tabsramme i 2020 til dækning af tab på statsgarantierne.</p>\r\n<p class=\"Stk2\">\r\n   <span class=\"StkNr\" id=\"id0d704233-a575-48cb-81ab-3dab1aa50be6\">Stk. 3.</span> Tabsrammen anvendes, hvis konkursramte virksomheder ikke kan tilbagebetale deres udestående forpligtelser på lån optaget i perioden den 14. april til den 31. august 2020. Den eventuelt ikke anvendte del af tabsrammen efter den 31. december 2021 tilfalder staten.</p>\r\n<p class=\"Stk2\">\r\n   <span class=\"StkNr\" id=\"id76a9f655-8aa1-49a5-a5fd-d713b1815921\">Stk. 4.</span> Tilskuddet på 300 mio. kr. placeres og administreres i Rejsegarantifonden.</p>\r\n<p class=\"Paragraf\" id=\"idb96e2998-22e0-4c31-a56d-a6522b6e03f4\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> En eventuel uudnyttet del af tilskuddet på 600 mio. kr. til dækning af faktiske omkostninger, jf. §§ 1 og 2, indgår i den afsatte tabsramme til dækning af tab på statsgarantierne, som følger af, at konkursramte rejseselskaber ikke kan tilbagebetale deres udestående forpligtelser på lån optaget i perioden den 14. april til den 31. august 2020. Den samlede tabsramme på 300 mio. kr. ændres ikke som følge af anvendelse af uudnyttet tilskud til dækning af tabsrammen.</p>\r\n<p class=\"Paragraf\" id=\"id40e9f51e-29b8-49cb-bfbc-45ef1e6a2ded\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Rejsegarantifonden administrerer tilskudsordningen som anført i §§ 17-19 i overensstemmelse med Europa-Kommissionens forordning nr. 1407/2013 af 18. december 2013 om anvendelse af artikel 107 og 108 i traktaten om Den Europæiske Unions funktionsmåde på de minimis-støtte (de minimis forordningen).</p>\r\n<p class=\"Paragraf\" id=\"idf0d2fb3b-1186-4ad4-b3c3-464f166545d1\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Rejsegarantifonden sikrer, at virksomheden indsender underskreven tro- og loveerklæring om overholdelse af de minimis forordningen. Virksomheden skal herunder oplyse om det samlede de minimis-støttebeløb, som virksomheden har modtaget fra offentlige myndigheder i de seneste 3 år og om eventuelle krav om tilbagebetaling af tilskud, som Europa-Kommissionen tidligere har erklæret ulovlig og uforenelig med statsstøttereglerne.</p>\r\n<p class=\"Paragraf\" id=\"idae52a967-5bf0-4c13-b5de-7ebaa3ecbc02\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Rejsegarantifonden sikrer, at tabsrammen, jf. § 18, ikke overstiger 300 mio. kr.</p>\r\n<p class=\"Paragraf\" id=\"id90b2e53b-8e52-471e-b61a-a49caa401196\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Rejsegarantifonden kan træffe afgørelse om, at tilsagn om tilskud bortfalder helt eller delvist, hvis tildeling af tilskuddet er i strid med de minimis forordningen.</p>\r\n<p class=\"Kapitel\" id=\"idacf9fcb0-bae7-45c3-a44d-1b2dd5f101f6\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Tilsyn</p>\r\n<p class=\"Paragraf\" id=\"id956dac44-02c8-4839-a566-d7b55d652d80\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> Konkurrence- og Forbrugerstyrelsen fører tilsyn med Rejsegarantifondens administration og regnskabsførelse efter denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"id928a2c65-221c-45bb-a40a-de203403ca4c\">Stk. 2.</span> Der gennemføres løbende kontrol med den udbetalte kompensation efter kapitel 1 i form af udtagning af stikprøver af sager fra Rejsegarantifondens sagsbehandling med henblik på undersøgelse af det retlige og faktiske grundlag for afgørelserne i de udvalgte sager om tildeling af kompensation til rejseudbydere og formidlere for udenlandske rejsearrangører, der er registreret i Rejsegarantifonden.</p>\r\n<p class=\"Stk2\">\r\n   <span class=\"StkNr\" id=\"idc12c3515-fc6b-4bcc-b0f1-14af1a5d48d6\">Stk. 3.</span> Der foretages stikprøvekontrol af tro- og love erklæringer fra virksomheder om overholdelse af reglerne om de minimis-støtte i overensstemmelse med de minimis-forordningen, jf. § 21.</p>\r\n<p class=\"Stk2\">\r\n   <span class=\"StkNr\" id=\"idb600ff96-a3a6-40c2-9c00-cb028c04e765\">Stk. 4.</span> På baggrund af regnskabsoplysninger fra Rejsegarantifonden fører Konkurrence- og Forbrugerstyrelsen løbende tilsyn med forbruget af tilskuddene efter kapitel 1 og 2, herunder at tabsrammen på 300 mio. kr. ikke overskrides.</p>\r\n<p class=\"Stk2\">\r\n   <span class=\"StkNr\" id=\"id625e63ec-fc13-4ed9-a19f-c73df24e8f3d\">Stk. 5.</span> Rejsegarantifonden skal på forlangende udlevere de oplysninger til Konkurrence- og Forbrugerstyrelsen, som er nødvendige for styrelsens udøvelse af tilsyn efter denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"id3c4f8d8a-46ee-4149-8f86-5bac2de59e2d\">Stk. 6.</span> Konkurrence- og Forbrugerstyrelsen kan til brug for tilsynsvirksomheden bl.a. anmode Rejsegarantifonden om opgørelser over anvendelse af den samlede kompensationspulje, saldo og bevægelser på fondskassen for pakkerejser og sammensatte rejsearrangementer, løbende opgørelser over tab på garantier, oversigt over sagsbehandlingen i øvrigt, udskrifter fra Rejsegarantifondens økonomisystem og sagsbehandlingssystem, interne procesbeskrivelser, interne vejledninger og dokumenter i øvrigt vedrørende Rejsegarantifondens administration og anvendelse af den samlede kompensationspulje og tilskud efter kapitel 2.</p>\r\n<p class=\"Paragraf\" id=\"id00d07f4c-fb7a-48d1-9124-ef566283ecc9\">\r\n   <span id=\"P25\">\r\n   </span>\r\n   <span class=\"ParagrafNr\" id=\"Par25\">§ 25.</span> Konkurrence- og Forbrugerstyrelsen kan hjemvise en sag til fornyet behandling i Rejsegarantifonden med henblik på efterregulering af den udbetalte kompensation, hvis det i forbindelse med den efterfølgende kontrol viser sig, at en virksomhed har fået mere eller mindre i kompensation, end virksomheden var berettiget til efter reglerne i denne bekendtgørelse.</p>\r\n<p class=\"Paragraf\" id=\"id99bd460a-acf2-4ec4-9c2a-e718cc3236b5\">\r\n   <span id=\"P26\">\r\n   </span>\r\n   <span class=\"ParagrafNr\" id=\"Par26\">§ 26.</span> Konkurrence- og Forbrugerstyrelsen fører tilsyn med overholdelsen af reglerne for de minimis-støtte, jf. Europa-Kommissionens forordning nr. 1407/2013 af 18. december 2013 om anvendelse af artikel 107 og 108 i traktaten om Den Europæiske Unions funktionsmåde på de minimis-støtte.</p>\r\n<p class=\"Kapitel\" id=\"id9598ee9c-f617-4a44-9316-3189f70f86a2\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Klageadgang</p>\r\n<p class=\"Paragraf\" id=\"id70f4bafa-6b9c-4101-9c3a-9e0cd78122c3\">\r\n   <span id=\"P27\">\r\n   </span>\r\n   <span class=\"ParagrafNr\" id=\"Par27\">§ 27.</span> Rejsegarantifondens afgørelser i henhold til denne bekendtgørelse kan ikke påklages til anden administrativ myndighed.</p>\r\n<p class=\"Kapitel\" id=\"id9d564a67-cc37-4340-aa0c-98239c82e1c2\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Ikrafttrædelse</p>\r\n<p class=\"Paragraf\" id=\"id8948cb91-3b34-4928-887f-ba787dcc81f6\">\r\n   <span id=\"P28\">\r\n   </span>\r\n   <span class=\"ParagrafNr\" id=\"Par28\">§ 28.</span> Bekendtgørelsen træder i kraft den 8. juli 2020.</p><div class=\"Givet\" id=\"Givet\"><p class=\"Givet\" align=\"center\">Erhvervsministeriet, den 6. juli 2020</p><p class=\"Sign1\" align=\"center\">Simon Kollerup</p><p class=\"Sign2\" align=\"right\">/ Jakob Hald</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/07/2020"
        },
        {
            "displayName": "Accession",
            "displayValue": "B20200113705"
        },
        {
            "displayName": "Entydig dokumentidentifikation",
            "displayValue": "CQ001347"
        },
        {
            "displayName": "Dato for førstegangsindlæggelse",
            "displayValue": "07/07/2020"
        },
        {
            "displayName": "Dato for indlæggelse",
            "displayValue": "07/07/2020"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1137"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "06/07/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Konkurrence- og Forbrugerstyrelsen"
        },
        {
            "displayName": "Ressortministeriets journalnummer",
            "displayValue": "Erhvervsmin.,<br />Konkurrence- og Forbrugerstyrelsen, j.nr. 20/03974"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}