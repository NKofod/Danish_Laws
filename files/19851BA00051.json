{
    "id": 106011,
    "title": "1985 BSF 51   FORSLAG TIL FOLKETINGSBESLUTNING OM IVÆRKSÆTTELSE AF YDERLIGERE   FORANSTALTNINGER MOD SYDAFRIKA OG OM STØTTE TIL OFRENE FOR SYDAFRIKAS   APARTHEID-POLITIK ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 51",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 51 </P>  \r\n\r\n<P></P>  \r\n\r\n<P>Forslag til folketingsbeslutning om iværksættelse af yderligere  \r\n\r\n foranstaltninger mod Sydafrika og om støtte til ofrene for Sydafrikas  \r\n\r\n apartheid-politik </P>  \r\n\r\n<P></P>  \r\n\r\n<P>Fremsat af udenrigsministeren </P>  \r\n\r\n<P></P>  \r\n\r\n<P>den 22. november 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget tilslutter sig de foranstaltninger mod Sydafrika, som </P>  \r\n\r\n<P>blev besluttet af de ti EF-lande samt Spanien og Portugal på </P>  \r\n\r\n<P>udenrigsministermødet i Luxembourg den 10. september 1985, samt </P>  \r\n\r\n<P>det nordiske handlingsprogram mod Sydafrika, som blev vedtaget på </P>  \r\n\r\n<P>det nordiske udenrigsministermøde i Oslo den 17.-18. oktober 1985. </P>  \r\n\r\n<P>Folketinget tilslutter sig, at regeringen - om nødvendigt ved </P>  \r\n\r\n<P>lovgivning - iværksætter disse foranstaltninger og dette </P>  \r\n\r\n<P>handlingsprogram med sigte på en skærpelse af Danmarks </P>  \r\n\r\n<P>sanktionspolitik over for Sydafrika. </P>  \r\n\r\n<P>Konkret vil dette indebære, at regeringen iværksætter følgende </P>  \r\n\r\n<P>foranstaltninger: </P>  \r\n\r\n<P>1. Inden for rammerne af De forenede Nationer vil regeringen arbejde </P>  \r\n\r\n<P>aktivt for, at FNs sikkerhedsråd vedtager bindende sanktioner mod </P>  \r\n\r\n<P>Sydafrika, bl.a. på investerings-, handels-, transport- og </P>  \r\n\r\n<P>olieområdet, for en udvidelse og skærpelse af våbenembargoen mod </P>  \r\n\r\n<P>Sydafrika, samt for, at andre lande iværksætter de frivillige </P>  \r\n\r\n<P>foranstaltninger, som sikkerhedsrådet har anbefalet i </P>  \r\n\r\n<P>resolutionerne 558 (1984) og 569 (1985), og som FNs </P>  \r\n\r\n<P>generalforsamling har anbefalet i resolution 39/72 G. </P>  \r\n\r\n<P>2. Inden for rammerne af det europæiske politiske samarbejde samt </P>  \r\n\r\n<P>samarbejdet mellem de nordiske lande vil regeringen virke for </P>  \r\n\r\n<P>iværksættelse af yderligere fælles foranstaltninger mod Sydafrika. </P>  \r\n\r\n<P>3. I fravær af bindende sanktioner vedtaget af FNs sikkerhedsråd på </P>  \r\n\r\n<P>olieog olietransportområdet vil regeringen tage skridt til at </P>  \r\n\r\n<P>standse eksport af olie til Sydafrika samt til sammen med de </P>  \r\n\r\n<P>øvrige nordiske regeringer at føre konsultationer med andre </P>  \r\n\r\n<P>vigtige skibsfartslande med sigte på enighed om en fælles boykot </P>  \r\n\r\n<P>af olietransporter til Sydafrika. </P>  \r\n\r\n<P>4. Regeringen vil fortsat forhindre samarbejde mellem Danmark og </P>  \r\n\r\n<P>Sydafrika på det militære og kernefysiske område, herunder med </P>  \r\n\r\n<P>hensyn til import af våben, ammunition og militære køretøjer fra </P>  \r\n\r\n<P>Sydafrika. Specielt vil regeringen iværksætte forbud mod indgåelse </P>  \r\n\r\n<P>af nye kontrakter på det kernefysiske område med Sydafrika og </P>  \r\n\r\n<P>forbud mod eksport af dataudstyr og andet følsomt udstyr, som kan </P>  \r\n\r\n<P>benyttes af sydafrikanske militære styrker og politi. </P>  \r\n\r\n<P>5. Regeringen vil henstille til danske virksomheder, som eksporterer </P>  \r\n\r\n<P>til eller importerer fra Sydafrika, at søge andre markeder og </P>  \r\n\r\n<P>leverandører med sigte på at reducere samhandelen mellem Danmark </P>  \r\n\r\n<P>og Sydafrika. Regeringen vil endvidere forbyde statslig støtte til </P>  \r\n\r\n<P>enhver form for fremme af samhandelen med Sydafrika samt forbyde </P>  \r\n\r\n<P>eller modvirke overførsel af patent- og produktionsrettigheder til </P>  \r\n\r\n<P>Sydafrika. Regeringen vil tage skridt til at forhindre offentlige </P>  \r\n\r\n<P>indkøb fra Sydafrika. </P>  \r\n\r\n<P>6. Regeringen vil forbyde eller modvirke enhver form for långivning, </P>  \r\n\r\n<P>inkl. deltagelse i internationale lån, til Sydafrika og vil </P>  \r\n\r\n<P>modvirke, at der ydes lån fra Den internationale Valutafond til </P>  \r\n\r\n<P>Sydafrika under behørig hensyntagen til Valutafondens statutter. </P>  \r\n\r\n<P>Regeringen vil endvidere forbyde import af de sydafrikanske </P>  \r\n\r\n<P>guldmønter Krugerrands. </P>  \r\n\r\n<P>7. Regeringen vil sikre en yderligere begrænsning af danske kontakter </P>  \r\n\r\n<P>med Sydafrika på det idrætslige, kulturelle og videnskabelige </P>  \r\n\r\n<P>område, bl.a. ved en skærpelse af de fællesnordiske retningslinier </P>  \r\n\r\n<P>for administration af visumpligten for sydafrikanske statsborgere. </P>  \r\n\r\n<P>8. Regeringen vil forøge støtten til frontliniestaterne, de øvrige </P>  \r\n\r\n<P>SADCC-lande og SADCC-samarbejdet samt i overensstemmelse med </P>  \r\n\r\n<P>folketingets dagsorden af 14. marts 1985 den humanitære bistand </P>  \r\n\r\n<P>til flygtninge og frihedsbevægelser samt andre ofre for og </P>  \r\n\r\n<P>modstandere af apartheidpolitikken. </P>  \r\n\r\n<P>9. Regeringen vil i forbindelse med gennemførelsen af disse </P>  \r\n\r\n<P>foranstaltninger sikre, at Sydafrika ikke kan udnytte sin ulovlige </P>  \r\n\r\n<P>besættelse af Namibia til at omgå foranstaltningerne. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Det har længe været Danmarks holdning at betragte apartheidsystemet i </P>  \r\n\r\n<P>Sydafrika som et brud på grundlæggende menneskerettigheder, som </P>  \r\n\r\n<P>en alvorlig kilde til spænding i det sydlige Afrika og som en </P>  \r\n\r\n<P>alvorlig trussel mod international fred og sikkerhed. Danmark er </P>  \r\n\r\n<P>på denne baggrund gået ind for, at FNs sikkerhedsråd burde vedtage </P>  \r\n\r\n<P>bindende sanktioner mod Sydafrika som et middel til at afskaffe </P>  \r\n\r\n<P>apartheid på fredelig vis. </P>  \r\n\r\n<P>Med henblik på opfyldelse af disse mål har Danmark inden for rammerne </P>  \r\n\r\n<P>af FN virket for iværksættelse af bindende sanktioner mod </P>  \r\n\r\n<P>Sydafrika. I betragtning af apartheidsystemets enestående karakter </P>  \r\n\r\n<P>har Danmark imidlertid været af den opfattelse, at manglende </P>  \r\n\r\n<P>enighed i sikkerhedsrådet om bindende sanktioner mod Sydafrika </P>  \r\n\r\n<P>ikke burde afholde enkelte lande fra at træffe egne </P>  \r\n\r\n<P>foranstaltninger mod Sydafrika. Danmark har derfor såvel ensidigt </P>  \r\n\r\n<P>som sammen med de øvrige nordiske lande iværksat en række </P>  \r\n\r\n<P>foranstaltninger mod Sydafrika og har opfordret andre lande til at </P>  \r\n\r\n<P>træffe lignende foranstaltninger med sigte på at opnå en forøgelse </P>  \r\n\r\n<P>og effektivisering af det internationale pres mod Sydafrika, der </P>  \r\n\r\n<P>kan føre frem mod et frit, forenet og ikke-racemæssigt </P>  \r\n\r\n<P>samfundssystem i et demokratisk Sydafrika. </P>  \r\n\r\n<P>Forholdene i Sydafrika har været under bestandig forværring i de </P>  \r\n\r\n<P>seneste 18 måneder. De sydafrikanske myndigheders afvisning af </P>  \r\n\r\n<P>befolkningsflertallets retmæssige krav er sket med stadig mere </P>  \r\n\r\n<P>brutale midler. De trufne stærkt begrænsede reformskridt har været </P>  \r\n\r\n<P>klare vidnesbyrd om, at den sydafrikanske regering ikke har </P>  \r\n\r\n<P>indset, at alene inddragelse af ægte repræsentanter for </P>  \r\n\r\n<P>befolkningsflertallet i forhandlinger om Sydafrikas fremtid vil </P>  \r\n\r\n<P>kunne imødekomme flertallets krav om gennemgribende reformer med </P>  \r\n\r\n<P>sigte på en fuldstændig afvikling af apartheid. </P>  \r\n\r\n<P>Voksende international bekymring over denne kortsigtede politik har </P>  \r\n\r\n<P>inden for det seneste år øget forståelsen for behovet for at lægge </P>  \r\n\r\n<P>yderligere pres på den sydafrikanske regering. </P>  \r\n\r\n<P>FNs sikkerhedsråd har således i resolutionerne 558 (1984) og 569 </P>  \r\n\r\n<P>(1985) anbefalet FNs medlemslande at iværksætte frivillige </P>  \r\n\r\n<P>foranstaltninger mod Sydafrika på en række områder. De nordiske </P>  \r\n\r\n<P>lande besluttede på det nordiske udenrigsministermøde i </P>  \r\n\r\n<P>Helsingfors i marts 1985 at udvide og skærpe deres </P>  \r\n\r\n<P>handlingsprogram mod Sydafrika fra 1978 og vedtog som resultat </P>  \r\n\r\n<P>heraf det nye handlingsprogram på det nordiske </P>  \r\n\r\n<P>udenrigsministermøde i Oslo den 17.-18. oktober 1985. De ti </P>  \r\n\r\n<P>EF-lande samt Spanien og Portugal vedtog den 10. september 1985 en </P>  \r\n\r\n<P>række foranstaltninger over for Sydafrika. Også andre, bl.a. </P>  \r\n\r\n<P>Commonwealth-landene, USA og Japan, har inden for de seneste </P>  \r\n\r\n<P>måneder iværksat nationale foranstaltninger mod Sydafrika. </P>  \r\n\r\n<P>Beslutningsforslaget tager sigte på at opnå folketingets tilslutning </P>  \r\n\r\n<P>til den nationale iværksættelse af foranstaltningerne i det </P>  \r\n\r\n<P>nordiske handlingsprogram og i beslutningen af 10. september 1985 </P>  \r\n\r\n<P>inden for det europæiske politiske samarbejde. Iværksættelsen af </P>  \r\n\r\n<P>de i beslutningsforslaget indeholdte foranstaltninger, som ikke </P>  \r\n\r\n<P>vil være i strid med Danmarks internationale forpligtelser, vil </P>  \r\n\r\n<P>indebære en yderligere væsentlig begrænsning af Danmarks </P>  \r\n\r\n<P>økonomiske og andre forbindelser med Sydafrika og vil - som en </P>  \r\n\r\n<P>naturlig videreførelse af de foranstaltninger, som Danmark </P>  \r\n\r\n<P>allerede har iværksat såvel nationalt som sammen med de øvrige </P>  \r\n\r\n<P>nordiske lande - endnu engang placere Danmark i forreste linie i </P>  \r\n\r\n<P>de internationale bestræbelser på at få afskaffet </P>  \r\n\r\n<P>apartheidsystemet i Sydafrika. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00051"
        },
        {
            "displayName": "Entydig dokumentidentifikation",
            "displayValue": "CL005650"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "51"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}