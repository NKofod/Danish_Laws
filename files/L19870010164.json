{
    "id": 71751,
    "title": "Bekendtgørelse af overenskomst af 19. august 1986 om oprettelse af Den nordiske udviklingsfond for Vestnorden ",
    "documentTypeId": "220",
    "isSagsforlobPeriodValid": false,
    "shortName": "BKI nr 101 af 27/11/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 19. august  \r\n\r\n 1986 om oprettelse af Den nordiske udviklingsfond for Vestnorden </H1>  \r\n\r\n<P></P>  \r\n\r\n<BR>  \r\n\r\n<P>I henhold til godkendelse i regeringen den 31. marts 1987 har Danmarks  \r\n\r\n regering sammen med Færøernes og Grønlands landsstyrer godkendt den i Høfn  \r\n\r\n den 19. august 1986 undertegnede overenskomst mellem Danmarks regering sammen  \r\n\r\n med Færøernes og Grønlands landsstyrer samt Finlands, Islands, Norges og  \r\n\r\n Sveriges regeringer om oprettelse af Den nordiske udviklingsfond for  \r\n\r\n Vestnorden. </P>  \r\n\r\n<P>Overenskomsten har følgende ordlyd: </P>  \r\n\r\n<P>OVERENSKOMST </P>  \r\n\r\n<P>om oprettelse af Den nordiske udviklingsfond for Vestnorden Danmarks  \r\n\r\n regering sammen med Færøernes og Grønlands landsstyrer samt Finlands,  \r\n\r\n Islands, Norges og Sveriges regeringer, </P>  \r\n\r\n<P>der som led i det nordiske regionalpolitiske samarbejde ønsker at fremme  \r\n\r\n den økonomiske udvikling i Vestnorden (Færøerne, Grønland og Island) og  \r\n\r\n udbygge samarbejdet inden for Vestnorden samt mellem Vestnorden og Norden  \r\n\r\n iøvrigt, </P>  \r\n\r\n<P>indgår følgende overenskomst: </P>  \r\n\r\n<P>Artikel 1 </P>  \r\n\r\n<P>Den nordiske udviklingsfond for Vestnorden, herefter kaldet Fonden,  \r\n\r\n oprettes med henblik på at fremme udviklingen af et alsidigt og  \r\n\r\n konkurrencedygtigt erhvervsliv i Vestnorden (Færøerne, Grønland og Island)  \r\n\r\n ved at yde lån og tilskud samt stille garantier for gennemførelse af  \r\n\r\n projekter med tilknytning til eller til fordel for små og middelstore  \r\n\r\n virksomheder. I denne sammenhæng skal Fonden bidrage til det industrielle,  \r\n\r\n kommercielle og tekniske samarbejde inden for Vestnorden samt mellem  \r\n\r\n Vestnorden og Norden iøvrigt. </P>  \r\n\r\n<P>Artikel 2 </P>  \r\n\r\n<P>Fonden skal have status som juridisk person. </P>  \r\n\r\n<P>Artikel 3 </P>  \r\n\r\n<P>Fondens virksomhed skal drives i overensstemmelse med de vedtægter, som er  \r\n\r\n vedlagt denne overenskomst. Disse vedtægter kan ændres efter beslutning af  \r\n\r\n Nordisk Ministerråd; dog ikke på en sådan måde, at eksisterende kreditorers  \r\n\r\n sikkerhed forringes. </P>  \r\n\r\n<P>Artikel 4 </P>  \r\n\r\n<P>Fondens grundkapital indskydes af Danmarks, Finlands, Islands, Norges og  \r\n\r\n Sveriges regeringer samt Færøernes og Grønlands landsstyrer. Disse hæfter for  \r\n\r\n fondens forpligtelser med deres andele af grundkapitalen, indtil samtlige af  \r\n\r\n fondens forpligtelser overfor kreditorerne er dækket. </P>  \r\n\r\n<P>Om grundkapitalens størrelse, fordeling, indbetaling samt forhøjelse af  \r\n\r\n denne træffes bestemmelse i vedtægternes § 2. </P>  \r\n\r\n<P>Artikel 5 </P>  \r\n\r\n<P>Fondens hovedsæde skal være i Reykjavik. </P>  \r\n\r\n<P>Fonden skal være repræsenteret i Torshavn og i Nuuk. </P>  \r\n\r\n<P>Artikel 6 </P>  \r\n\r\n<P>Fonden skal være undtaget fra betalings- og valutarestriktioner og  \r\n\r\n kreditpolitiske foranstaltninger, som hindrer eller vanskeliggør Fondens  \r\n\r\n virksomhed eller opfyldelsen af nogen del af fondens forpligtelser. </P>  \r\n\r\n<P>Fondens aktiver og indtægter skal være fritagne for beskatning. </P>  \r\n\r\n<P>Låneaftaler, i hvilke fonden er part, skal være fritagne for  \r\n\r\n stempelafgifter og andre gebyrer til det offentlige. Er sådanne gebyrer  \r\n\r\n blevet pålagt, skal de på anmodning refunderes. </P>  \r\n\r\n<P>Artikel 7 </P>  \r\n\r\n<P>Skulle omstændigheder indtræffe, som væsentligt forandrer forudsætningerne  \r\n\r\n for Fondens oprettelse, skal aftaleparterne rådføre sig med hverandre om  \r\n\r\n Fondens fremtidige virksomhed. </P>  \r\n\r\n<P>Nordisk Ministerråd skal senest den 1. 3. 1996 tage stilling til fondens  \r\n\r\n videre virksomhed efter år 1999. </P>  \r\n\r\n<P>Hvis Ministerrådet beslutter, at fonden skal afvikles, skal det ske i  \r\n\r\n overensstemmelser med den fremgangsmåde, der er fastsat i vedtægternes § 14.  \r\n\r\n</P>  \r\n\r\n<P>Artikel 8 </P>  \r\n\r\n<P>Overenskomsten og de i artikel 3 omhandlede vedtægter træder i kraft 30  \r\n\r\n dage efter den dag, da samtlige aftaleparter har meddelt det danske  \r\n\r\n udenrigsministerium, at overenskomsten er blevet godkendt. </P>  \r\n\r\n<P>Det danske udenrigsministerium underretter de øvrige aftaleparter og  \r\n\r\n Nordisk Ministerråds Sekretariat om modtagelsen af ovennævnte meddelelser og  \r\n\r\n om tidspunktet for overenskomstens ikrafttrædelse. </P>  \r\n\r\n<P>Artikel 9 </P>  \r\n\r\n<P>Hver aftalepart kan efter den 1.1. 2000 opsige overenskomsten ved  \r\n\r\n skriftlig meddelelse herom til det danske udenrigsministerium, som  \r\n\r\n underretter de øvrige aftaleparter, Nordisk Ministerråds Sekretariat og  \r\n\r\n fondens bestyrelse om modtagelsen af meddelelsen og om dens indhold. </P>  \r\n\r\n<P>En opsigelse gælder kun den part, som har afgivet den, og den træder i  \r\n\r\n kraft tidligst ved udgangen af det regnskabsår, som følger efter året, hvor  \r\n\r\n opsigelsen fandt sted. </P>  \r\n\r\n<P>Med mindre Nordisk Ministerråd efter modtagelsen af opsigelsen træffer  \r\n\r\n beslutning om fondens likvidation, skal det senest inden opsigelsens  \r\n\r\n ikrafttræden fastsætte fremgangsmåden for afviklingen af forholdet mellem  \r\n\r\n fonden og den udtrædende aftalepart. </P>  \r\n\r\n<P>Det skal herved sikres, at den udtrædende aftalepart fortsat hæfter på  \r\n\r\n lige fod med de øvrige parter for de af fondens forpligtelser, som  \r\n\r\n eksisterede ved vedkommende parts udtræden. </P>  \r\n\r\n<P>Artikel 10 </P>  \r\n\r\n<P>Originalteksten til denne overenskomst skal snarest deponeres hos det  \r\n\r\n danske udenrigsministerium, der tilstiller de øvrige aftaleparter og Nordisk  \r\n\r\n Ministerråds Sekretariat bekræftede genparter heraf. </P>  \r\n\r\n<P>Til bekræftelse heraf her undertegnede befuldmægtigede undertegnet denne  \r\n\r\n aftale. </P>  \r\n\r\n<P>Udfærdiget i Høfn den 19. august 1986 i et eksemplar på dansk, færøsk,  \r\n\r\n grønlandsk, finsk, islandsk, norsk og svensk, hvilke tekster alle har samme  \r\n\r\n gyldighed </P>  \r\n\r\n<PRE>  \r\n\r\n For Danmarks regering:      Christian Christensen  \r\n\r\n For Færøernes landsstyre:   Atli Dam  \r\n\r\n For Grønlands landsstyre:   Jonathan Motzfeldt  \r\n\r\n For Finlands regering:      Gustav Bjørkstrand  \r\n\r\n For Islands regering:       Halldor Asgrimsson  \r\n\r\n For Norges regering:        Bjarne Mørk Eidem  \r\n\r\n For Sveriges regering:      Svante Lundkvist  \r\n\r\n</PRE>  \r\n\r\n<P>I henhold til artikel 8 i overenskomsten træder denne og de i artikel 3  \r\n\r\n omhandlede vedtægter i kraft den 17. september 1987. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 27. november  \r\n\r\n 1987 </I> </P>  \r\n\r\n<P CLASS=UNDERSKREVET-AF ALIGN=CENTER>Uffe Ellemann-Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/12/1987"
        },
        {
            "displayName": "Accession",
            "displayValue": "L19870010164"
        },
        {
            "displayName": "Entydig dokumentidentifikation",
            "displayValue": "CM030942"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "101"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "27/11/1987"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 39.E.50"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}