{
    "id": 37108,
    "title": "Rentefradrag - selvskyldnerkautionist - dividende - konkursbo. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18557 af 21/09/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En hovedaktionær i et selskab og dettes to datterselskaber havde  \r\n\r\n påtaget sig selvskyldnerkaution over for Eksportkreditrådet for en  \r\n\r\n eksportkredit, ydet gennem en bank. På grund af aktionærens og selskabernes  \r\n\r\n konkurs måtte Eksportkreditrådet indløse lånet, og gjorde derefter  \r\n\r\n selvskyldnerkautionen gældende. I en efter konkursens afslutning foretaget  \r\n\r\n opgørelse, der dannede grundlag for et frivilligt forlig med klageren -  \r\n\r\n tidligere hovedaktionæren - var de indtil da indbetalte beløb fra konkursboer  \r\n\r\n og selvskyldnerkautionister anset for betaling af indtil da påløbne renter.  \r\n\r\n Selv om en kreditor normalt efter konkurslovens § 98 ikke kunne vælge at  \r\n\r\n afskrive dividende på efterstillede renter, fandtes klageren ved forligets  \r\n\r\n indgåelse at have accepteret, at dividender var afskrevet på renterne. Dette  \r\n\r\n blev anset for også at være bindende i skattemæssig henseende, således at  \r\n\r\n klageren alene var berettiget til fradrag af de af ham selv betalte renter.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Rentefradrag - selvskyldnerkautionist -  \r\n\r\n dividende - konkursbo. (* 1) </H1>  \r\n\r\n<P></P>  \r\n\r\n<P>A klagede for indkomståret 1983 over, at amtsligningsrådet ikke havde  \r\n\r\n godkendt hans rentefradrag på 1.988.639 kr. for gæld til Eksportkreditrådet,  \r\n\r\n men alene havde godkendt et rentefradrag på 467.189 kr. </P>  \r\n\r\n<P>Det fremgik af sagen, at klageren oprindelig var hovedaktionær i B A/S.  \r\n\r\n Til dette selskab var knyttet to datterselskaber, C A/S og D A/S. Koncernen  \r\n\r\n var taget under konkursbehandling i eftersommeren 1978. I august 1975 havde B  \r\n\r\n A/S opnået Eksportkreditrådets kaution for en eksportkredit på 4 mio. kr.,  \r\n\r\n optaget gennem en bank. Til sikkerhed for Eksportkreditrådets regreskrav  \r\n\r\n havde klageren påtaget sig selvskyldnerkaution for et beløb af 3 mio. kr.,  \r\n\r\n hvortil kom, at D A/S og C A/S tillige havde påtaget sig  \r\n\r\n selvskyldnerkautioner for 4,7 mio. kr. I september 1978 havde  \r\n\r\n Eksportkreditrådet måttet indfri gælden til banken, og i oktober 1978 havde  \r\n\r\n Kammeradvokaten på Eksportkreditrådets vegne gjort selvskyldnerkautionerne  \r\n\r\n gældende. Konkursen i B A/S medførte konkurs for de øvrige selskaber,  \r\n\r\n herunder personlig konkurs for klageren, hvis bo var sluttet i juli 1981 uden  \r\n\r\n udlodning af dividende til simple kreditorer. Eksportkreditrådets regreskrav  \r\n\r\n plus de i selskabets konkursperiode påløbne renter var i april 1983 opgjort  \r\n\r\n til 3.192.893,38 kr. Ved denne opgørelse var der taget udgangspunkt i en  \r\n\r\n hovedstol på 4 mio. kr. plus risikopræmie 2.666,67 kr. eller i alt  \r\n\r\n 4.002.666,67 kr. Der var løbende beregnet renter af restydelsen, og alle  \r\n\r\n indbetalinger i perioden september 1978 til april 1983 fra  \r\n\r\n selvskyldnerkautionisterne og disses konkursboer var i opgørelsen anset for  \r\n\r\n betaling af påløbne renter. Herefter var alle renter pr. opgørelsen i april  \r\n\r\n 1983 anset for betalt, hvorefter restgælden på 3.192.893,38 kr. var gæld på  \r\n\r\n hovedstolen. </P>  \r\n\r\n<P>Klageren havde i april 1983 underskrevet frivilligt forlig, hvorefter han  \r\n\r\n erkendte at skylde Eksportkreditrådet 3.192.893,38 kr. plus omkostninger.  \r\n\r\n Klageren havde i selvangivelsen for 1983 fratrukket et rentebeløb på  \r\n\r\n 1.988.639,34 kr. Han havde ved denne opgørelse forudsat, at alle  \r\n\r\n indbetalinger fra selvskyldnerkautionisterne og disses konkursboer var  \r\n\r\n medgået til nedbringelse af hovedfordringen. </P>  \r\n\r\n<P>Ved ansættelsen havde amtsligningsrådet alene godkendt fratrukket et  \r\n\r\n rentebeløb på 467.189 kr., idet man havde taget udgangspunkt i den i forliget  \r\n\r\n med Eksportkreditrådet foretagne opgørelse over, hvilken del af de foretagne  \r\n\r\n indbetalinger, som var afskrevet på hhv. lånets hovedstol og de påløbne  \r\n\r\n renter. </P>  \r\n\r\n<P>Klageren påstod sig principalt berettiget til fradrag for det fulde  \r\n\r\n rentebeløb, der var beregnet af Eksportkreditrådet, idet rentetilskrivning i  \r\n\r\n konkursboer i medfør af konkurslovens § 98 suspenderes, hvis der ikke opnås  \r\n\r\n fuld dækning til alle kreditorer. Den af Eksportkreditrådet opgjorte rente  \r\n\r\n vedrørte alene den del af gælden - kautionen - som klageren havde været  \r\n\r\n kautionist for, og det var klagerens opfattelse, at rentefradragsretten kunne  \r\n\r\n gøres gældende i 1983, uanset om betalingsevne var til stede eller ej.  \r\n\r\n Klageren henviste til, at kautionsforpligtelsen var gjort gældende over for  \r\n\r\n ham i oktober 1978, fra hvilket tidspunkt han derfor havde hæftet for  \r\n\r\n kautionsbeløbet plus renter. Idet klageren således havde været debitor for  \r\n\r\n lånet fra oktober 1978 at regne nedlagde han påstand om et rentefradrag på  \r\n\r\n 1.966.402 kr. Han frafaldt herved rentefradrag for tiden fra  \r\n\r\n Eksportkreditrådet havde indfriet gælden i september 1978 til kravet i  \r\n\r\n oktober samme år blev gjort gældende over for kautionisterne. </P>  \r\n\r\n<P>Subsidiært nedlagde klageren påstand på fradrag for en gennemsnitsrente på  \r\n\r\n 13% p.a., beregnet af 3 mio. kr. for perioden oktober 1978 til december 1983.  \r\n\r\n</P>  \r\n\r\n<P>Mere subsidiært nedlagde klageren påstand på fradrag for en forholdsmæssig  \r\n\r\n del af det af Eksportkreditrådet beregnede rentebeløb, nemlig den  \r\n\r\n forholdsmæssige del, der svarede til den del af det oprindelige  \r\n\r\n kautionsbeløb, som ikke var dækket ved dividende fra selskabsboerne. </P>  \r\n\r\n<P>Amtsligningsrådet havde som begrundelse for ansættelsen anført, at  \r\n\r\n klageren alene kunne anses for berettiget til fradrag for renter, der var  \r\n\r\n betalt af klageren selv, og havde afvist klagerens anbringende om, at  \r\n\r\n rentetilskrivning i konkursboer, jf. konkurslovens § 98, var suspenderet.  \r\n\r\n Konkurslovens § 98 udtalte ifølge amtsligningsrådet alene, at krav på renter,  \r\n\r\n påløbet efter konkursdekretets afsigelse, var efterstillede, dvs. at der  \r\n\r\n først kunne beregnes dividende af renterne, såfremt de foranstående krav var  \r\n\r\n fuldt ud dækket. Konkurslovens § 98 berørte derfor ikke kreditors ret til -  \r\n\r\n hvis kreditor ikke havde indgået aftale med hovedskyldneren om, hvilke  \r\n\r\n gældsposter eller dele af gælden, debitor ville opfylde med betalingen - frit  \r\n\r\n at vælge at afskrive afdraget på usikker gæld. Som hovedregel afskrives  \r\n\r\n betalte beløb altid forlods på skyldige renter og omkostninger. </P>  \r\n\r\n<P>Landsskatteretten bemærkede, at det af almindelige obligationsretlige  \r\n\r\n regler fremgik, at kreditor i en situation som den foreliggende som  \r\n\r\n udgangspunkt ikke selv kunne vælge at afskrive dividender i de pågældende  \r\n\r\n konkursboer på det efterstillede krav på renter, jf. konkurslovens § 98, idet  \r\n\r\n dividenden ved skyldnerens konkurs normalt måtte afskrives på de enkelte  \r\n\r\n fordringer med de beløb, som faldt på hver enkelt efter konkurslovens regler.  \r\n\r\n</P>  \r\n\r\n<P>Imidlertid fandt Landsskatteretten, at klageren - ved i april 1983 at  \r\n\r\n underskrive frivilligt forlig om at være Eksportkreditrådet skyldig  \r\n\r\n 3.192.893,38 kr. - havde accepteret, at de udloddede dividender var afskrevet  \r\n\r\n på det efterstillede krav på renter, idet gældens nøjagtige beløb som sin  \r\n\r\n klare og kendelige forudsætning havde Eksportkreditrådets opgørelse over,  \r\n\r\n hvorlededes afskrivninger af de modtagne dividender var foretaget i beregnede  \r\n\r\n renter. Denne accept måtte lægges til grund, også ved indkomstansættelsen.  \r\n\r\n</P>  \r\n\r\n<P>Idet Landsskatteretten kunne tilslutte sig amtsligningsrådets opfattelse,  \r\n\r\n hvorefter klageren alene kunne få fradrag for renter i det omfang, renterne  \r\n\r\n ikke løbende var betalt af andre, blev den påklagede ansættelse stadfæstet.  \r\n\r\n</P>  \r\n\r\n<P>LV 1989, F 3.1.3. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1990, nr. 12, side 979."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901855725"
        },
        {
            "displayName": "Entydig dokumentidentifikation",
            "displayValue": "CA005043"
        },
        {
            "displayName": "Dato for indlæggelse",
            "displayValue": "30/05/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18557"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "21/09/1990"
        },
        {
            "displayName": "Ressortministeriets journalnummer",
            "displayValue": "LSR 1990-5-374."
        },
        {
            "displayName": "Stikord",
            "displayValue": "RENTEFRADRAG"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}