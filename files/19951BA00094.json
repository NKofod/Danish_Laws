{
    "id": 106697,
    "title": "1995 BSF 94   FORSLAG TIL FOLKETINGSBESLUTNING OM FORBEDRET FORBRUGERBESKYTTELSE I   KØBELOVEN ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 94",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 94 </P>  \r\n\r\n<P></P>  \r\n\r\n<P>Forslag til folketingsbeslutning om forbedret forbrugerbeskyttelse i  \r\n\r\n købeloven </P>  \r\n\r\n<P></P>  \r\n\r\n<P>Fremsat af Jørn Jespersen (SF) Anne Baastrup (SF) Steen Gade (SF) Kjeld  \r\n\r\n Rahbæk Møller (SF) </P>  \r\n\r\n<P></P>  \r\n\r\n<P>den 21. februar 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til senest den 15. oktober 1996 at </P>  \r\n\r\n<P>fremsætte lovforslag om ændring af reglerne om forbrugerkøb i </P>  \r\n\r\n<P>købeloven efter følgende retningslinjer: </P>  \r\n\r\n<P>1. Den absolutte reklamationsfrist ved forbrugerkøb forlænges til minimum  \r\n\r\n 2 år fra salgsgenstandens overgivelse til køberen, dog således at der  \r\n\r\n fastsættes en længere periode i de tilfælde, hvor salgsgenstanden ved  \r\n\r\n sædvanlig brug må forventes at holde i væsentlig længere tid end 2 år. </P>  \r\n\r\n<P>2. Reglerne for forbrugernes ret til omlevering i tilfælde af mangler  \r\n\r\n forbedres og præciseres, så forbrugeren sikres ubetinget ret til omlevering,  \r\n\r\n</P>  \r\n\r\n<P>- uanset om de mangler, salgsgenstanden er behæftet med, kan  \r\n\r\n karakteriseres som væsentlige eller ej, </P>  \r\n\r\n<P>- hvis sælgeren ikke har efterkommet krav om afhjælpning inden en uge fra  \r\n\r\n kravets fremsættelse, </P>  \r\n\r\n<P>- hvis sælgerens første forsøg på at afhjælpe mangelen ikke fører til det  \r\n\r\n ønskede resultat. </P>  \r\n\r\n<P>3. Det fastslås, at den tid, som medgår til sælgers afhjælpning af fejl og  \r\n\r\n mangler ved salgsgenstanden, lægges til den samlede absolutte  \r\n\r\n reklamationsfrist. </P>  \r\n\r\n<P> <I>Bemærkninger til forslaget </I></P>  \r\n\r\n<P>Almindelige bemærkninger </P>  \r\n\r\n<P>Den danske købelov trænger til en modernisering, som stiller forbrugerne  \r\n\r\n bedre med hensyn til mulighederne for at få defekte og mangelfulde varer  \r\n\r\n byttet, når der er tale om varige forbrugsgoder (reklamationsperiodens  \r\n\r\n længde). </P>  \r\n\r\n<P>Der er ligeledes behov for at sikre, at bytteretten ikke udhules af  \r\n\r\n langvarige og gentagne reparationer, som reelt er en væsentlig ulempe for  \r\n\r\n forbrugeren. </P>  \r\n\r\n<P> <I>Bemærkninger til forslagets enkelte punkter</I>  </P>  \r\n\r\n<P>Ad 1 </P>  \r\n\r\n<P>De danske forbrugere er væsentlig ringere stillede end de norske, svenske  \r\n\r\n og finske forbrugere, når det gælder bytteperiodens længde. I den danske  \r\n\r\n købelov er der således en reklamationsfrist på kun 1 år, hvor den i Sverige  \r\n\r\n er på 2 år, i Norge på op til 5 år, og i Finland findes der ingen absolut  \r\n\r\n frist - der kan i princippet klages når som helst. </P>  \r\n\r\n<P>Forslagsstillerne finder, at reklamationsperioden i rimelig grad bør svare  \r\n\r\n til varens forventede levetid, ligesom danske forbrugere bør have samme grad  \r\n\r\n af forbrugerbeskyttelse, som eksisterer i de øvrige nordiske lande. </P>  \r\n\r\n<P>Derfor foreslås en generel udvidelse af reklamationsperioden til 2 år, men  \r\n\r\n med en udvidelse for visse produkter til enten 5 år som i Norge eller til en  \r\n\r\n i princippet ubegrænset periode som i Finland. Således bør forbrugerne kunne  \r\n\r\n klage over f.eks. computere, vanskemaskiner og fjernsyn, som går i stykker  \r\n\r\n senere end et år efter købet - og med ret til hurtig reparation eller  \r\n\r\n ombytning. </P>  \r\n\r\n<P>Ad 2 </P>  \r\n\r\n<P>Der sigtes mod at skabe den samme forbrugerbeskyttelse, som gælder i  \r\n\r\n Sverige og Finland, så ombytningsretten ikke er betinget af, at mangelen skal  \r\n\r\n være &#187;væsentlig&#171;. Dels er begrebet svært at definere og kan dermed  \r\n\r\n anvendes til ugunst for forbrugeren, dels bør enhver konstateret mangel kunne  \r\n\r\n begrunde en ombytning, da forbrugeren under alle omstændigheder bør have krav  \r\n\r\n på at få den vare, som der er betalt for. </P>  \r\n\r\n<P>Den nuværende købelovs formuleringer om, at bytteretten ikke gælder, hvis  \r\n\r\n sælger tilbyder at afhjælpe mangelen inden for &#187;rimelig tid&#171; og  \r\n\r\n uden &#187;væsentlig ulempe&#171; for forbrugeren, stiller forbrugeren  \r\n\r\n urimeligt svagt over for sælger. Der ses således mange eksempler, hvor  \r\n\r\n forbrugeren må acceptere meget lang reparationstid, ligesom forbrugeren i en  \r\n\r\n del tilfælde må acceptere, at den samme defekte vare repareres op til 4-5  \r\n\r\n gange. Sådanne forhold er endog accepteret af Forbrugerklagenævnet. </P>  \r\n\r\n<P>Derfor bør forbrugerens retsstilling forbedres, så der i princippet  \r\n\r\n eksisterer en ombytningsret for defekte og mangelfulde varer. Dog kan en  \r\n\r\n reparationstid på 1 uge accepteres, hvorved sælger gives en rimelig mulighed  \r\n\r\n for at afhjælpe mindre mangler uden væsentlig ulempe for forbrugeren. </P>  \r\n\r\n<P>Ad 3 </P>  \r\n\r\n<P>I de tilfælde, hvor forbrugeren accepterer reparation af en defekt vare,  \r\n\r\n bør det som et minimum fastslås i lovgivningen, at reparationstiden ikke  \r\n\r\n tæller med i reklamationsperioden, som altså forlænges tilsvarende. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/02/1996"
        },
        {
            "displayName": "Accession",
            "displayValue": "19951BA00094"
        },
        {
            "displayName": "Entydig dokumentidentifikation",
            "displayValue": "CL000094"
        },
        {
            "displayName": "Dato for førstegangsindlæggelse",
            "displayValue": "21/02/1996"
        },
        {
            "displayName": "Dato for indlæggelse",
            "displayValue": "21/02/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "94"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}