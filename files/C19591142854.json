{
    "id": 60507,
    "title": "Skrivelse om tilladelse til opstilling af spilleautomater. (* 1) ",
    "documentTypeId": "200",
    "isSagsforlobPeriodValid": false,
    "shortName": "SKR nr 11428 af 29/09/1959",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Skrivelse om tilladelse til opstilling af  \r\n\r\n spilleautomater. (* 1) </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>I. </P>  \r\n\r\n<P>Ifølge beværterlovens § 23, stk. 1, må der i beværtninger og gæstgiverier  \r\n\r\n ikke uden politiets tilladelse opstilles spilleautomater o. lign. Om sådan  \r\n\r\n tilladelse bør meddeles, må bero på et i det enkelte tilfælde udøvet skøn,  \r\n\r\n således at tilladelse nægtes, hvis der er konkret grund til at befrygte, at  \r\n\r\n automaternes tilstedeværelse i beværtningen vil give anledning til forhold,  \r\n\r\n som fra et politimæssigt synspunkt må anses for uheldige. Tilladelsen bør  \r\n\r\n altid betinges af, at spillernes indsats ikke overstiger 25 øre for hver  \r\n\r\n benyttelse af automaten, og at denne ikke giver gevinst i form af penge eller  \r\n\r\n varer. Hvis den giver gevinst i form af spillemærker, bør det være et vilkår,  \r\n\r\n at disse alene kan anvendes til fortsættelse af spillet og ikke indløses -  \r\n\r\n være sig i rede penge eller som betaling for spise- og drikkevarer,  \r\n\r\n betjeningsafgift eller andet; ved opslag på automaten eller i umiddelbar  \r\n\r\n nærhed af denne bør publikum gøres bekendt med denne regel. </P>  \r\n\r\n<P>Opmærksomheden henledes på, at kommunalbestyrelserne ifølge beværterlovens  \r\n\r\n § 23, stk. 2, kan give almindelige regler til fastsættelse af vilkårene for  \r\n\r\n og til begrænsning af antallet af de i paragraffens stk. 1 omhandlede  \r\n\r\n tilladelser. </P>  \r\n\r\n<P>Det bør tilkendegives den, hvem tilladelse meddeles, at tilladelsen må  \r\n\r\n forventes tilbagekaldt, såfremt de fastsatte vilkår overtrædes, eller  \r\n\r\n automaten efter politiets skøn giver anledning til ulempe. </P>  \r\n\r\n<P>Såfremt politiet har tilladt opstilling af spilleautomater uden at de  \r\n\r\n forannævnte vilkår er knyttet til tilladelsen, kan denne fornyes på de hidtil  \r\n\r\n gældende vilkår, dog ikke udover den 31. december 1960. </P>  \r\n\r\n<P>II. </P>  \r\n\r\n<P>Uden for beværterlovens område beror det på indholdet af den stedlige  \r\n\r\n politivedtægt, om opstilling af spilleautomater kræver politiets tilladelse.  \r\n\r\n I denne forbindelse henledes opmærksomheden på, at det ved en af vestre  \r\n\r\n landsret den 14. oktober 1958 afsagt dom er statueret, at en i en  \r\n\r\n politivedtægt indeholdt bestemmelse, hvorefter der kræves polititilladelse  \r\n\r\n til at &#187;lade benytte ..... skydeborde eller lign., afholde  \r\n\r\n gevinstskydning eller lign.&#171;, ikke omfatter spilleautomater. Under  \r\n\r\n hensyn til de vedrørende sådanne automater indvundne erfaringer må det  \r\n\r\n imidlertid anses for påkrævet, at de er undergivet politiets kontrol, uanset  \r\n\r\n om de er opstillet i beværtninger eller andetsteds. I det omfang fornøden  \r\n\r\n hjemmel hertil ikke allerede findes i politivedtægterne, skal man derfor  \r\n\r\n henstille til d'herrer snarest belejliget at søge politivedtægten ændret,  \r\n\r\n således at der indføjes en udtrykkelig bestemmelse om, at opstilling af  \r\n\r\n spilleautomater forudsætter politiets tilladelse. </P>  \r\n\r\n<P>Ved meddelelsen af sådanne tilladelser bør politiet følge tilsvarende  \r\n\r\n retningslinier som foran under I. angivet. Om spil ved markeder, dyrskuer og  \r\n\r\n på offentlige forlystelsessteder gælder dog reglerne i det af  \r\n\r\n justitsministeriet samtidig hermed udsendte cirkulære om forlystelser ved  \r\n\r\n markeder, dyrskuer o.lign. </P>  \r\n\r\n<P>III. </P>  \r\n\r\n<P>Selv om en spilleautomat giver gevinst i småpenge eller i spillemærker,  \r\n\r\n der er genstand for omsætning, bør forholdet i almindelighed ikke give  \r\n\r\n anledning til tiltale efter straffelovens §§ 203 og 204 om hasardspil. Man  \r\n\r\n henleder herved opmærksomheden på højesteretsdommen i U.f.R. 1954, side 734.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [
        "(* 1) Skrivelsen er optaget i samlingen af ministerielle skrivelser."
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19591142854"
        },
        {
            "displayName": "Entydig dokumentidentifikation",
            "displayValue": "CM019464"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11428"
        },
        {
            "displayName": "År for udstedelse",
            "displayValue": "1959"
        },
        {
            "displayName": "Dato for underskrift",
            "displayValue": "29/09/1959"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "JM. Journ.1957-110138"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}