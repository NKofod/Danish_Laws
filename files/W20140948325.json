{
    "id": 164225,
    "title": "SU - SU-berettiget uddannelse - lønnet praktik",
    "documentTypeId": "240",
    "isSagsforlobPeriodValid": true,
    "shortName": "KEN nr 9483 af 02/07/2014",
    "documentHtml": "<div class=\"bjelke\">Den fulde tekst</div><p class=\"Titel2\">SU - SU-berettiget uddannelse - lønnet praktik</p>\r\n<div class=\"Resume\">\r\n   <p class=\"TekstGenerel\">Ankenævnet anså en studerende for at have modtaget løn under uddannelsen. Det kunne ikke føre til andet resultat, at formålet med det modtagne beløb var at dække leveomkostninger.</p>\r\n</div>\r\n<p>\r\n   <span class=\"Bold\">Din klage vedrørende retten til SU i en praktikperiode</span>\r\n</p>\r\n<p>I e-mail af 18. december 2013 har du klaget over Styrelsen for Videregående Uddannelsers (herefter: styrelsen) afgørelse 16. december 2013 om, at din uddannelse ikke medfører ret til SU i perioden september 2013 til og med marts 2014.</p>\r\n<p>Styrelsen har senere ved e-mail af 10. juni 2014 ændret afgørelsen således, at kun perioden oktober 2013 til og med februar 2014 ikke berettiger til SU.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 16. december 2013, som ændret ved afgørelse af 10. juni 2014, hvorefter din uddannelse ikke giver ret til SU i perioden fra oktober 2013 til og med februar 2014.</p>\r\n<p>\r\n   <span class=\"Bold\">Begrundelse</span>\r\n</p>\r\n<p>SU-loven (lovbekendtgørelse nr. 661 af 29. juni 2009, nu lovbekendtgørelse nr. 39 af 15. januar 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 5.</span> En uddannelse skal for at give ret til uddannelsesstøtte være</p>\r\n<p>(…)</p>\r\n<p>3) ulønnet.</p>\r\n<p>\r\n   <span class=\"Italic\">Stk. 2.</span> Ministeren for forskning, innovation og videregående uddannelser kan fastsætte regler om, at der dog kan gives uddannelsesstøtte til:</p>\r\n<p>(…)</p>\r\n<p>3) Uddannelser, der omfatter lønnet praktik, herunder om i hvilke perioder der gives støtte.</p>\r\n<p>(. . .)</p>\r\n<p>SU-bekendtgørelsen (dagældende bekendtgørelse nr. 455 af 08. juni 2009, nu bekendtgørelse nr. 792 af 25. juni 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 7.</span> Styrelsen kan godkende, at en uddannelse, der efter reglerne for uddannelsen omfatter både undervisningsperioder og lønnet praktik, giver ret til uddannelsesstøtte i undervisningsperioderne, hvis der indgår mindst 1 sammenhængende ulønnet måned i uddannelsen.</p>\r\n<p>\r\n   <span class=\"Italic\">Stk. 2.</span> Undervisningsperioderne fastsættes i hele måneder og afrundes eventuelt opad til det nærmeste antal hele måneder. Styrelsen bestemmer, hvilke måneder der indgår i undervisningsperioden, og hvilke måneder der ikke kan gives uddannelsesstøtte i på grund af lønnet praktik.</p>\r\n<p>\r\n   <span class=\"Italic\">(…)</span>\r\n</p>\r\n<p>Uddannelsesstøtte er en trangsbestemt ydelse, der som udgangspunkt ikke skal tilbagebetales til staten. Der er derfor fastsat regler for, hvor meget en studerende må tjene sideløbende med uddannelsesstøtten. Herudover gælder der et forbud mod dobbeltforsørgelse, der bl.a. kommer til udtryk i bestemmelsen i SU-lovens § 5, stk. 1, nr. 3, hvoraf det fremgår, at en uddannelse skal være ulønnet, for at den kan give ret til støtte.</p>\r\n<p style=\"text-align: justify;\">\r\n   <span class=\"Italic\">Ankenævnets vurdering</span>\r\n</p>\r\n<p>Ankenævnet lægger til grund, at du i den omstridte periode gennemgik et praktikforløb som led i din uddannelse.</p>\r\n<p>Ankenævnet finder, at den pengeydelse, du har modtaget i forbindelse med det udførte arbejde i dit praktikforløb, er ”løn” i den forstand, begrebet anvendes i SU-lovens § 5, stk.1, nr. 3. Ankenævnet finder det således uden betydning, om formålet med den udbetalte løn er at dække leveomkostninger som kost og logi, idet nævnet bemærker, at udbetaling af løn i almindelighed vil skulle dække leveomkostninger.</p>\r\n<p>Det er endvidere uden betydning, om uddannelsesstedet vurderer, at det modtagne vederlag ikke er løn.</p>\r\n<p>Ankenævnet finder derfor, at der ikke er grundlag for at tilsidesætte styrelsens afgørelse om, at du i perioden fra oktober 2013 til og med februar 2014 ikke har ret til SU.</p>\r\n<p>\r\n   <span class=\"Italic\">Uniformskrav</span>\r\n</p>\r\n<p>Du har anført, at en del af de udbetalte ydelser skal dække ekstraudgifter til uniformskrav. Ankenævnet finder det uden betydning i denne sag, da du også modtager lønydelser, som ikke skal dække et uniformskrav.</p>\r\n<p>\r\n   <span class=\"Italic\">Andre studerendes forhold</span>\r\n</p>\r\n<p>Ankenævnet finder det uden betydning, om andre studerende i en lignende situation måtte modtage SU. Ankenævnet bemærker, at nævnet ikke har kendskab til, om de omtalte andre studerende eventuelt kan have fået udbetalt SU med urette, og at nævnet ikke har mulighed for at inddrage niveauet for styrelsens kontrol med udbetaling af SU til andre studerende ved afgørelsen af din sag.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Det fremgår af støttemeddelelse af 21. november 2012, at du i 2013 modtager SU til og med august, og at du fra september 2013 er registreret som værende i lønnet praktik og derfor ikke får SU.</p>\r\n<p>Det fremgår af praktikaftale af 18. marts 2013 fra Udenrigsministeriet, vedrørende en anonym studerende, at personen til dækning af udgifter til kost, logi og transport modtager en kompensation på kr. 3.000 pr. måned.</p>\r\n<p>Det fremgår af brev af 28. marts 2013 fra en dansk ambassade (placering ulæselig), vedrørende en anonym studerende, at praktikopholdet på ambassaden er ulønnet, ud over et boligtilskud på kr. 2.500,- om måneden, mens den studerende selv skal dække leveomkostninger, flybillet, forsikringer, vaccinationer mv.</p>\r\n<p>Du har i e-mail af 9. september 2013 gjort opmærksom på, at du ikke har modtaget SU for september, og at det af minSU.dk fremgår, at du er i lønnet praktik, hvilket ikke er tilfældet. Du har oplyst, at du er i praktik, men at det ikke er lønnet.</p>\r\n<p>Det fremgår af udtalelse af 8. oktober 2013 fra Novozymes Investment Co., at du er ansat som praktikant (intern). Det fremgår, at Novozymes ikke betaler dig løn (salary), og at du modtager et beløb på 3.300 RMB pr. måned (ikke specifikt til husleje). Praktikken varer 6 måneder, fra 16. september 2013 til 16. februar 2014.</p>\r\n<p>Styrelsen har i e-mail af 8. oktober 2013 oplyst dig om, at du er registreret som værende i lønnet praktik.</p>\r\n<p>Styrelsen har i afgørelse af 16. december 2013 henvist til, at det fremgår af den modtagne dokumentation, at du modtager et månedligt beløb af en sådan størrelse, at styrelsen betragter det som løn. Du er dermed ikke berettiget til SU i din praktikperiode.</p>\r\n<p>Det fremgår af udtalelse af 18. december 2013 fra Novozymes Investment Co., at du er i et 6 måneders praktikophold i Beijing, Kina, fra 16. september 2013 til 15. marts 2014, og at du ikke modtager løn. Novozymes oplyser at yde en udbetaling på hvad der svarer til kr. 2.973,- om måneden til at afhjælpe betalinger på husleje, transport, forplejning, så længe praktikperioden varer.</p>\r\n<p>Du har i e-mail af 18. december 2013 klaget til Ankenævnet for Statens Uddannelsesstøtteordninger og bl.a. anført, at Novozymes Investment Co. har bekræftet, at du ikke modtager løn, men en godtgørelse, som ikke er specificeret til husleje. Der gives tilskud til kost og logi. Du har anført, at din praktik således er ulønnet. Du har anført, at adskillige af dine medstuderende, som også er i praktik i Kina som et led i uddannelsen, modtager samme form for godtgørelse til kost og logi og stadig får udbetalt SU.</p>\r\n<p>Styrelsen har i brev af 17. januar 2014 videresendt sagen sammen med en udtalelse til ankenævnet og henvist til, at styrelsen betragter praktikperioden som lønnet. Styrelsen henviser til, at det ikke er afgørende, om praktikstedet opfatter udbetalingen som løn, at styrelsen opfatter beløb, der uden nærmere specifikation skal dække ekstraudgifter, kost, logi mv., som løn, og at kun beløb, der modtages som en direkte kompensation for dokumenterede ekstraudgifter (efter regning) kan modtages uden at være løn.</p>\r\n<p>Ankenævnet har ved brev af 24. januar 2014 fremsendt sagens akter til dig, således at du havde lejlighed til at fremkomme med bemærkninger hertil.</p>\r\n<p>Du har i e-mail af 21. februar 2014 anført, at det beløb, du modtager, er kompensation for specifikke udgifter i form af husleje, transport og kost. Du har beskrevet, at din månedlige udgift til husleje er kr. 2.900,-, at du anvender kr. 1.000,- på transport på 20 dage, kr. 100,- på telefon om måneden, og kr. 1.400,- på kost om måneden samt kr. 400,- på uniform om måneden. Du har henvist til, at styrelsen anerkender, at man kan modtage ”et mindre beløb”, men at det ikke fremgår hvilken beløbsgrænse, der anvendes, og at den kompensation, du modtager, ikke overstiger hvad der svarer til niveauet for SU. Du har henvist til, at to medstuderende med lignende praktikerklæringer har fået bevilget SU på normal vis, og at afgørelsen derfor er udtryk for urimelig forskelsbehandling. Du har endvidere anført, at kravet om, at et beløb til dækning af ekstraudgifter skal kunne dokumenteres (efter regning), er nyt og ikke fremgår af styrelsens oprindelige afslag.</p>\r\n<p>Styrelsen har i e-mail af 8. april 2014 trukket kravet tilbage vedrørende september 2013, og fastholdt, at du ikke er SU-berettiget i perioden fra november 2013 til og med marts 2014.</p>\r\n<p>Ankenævnet har ved breve af 1. april 2014 og 8. april 2014 fremsendt supplerende sagsakter til dig, således at du havde lejlighed til at fremkomme med bemærkninger hertil.</p>\r\n<p>Du har i brev af 14. april 2014 fastholdt, at du i perioden fra september 2013 til og med marts 2014 har været i ulønnet praktik, og anført, at det modtagne beløb dækker ekstraudgifter, og at ekstraudgifter kun udgør løn, hvis niveauet overstiger SU.</p>\r\n<p>Styrelsen har i e-mail af 10. juni 2014 meddelt til nævnet, at styrelsen anerkender, at din uddannelse er støtteberettiget i månederne september 2013 og marts 2014.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/07/2014"
        },
        {
            "displayName": "Accession",
            "displayValue": "W20140948325"
        },
        {
            "displayName": "Entydig dokumentidentifikation",
            "displayValue": "CE000125"
        },
        {
            "displayName": "Dato for indlæggelse",
            "displayValue": "04/07/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9483"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "02/07/2014"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "14/001108"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}