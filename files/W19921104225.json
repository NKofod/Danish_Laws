{
    "id": 35707,
    "title": "Samkøring, markedsføringskoncept, medlemmer, bonuspoients, bonusrejser, bonus, samarbejdspartner, luftfartsselskab (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11042 af 01/05/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Meddelt tilladelse til, at et luftfartsselskab kunne samkøre  \r\n\r\n oplysninger om egne og samarbejdspartners kunder i forbindelse med et nyt  \r\n\r\n markedsføringskoncept. Dog udtalt, at visse af de registrerede oplysninger  \r\n\r\n ikke måtte danne grundlag for markedsføring for andre virksomheder. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Samkøring, markedsføringskoncept, medlemmer,  \r\n\r\n bonuspoients, bonusrejser, bonus, samarbejdspartner, luftfartsselskab (* 1)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P> SAS anmodede Registertilsynet om tilladelse til at foretage samkøring af  \r\n\r\n registre i forbindelse med et nyt  \r\n\r\n markedsføringskoncept &#187;SAS EuroBonus&#171;. Dette indebar medlemskab af  \r\n\r\n en til formålet oprettet klub, hvor kunder hos Scandinavian  \r\n\r\n  Airlines System (SAS), SAS International Hotels, Hertz  \r\n\r\n  Biludlejning, Swissair, Austrian Airlines og All Nippon Airways  (ANA) kunne  \r\n\r\n blive medlem. </P>  \r\n\r\n<P>Det var oplyst, at formålet med EuroBonus-programmet var at kunne tilbyde  \r\n\r\n bedre service og bonusrejser til de af SAS' kunder, der ønskede at være  \r\n\r\n medlem. Princippet i programmet var, at jo mere en kunde rejste med SAS,  \r\n\r\n desto bedre service ville vedkommende få, ligesom muligheden for at få  \r\n\r\n bonusrejser ville være afhængig af antallet af rejser med SAS og køb hos de  \r\n\r\n øvrige samarbejdspartnere i programmet. </P>  \r\n\r\n<P>Det var endvidere oplyst, at det for at kunne give medlemmerne  \r\n\r\n servicefordele og bonus på baggrund af deres samlede køb hos SAS og de øvrige  \r\n\r\n samarbejdspartnere ville være nødvendigt at foretage en samkøring af  \r\n\r\n oplysninger fra hver enkelt partner i SAS' edbsystem. SAS ville derfor fra  \r\n\r\n hver partner modtage oplysninger om køb pr. medlem hos de pågældende  \r\n\r\n partnere. Disse oplysninger ville i SAS' edb-system blive samkørt med  \r\n\r\n medlemmets køb hos SAS. </P>  \r\n\r\n<P>Det var anført, at kun SAS ville få adgang til de ved samkøringen  \r\n\r\n registrerede oplysninger i databasen, og at de øvrige samarbejdspartnere ved  \r\n\r\n en kode var teknisk afskåret fra adgang til de samkørte oplysninger. </P>  \r\n\r\n<P>Oplysningerne omfattede navn, adresse og øvrige svar på  \r\n\r\n indmeldelsesblankettens spørgsmål samt oplysninger om medlemmernes køb  \r\n\r\n hos SAS og de øvrige partnere i programmet. </P>  \r\n\r\n<P>De til ordningen knyttede virksomheder skulle ikke have adgang til  \r\n\r\n indmeldelsesblankettens oplysninger og ville således heller ikke få adgang  \r\n\r\n til oplysninger om medlemmer, der ikke var de pågældendes kunder. </P>  \r\n\r\n<P>Det primære formål med samkøringen var at udregne medlemmernes points, der  \r\n\r\n dannede basis for tildelingen af bonusrejser, serviceydelser m.v. Derudover  \r\n\r\n ville oplysningerne blive brugt af  SAS i markedsføringsøjemed. </P>  \r\n\r\n<P>Årsagen til, at der skulle indrapporteres så detaljerede købsoplysninger  \r\n\r\n til SAS, var, at de særlige udregningsklausuler bevirkede, at alene SAS  \r\n\r\n via SAS- EuroBonusprogrammet kunne foretage udregningen af points. F.eks.  \r\n\r\n kunne leje af bil hos Hertz  Biludlejning kun give points, såfremt man  \r\n\r\n samtidig boede på et  SAS Hotel. </P>  \r\n\r\n<P>Det var endvidere oplyst, at SAS som administrator af ordningen skulle  \r\n\r\n markedsføre bonusprodukterne til ordningens medlemmer. Herudover ville de  \r\n\r\n samkørte oplysninger endvidere blive anvendt som nævnt til markedsføring  \r\n\r\n af SAS' egne produkter, ligesom SAS på vegne af de andre selskaber i  \r\n\r\n ordningen skulle udsende markedsføringsmateriale for disse produkter. </P>  \r\n\r\n<P>Sagen blev på dette grundlag behandlet på et møde i Registerrådet, og  \r\n\r\n Registertilsynet udtalte herefter, at den af SAS foretagne registrering i  \r\n\r\n forbindelse med Euro-bonusordningen ville være reguleret af lov om private  \r\n\r\n registre § 3, stk. 1. </P>  \r\n\r\n<P>På indmeldelsesblanketten blev anført bl.a. følgende oplysninger: Navn,  \r\n\r\n titel, stilling, adresse, telefonnummer, fødselsdag, køn, civilstand, antal  \r\n\r\n børn, firmanavn, firmaadresse, og telefonnummer, rejseoplysninger,  \r\n\r\n sportsinteresser og kulturinteresser. Specielt vedrørende oplysninger om  \r\n\r\n sportsinteresser og kulturinteresser, udspecificeret i henholdsvis 10 og 8  \r\n\r\n kategorier, var det bl.a. anført på blanketten, at oplysningerne skulle  \r\n\r\n forbedre SAS' service og tilpasse EuroBonus aktiviteterne til medlemmernes  \r\n\r\n personlige interesser. </P>  \r\n\r\n<P>Formålet med registreringen af indmeldelsesblankettens oplysninger var at  \r\n\r\n kunne udforme markedsføringen over for medlemmerne, således at de kun modtog  \r\n\r\n materiale, der havde deres interesse. Skiferier og familierejser på tilbud  \r\n\r\n ville herefter kun være relevante for nogle medlemmer. </P>  \r\n\r\n<P>Registertilsynet var af den opfattelse, at registreringen i SAS af disse  \r\n\r\n oplysninger ikke kunne antages at stride mod § 3, stk. 1. </P>  \r\n\r\n<P>Registertilsynet udtalte dog for så vidt angik oplysningerne om sport og  \r\n\r\n kultur, udspecificeret i henholdsvis 10 og 8 kategorier, at disse oplysninger  \r\n\r\n kun måtte registreres under den forudsætning, at det skete som led i  \r\n\r\n bonus-ordningen og således ikke til brug for markedsføring for andre  \r\n\r\n virksomheder m.v. af produkter og aktiviteter som nævnt i blanketten. </P>  \r\n\r\n<P>Registertilsynet var på det foreliggende grundlag af den opfattelse, at  \r\n\r\n samkøringen måtte antages at være begrundet i bonuskonceptets struktur.  \r\n\r\n Registertilsynet lagde herved vægt på, at samkøringen efter det oplyste alene  \r\n\r\n omfattede de køb, hvor medlemmet havde fremvist sit medlemsbevis og dermed  \r\n\r\n implicit anmodet om, at købet blev indrapporteret til SAS. Ydermere havde  \r\n\r\n Registertilsynet taget i betragtning, at de tilknyttede virksomheder ikke  \r\n\r\n skulle have adgang til de ved samkøringen registrerede oplysninger. </P>  \r\n\r\n<P>Det blev i den forbindelse forudsat, at der blev givet de registrerede  \r\n\r\n meddelelse om samkøringen. </P>  \r\n\r\n<P>Registertilsynet havde således ikke bemærkninger til, at samkøringen kunne  \r\n\r\n ske med det formål at udregne medlemmernes points, der skulle danne basis for  \r\n\r\n tildelingen af bonusrejser, serviceydelser m.v. Da det imidlertid endvidere  \r\n\r\n var oplyst, at de samkørte oplysninger ville blive anvendt af SAS i  \r\n\r\n markedsføringsøjemed for alle samarbejdsparterne, henledte Registertilsynet  \r\n\r\n opmærksomheden på lovens § 4 b. </P>  \r\n\r\n<P>Det måtte derfor forudsættes, at der blev indhentet et samtykke som nævnt  \r\n\r\n i bestemmelsen fra de registrerede, såfremt SAS skulle anvende de til  \r\n\r\n samkøringen videregivne oplysninger til brug ved markedsføring. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1992 side 99. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19921104225"
        },
        {
            "displayName": "Entydig dokumentidentifikation",
            "displayValue": "CA003642"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11042"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "01/05/1992"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1992-1201-018"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}