{
    "id": 156472,
    "title": "Ankestyrelsens principafgørelse O-92-78 om opnåelse af politiets bistand ved anbringelse af ung på institution, i tilfælde, hvor forældremyndighedens indehaver(e) har samtykket i beslutningen",
    "documentTypeId": "240",
    "isSagsforlobPeriodValid": true,
    "shortName": "KEN nr 9010 af 06/10/1978",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-92-78 om opnåelse af politiets bistand ved anbringelse af ung på institution, i tilfælde, hvor forældremyndighedens indehaver(e) har samtykket i beslutningen</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Det var muligt gennem fogedretten, eller umiddelbart, at opnå politiets bistand til gennemtvingelse af en beslutning om anbringelse af en ung på institution i tilfælde, hvor de sociale myndigheders beslutning var truffet med samtykke fra forældremyndighedens indehaver, men hvor den unge ( gælder kun for unge, der ikke er fyldt15 år, jf. § 35, stk. 1 ( nu servicelovens § 42, stk. 1) selv modsat te sig anbringelsen. Det var dog en forudsætning, at grundlaget herfor blev forelagt fogedretten/politiet med fornøden klarhed.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>05-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 36b</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>På grundlag af en henvendelse fra en social- og sundhedsforvaltning har Socialministeriet rettet henvendelse til Justitsministeriet for at få oplyst, om det er muligt at få bistand fra politiet til anbringelse af en ung på en institution, hvor beslutning herom med samtykke fra forældremyndighedens indehaver er truffet af et socialudvalg efter bistandslovens § 33, stk. 1, nr. 3, og hvor den unge selv modsætter sig anbringelsen.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Justitsministeriet har i denne anledning udtalt, at politiet efter Justitsministeriets opfattelse har hjemmel til på begæring at yde det sociale udvalg bistand til gennemtvingelse af en beslutning som den omhandlede.</p>\r\n<p>Politiet har imidlertid efter ministeriets mening kun pligt til at yde bistand, hvis denne enten påkaldes gennem fogedretten efter reglerne i retsplejelovens § 498, stk. 2, eller politiets medvirken er nødvendig for at opretholde sikkerhed, fred og orden eller for at forhindre eller efterforske en forbrydelse, jf. retsplejelovens § 108.</p>\r\n<p>Justitsministeriet har videre anført, at fogedrettens medvirken til gennemtvingelse af en beslutning om anbringelse af en ung på institution med samtykke fra forældremyndighedens indehaver må antages at kunne kræves, hvis det med den fornødne klarhed for retten fremgår, at det sociale udvalg har truffet beslutning i medfør af bistandslovens § 33, stk. 1, nr. 3, at der er indhentet samtykke fra indehaveren af forældremyndigheden, og at denne er indforstået med, at beslutningen gennemtvinges med bistand fra fogedretten. Den endelige afgørelse af dette spørgsmål henhører dog under domstolene. Endelig har Justitsministeriet bemærket, at i de tilfælde, hvor der søges umiddelbar bistand hos politiet, bør det af skriftlig begæring fremgå, at de betingelser, der skulle være opfyldt for at få fogedretten til at medvirke, er til stede, samt eventuelt tillige, at det sociale udvalg skønner, at der foreligger en personlig risiko for den unge. Det tilføjes, at den egentlige fjernelse eller tilbagebringelse i givet fald skal iværksættes af det sociale udvalg, således at politiet kun skal træde til, hvis der bliver brug for anvendelse af fysisk magt.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19780901025"
        },
        {
            "displayName": "Entydig dokumentidentifikation",
            "displayValue": "BS009263"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9010"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "06/10/1978"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 651-11"
        },
        {
            "displayName": "Stikord",
            "displayValue": "O-92-78"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}