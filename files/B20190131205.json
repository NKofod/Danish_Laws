{
    "id": 211618,
    "title": "Bekendtgørelse om en skattefri seniorpræmie",
    "documentTypeId": "60",
    "isSagsforlobPeriodValid": true,
    "shortName": "BEK nr 1312 af 05/12/2019",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om en skattefri seniorpræmie</p>\r\n<p class=\"Indledning2\">I medfør af § 2, stk. 3, § 4, § 5, stk. 2, § 6, stk. 4 og § 7, stk. 4, i lov nr. 337 af 2. april 2019 om en skattefri seniorpræmie, fastsættes efter bemyndigelse:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Opgørelse af beskæftigelseskravet</span>\r\n   </span>\r\n</p>\r\n<p class=\"Paragraf\" id=\"id9af81cef-ff2e-47a5-9ae8-6fa381198b90\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Oplysninger om beskæftigelse, der indgår i opgørelsen af beskæftigelseskravet i lovens § 1, stk. 2 og stk. 3, jf. lovens § 2, indhentes følgende steder:</p>\r\n<p class=\"Liste1\">\r\n   <span class=\"Liste1Nr\" id=\"ide95a3bc6-42d9-4567-b141-39b39fb63f6e\">1)</span> Løntimer indberettet til indkomstregisteret.</p>\r\n<p class=\"Liste1\">\r\n   <span class=\"Liste1Nr\" id=\"id4cbf464f-d581-4515-98fd-d980ade6bd21\">2)</span> A-indkomst, hvoraf der skal betales arbejdsmarkedsbidrag, hvis der er tale om ukontrollabel arbejdstid, jf. § 2, indberettet til indkomstregisteret.</p>\r\n<p class=\"Liste1\">\r\n   <span class=\"Liste1Nr\" id=\"id2d790aab-eef9-4e22-a5ac-f00627889d0d\">3)</span> B-indkomst indhentes fra personens afsluttede årsopgørelse, jf. dog stk. 2.</p>\r\n<p class=\"Liste1\">\r\n   <span class=\"Liste1Nr\" id=\"ideeebc0c5-b597-4601-b681-89c8ec3f9c7a\">4)</span> Overskud fra selvstændig virksomhed indhentes fra personens afsluttede årsopgørelse.</p>\r\n<p class=\"Liste1\">\r\n   <span class=\"Liste1Nr\" id=\"id4cd36659-c275-4e81-b8a4-9fa4b9381f3e\">5)</span> A-indkomst udbetalt til en ejer af et selskab, hvor pågældende har afgørende indflydelse, indhentes fra personens afsluttede årsopgørelse.</p>\r\n<p class=\"Stk2\">\r\n   <span class=\"StkNr\" id=\"id7ea66ad4-2e0a-4c16-8151-648d0bce4d60\">Stk. 2.</span> For en person, der har B-indkomst, jf. stk. 1, nr. 3, i et eller flere indkomstår, der ikke indgår i den afsluttede årsopgørelse i optjeningsperioden, skal B-indkomsten indhentes fra indkomstregisteret. B-indkomst i 1. pkt., der ikke er indberetningspligtig til indkomstregisteret, dokumenteres via lønoplysninger eller lignende fra personen.</p>\r\n<p class=\"Stk2\">\r\n   <span class=\"StkNr\" id=\"id3de5789a-00c3-4d03-b979-f8a374534675\">Stk. 3.</span> Såfremt det ikke er muligt at indhente relevante oplysninger i offentlige registre m.v., jf. stk. 1, eller der mangler oplysninger i registeret, eller oplysningerne er fejlbehæftede, eller oplysningerne ikke er indberettet i overensstemmelse med den lovgivning, som regulerer de relevante registre eller lignende, kan der dog lægges andre oplysninger til grund for opgørelsen af beskæftigelseskravet.</p>\r\n<p class=\"Paragraf\" id=\"id2287fd74-8b3e-4919-abb6-0489ca7281ef\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Kan en persons arbejdstid ikke kontrolleres ved indberetning til indkomstregisteret, fordi der ikke skal indberettes løntimer, jf. § 3 i lov om et indkomstregister, lægges et beregnet timetal til grund for opgørelsen af beskæftigelseskravet. Timetallet beregnes ved at omregne den indberettede indkomst, jf. § 1, stk. 1, nr. 2, med den til enhver tid gældende omregningssats efter § 53, stk. 12, i lov om arbejdsløshedsforsikring m.v.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Opfyldelse af beskæftigelseskravet på baggrund af løntimer m.v.</span>\r\n   </span>\r\n</p>\r\n<p class=\"Paragraf\" id=\"id8b7de59c-9a0e-4291-9d74-c140ce8d8bb6\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Der kan kun medregnes løntimer eller A-indkomst, jf. § 1, stk. 1, nr. 1 og 2, der er indberettet til indkomstregisteret inden for de første hele 12 måneder efter tidspunktet for folkepensionsalderen.</p>\r\n<p class=\"Paragraf\" id=\"id9123dcbd-d625-4dab-a02c-0fe499d2cd5a\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Indkomst og løntimer, der er opnået ved lønarbejde, og som kan medregnes til opgørelsen af beskæftigelseskravet efter § 1, stk. 1, nr. 1 og 2, skal valideres digitalt ved, at oplysningerne i indkomstregisteret om den indkomst, der er indberettet for et beskæftigelsesforhold, divideres med antallet af løntimer, der er indberettet for den samme indberetningsperiode vedrørende det samme beskæftigelsesforhold. Den herefter beregnet gennemsnitlige indkomst pr. time skal svare til mindst et beløb svarende til det til en hver tid gældende indkomstkrav pr. time efter § 53, stk. 2, nr. 1, i lov om arbejdsløshedsforsikring divideret med 1.924 timer svarende til en fuldtidsstilling pr. år.</p>\r\n<p class=\"Stk2\">\r\n   <span class=\"StkNr\" id=\"id74f40024-631c-4923-a3c8-cb57fb41f789\">Stk. 2.</span> Hvis lønarbejdet ikke opfylder betingelserne i stk. 1, kan indkomst eller løntimer, som hidrører fra dette lønarbejde, ikke medregnes ved opgørelsen af beskæftigelseskravet i lovens § 1.</p>\r\n<p class=\"Paragraf\" id=\"id0f177dfe-49e9-42d4-bebe-2277396f6a3a\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Til opfyldelse af beskæftigelseskravet efter § 1 medregnes:</p>\r\n<p class=\"Liste1\">\r\n   <span class=\"Liste1Nr\" id=\"id16781d2d-414a-4adc-8994-22c962b3739e\">1)</span> Timer med afholdt ferie med feriegodtgørelse.</p>\r\n<p class=\"Liste1\">\r\n   <span class=\"Liste1Nr\" id=\"id20dc3c0a-b104-4c01-ac4d-08100fbb4df0\">2)</span> Timer omregnet med omregningssats efter § 53, stk. 12, i lov om arbejdsløshedsforsikring m.v., af det beløb, som Lønmodtagernes Garantifond har indberettet til indkomstregisteret, jf. lov om et indkomstregister, hvis beløbet udbetales i stedet for løn, herunder løn i en opsigelsesperiode.</p>\r\n<p class=\"Liste1\">\r\n   <span class=\"Liste1Nr\" id=\"id9aec9def-b886-437e-bb7e-0840c0de44a2\">3)</span> Perioder med sygedagpenge efter lov om sygedagpenge.</p>\r\n<p class=\"Liste1\">\r\n   <span class=\"Liste1Nr\" id=\"id8f99cca6-5a99-40e7-b9fe-4f9c16da52d5\">4)</span> Perioder, hvori en person har udøvet kommunalt hverv som borgmester, rådmand eller udvalgsformand eller været medlem af Folketinget, Europa-Parlamentet eller regeringen.</p>\r\n<p class=\"Stk2\">\r\n   <span class=\"StkNr\" id=\"id5401538b-9fb7-471f-83ec-8914af27bf36\">Stk. 2.</span> Det er en betingelse for medregning af forhold omfattet i stk. 1, at personen fremlægger den fornødne dokumentation.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Opfyldelse af beskæftigelseskravet på baggrund af B-indkomst og overskud af selvstændig virksomhed</span>\r\n   </span>\r\n</p>\r\n<p class=\"Paragraf\" id=\"id4e0658c7-789b-43a4-b27c-1848fc34c099\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> En virksomheds skattemæssige overskud før renter og andre finansielle poster kan medregnes til opgørelsen af beskæftigelseskravet på det tidspunkt, hvor indkomsten fremgår af årsopgørelsen. Det gælder også B-indkomst, som indgår i virksomhedens overskud eller underskud.</p>\r\n<p class=\"Stk2\">\r\n   <span class=\"StkNr\" id=\"id5bb4adea-c273-4c7b-be63-e581b952545f\">Stk. 2.</span> A-indkomst udbetalt til ejeren af et selskab, hvor ejeren har afgørende indflydelse, kan først medregnes til opgørelsen af beskæftigelseskravet på det tidspunkt, hvor indkomsten fremgår af årsopgørelsen. Afgørende indflydelse foreligger, hvis personen, er indehaver af mindst 50 % af selskabskapitalen eller mindst 50 % af selskabskapitalens stemmeværdi.</p>\r\n<p class=\"Stk2\">\r\n   <span class=\"StkNr\" id=\"id67f45607-4fab-4bfb-a611-0b4ca9839f19\">Stk. 3.</span> B-indkomst i afsluttede indkomstår kan først medregnes til opgørelsen af beskæftigelseskravet på det tidspunkt, hvor indkomsten fremgår af årsopgørelsen.</p>\r\n<p class=\"Paragraf\" id=\"id17b8905e-15ee-47cf-98c9-55721f105fe7\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> B-indkomst, der skal indberettes til indkomstregisteret, men hvor indkomståret ikke er afsluttet eller årsopgørelsen ikke foreligger, jf. § 1, stk. 2, medregnes til opgørelsen af beskæftigelseskravet på det tidspunkt, hvor indkomsten er indberettet til indkomstregisteret.</p>\r\n<p class=\"Stk2\">\r\n   <span class=\"StkNr\" id=\"idc68d20c8-0447-4c50-8138-d7c7ff684764\">Stk. 2.</span> B-indkomst, der ikke skal indberettes til indkomstregisteret, jf. § 1, stk. 2, medregnes til opgørelsen af beskæftigelseskravet på det tidspunkt, hvor personen oplyser på tro og love, at arbejdet er udført. Indkomsten skal dokumenteres.</p>\r\n<p class=\"Stk2\">\r\n   <span class=\"StkNr\" id=\"id84d43bb9-7ecf-41e7-be13-e3356f3b0711\">Stk. 3.</span> Det er en betingelse, at personen på tro og love oplyser, at B-indkomsten i stk. 1 og 2, ikke vil indgå i en virksomheds overskud eller underskud.</p>\r\n<p class=\"Stk2\">\r\n   <span class=\"StkNr\" id=\"id615c7687-a6b3-4632-8906-8b0083ccce78\">Stk. 4.</span> Der kan kun medregnes B-indkomst efter stk. 1 og 2, hvis indkomsten er indberettet eller udbetalt efter opnåelse af folkepensionsalderen.</p>\r\n<p class=\"Paragraf\" id=\"idcdd2834f-d00a-44b2-9fd0-1c0aad36d498\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Medregnes B-indkomst efter § 1, stk. 2, til opfyldelsen af beskæftigelseskravet, skal der ske et fradrag i den indkomst, der fremgår af årsopgørelsen for det eller de tidligst anvendte indkomstår forud for opnået folkepensionsalder. Fradraget sker på baggrund af indberettet B-indkomst pr. måned i den periode, der ligger forud for opnået folkepensionsalder. Fradraget sker i den beregnede månedsandel efter § 9.</p>\r\n<p class=\"Paragraf\" id=\"idd6ed62ae-8cab-401d-a439-57e6a4ab0773\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Indkomsten efter § 6 skal omregnes til timer for at kunne medregnes til beskæftigelseskravet. Den fordeles pr. måned ved at dele med 12. Dækker en virksomheds regnskab ikke 12 måneder, skal indkomsten fordeles på måneder ved, at overskuddet divideres med det antal måneder, som regnskabet dækker. Timetallet beregnes ved at omregne indkomsten med den til enhver tid gældende omregningssats i § 53, stk. 12, i lov om arbejdsløshedsforsikring m.v.</p>\r\n<p class=\"Stk2\">\r\n   <span class=\"StkNr\" id=\"id0187ba05-309d-4c06-9fab-c2f31cd65ac9\">Stk. 2.</span> Indkomsten efter § 7 skal omregnes til timer for at kunne medregnes til beskæftigelseskravet. Timetallet beregnes ved at omregne indkomsten med den til enhver tid gældende omregningssats i § 53, stk. 12, i lov om arbejdsløshedsforsikring m.v.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Opfyldelse af beskæftigelseskravet ved beskæftigelse i et andet EU/EØS-land eller Schweiz</span>\r\n   </span>\r\n</p>\r\n<p class=\"Paragraf\" id=\"idcfc73872-aa65-4aa0-bf93-82493956a56f\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Beskæftigelse i et andet EU/EØS-land eller Schweiz, hvor der ikke sker indberetning af indkomst og løntimer i henhold til lov om et indkomstregister, kan medregnes til opfyldelse beskæftigelseskravet efter § 1, hvis personen fremlægger dokumentation herfor, jf. § 11. § 5 finder tilsvarende anvendelse.</p>\r\n<p class=\"Stk2\">\r\n   <span class=\"StkNr\" id=\"idd170ff6d-59bf-47af-ac16-78242d570692\">Stk. 2.</span> Det er tidspunktet for beskæftigelsens udførelse, der er afgørende for, om beskæftigelsen kan indgå i opgørelsen af beskæftigelseskravet.</p>\r\n<p class=\"Stk2\">\r\n   <span class=\"StkNr\" id=\"id83217420-ae8e-4fca-93f6-4ed91a850f31\">Stk. 3.</span> Ved opgørelse af beskæftigelseskravet på baggrund af indkomst, som er optjent i en optjeningsperiode i et andet EU/EØS-land og Schweiz, skal indkomsten indekseres på baggrund af det pågældende lands indekseringsfaktor, der offentliggøres hvert år i vejledning om satser mv. på arbejdsløshedsforsikringens område. Indkomsten omregnes til DKK med den gældende valutakurs for den sidste dag i det beskæftigelsesforhold, som indgår i opgørelsen. Ved omregningen anvendes den valutakurs, der er fastsat af Den Europæiske Centralbank.</p>\r\n<p class=\"Stk2\">\r\n   <span class=\"StkNr\" id=\"id3dd6c00f-b424-4a30-af97-714aca21999e\">Stk. 4.</span> Styrelsen for Arbejdsmarked og Rekruttering fastsætter de gældende indekseringsfaktorer i stk. 3 som forholdet mellem den gennemsnitlige bruttoløn i Danmark og det andet EU/EØS-land på baggrund af data fra Eurostat i henhold til den til enhver tid gældende skrivelse om metode for fastsættelse af de gældende indekseringsfaktorer, der udstedes af styrelsen.</p>\r\n<p class=\"Paragraf\" id=\"id484326e8-8012-4b2c-ad3c-d5d1c492cde5\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> En person skal selv dokumentere løntimer fra et andet EU/EØS-land eller Schweiz i forbindelse med ansøgning om seniorpræmie. Personen skal dokumentere sine løntimer fra et andet EU/EØS-land eller Schweiz ved f.eks. lønsedler, ansættelseskontrakt eller årsopgørelse af statslig skattemyndighed.</p>\r\n<p class=\"Stk2\">\r\n   <span class=\"StkNr\" id=\"id8704c833-dc74-4e31-b091-d6e6447bc6a6\">Stk. 2.</span> En person, som har selvstændig virksomhed i et andet EU/EØS-land eller Schweiz, og som udbetaler overskud eller via virksomheden udbetaler løn til sig selv, skal i forbindelse med ansøgning om seniorpræmie selv dokumentere, at vedkommende udøver selvstændig virksomhed i optjeningsperioden, f.eks. ved at være registreret som selvstændig erhvervsdrivende i et register tilsvarende CVR-registeret og samtidig har været registreret for at indbetale moms eller lignede i et andet EU/EØS-land eller Schweiz. Dokumentation for løntimer fra selvstændig virksomhed kan fx være oplysninger fra en udenlandsk skattemyndighed, virksomhedsregistre eller ved revisorpåtegnet årsregnskab.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Dokumentation af fuld skattepligt</span>\r\n   </span>\r\n</p>\r\n<p class=\"Paragraf\" id=\"idd3e71eb7-af21-4686-bb35-666e32781ab6\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Det er en betingelse for udbetaling af seniorpræmien, at personen er fuldt skattepligtig i Danmark ved udløbet af det indkomstår, der udløber i løbet af perioden på 12 måneder, eller at personen er omfattet af reglerne om grænsegængere. Dette skal dokumenteres ved at vedhæfte kopi af den seneste årsopgørelse i optjeningsperioden, hvoraf personens skattepligtsstatus fremgår, til ansøgningen.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ansøgning om seniorpræmien</span>\r\n   </span>\r\n</p>\r\n<p class=\"Paragraf\" id=\"id3f792365-9af7-409a-9851-3af3e78343b4\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Der skal som udgangspunkt ikke ansøges om seniorpræmien, jf. dog stk. 2-6.</p>\r\n<p class=\"Stk2\">\r\n   <span class=\"StkNr\" id=\"id05272191-bd8e-449e-aa4f-79a7e6bd2009\">Stk. 2.</span> Personer, der udøver selvstændig virksomhed i Danmark, og som udbetaler overskud til sig selv, skal ansøge skriftligt om seniorpræmien.</p>\r\n<p class=\"Stk2\">\r\n   <span class=\"StkNr\" id=\"id610696d9-f0e9-42b2-93a9-dc6a44e3b3a3\">Stk. 3.</span> Personer, der har beskæftigelse som lønmodtagere i et andet EU/EØS-land eller Schweiz, skal ansøge skriftligt om seniorpræmien. Personen skal i forbindelse med ansøgningen dokumentere sine løntimer, jf. § 11, stk. 1.</p>\r\n<p class=\"Stk2\">\r\n   <span class=\"StkNr\" id=\"idfdd87e16-12ae-4efa-bf21-2f842e612333\">Stk. 4.</span> Personer, der udøver selvstændig virksomhed i et andet EU/EØS-land eller Schweiz, og som udbetaler overskud eller via virksomheden udbetaler løn til sig selv, skal ansøge skriftligt om seniorpræmien. Personen skal i forbindelse med ansøgning bl.a. dokumentere, at vedkommende udøver selvstændig virksomhed i optjeningsperioden, jf. § 11, stk. 2.</p>\r\n<p class=\"Stk2\">\r\n   <span class=\"StkNr\" id=\"id206c4de9-bc44-4d79-b51e-b7cca04d41c7\">Stk. 5.</span> Personer, hvor oplysninger om beskæftigelsens omfang helt eller delvist beror på B-indkomst, der ikke er indberetningspligtig til indkomstregistret, skal ansøge skriftligt om seniorpræmien.</p>\r\n<p class=\"Stk2\">\r\n   <span class=\"StkNr\" id=\"ida9c16143-bbb3-4485-85b5-0604e971ace8\">Stk. 6.</span> Personer, hvis oplysninger om beskæftigelsens omfang er omfattet af § 1, stk. 3, kan skriftligt ansøge om seniorpræmien.</p>\r\n<p class=\"Paragraf\" id=\"id4edee64e-bd47-4c67-b631-0f68a7f96106\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> For personer, der skal ansøge om seniorpræmie, jf. § 13, stk. 2-6, sker ansøgningen på et af Udbetaling Danmarks udstillet ansøgningsskema.</p>\r\n<p class=\"Stk2\">\r\n   <span class=\"StkNr\" id=\"idd338ba2d-a5f8-4aa0-81af-355554b34e53\">Stk. 2.</span> Ansøgning kan tidligt ske efter udløbet af 12. måned efter opnåelse af folkepensionsalderen.</p>\r\n<p class=\"Paragraf\" id=\"idabd1e4bc-a58b-4f13-92a9-7fb223a299e1\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Udbetaling af seniorpræmien sker hurtigst muligt efter, at beskæftigelseskravet og betingelserne i øvrigt er opfyldt, dog tidligst i 14. måned efter opnåelse af folkepensionsalderen. Udbetalingen sker til personens Nemkonto.</p>\r\n<p class=\"Stk2\">\r\n   <span class=\"StkNr\" id=\"idc3042322-b948-4ac2-bea2-176493a8ca4e\">Stk. 2.</span> I tilfælde af, at en person er afgået ved døden inden udbetalingen, udbetales seniorpræmien til boet.</p>\r\n<p class=\"Stk2\">\r\n   <span class=\"StkNr\" id=\"id3d1c532d-d82a-4234-aba4-4bbf39d6ec7d\">Stk. 3.</span> Det er ikke muligt for et bo eller for arvinger at ansøge om en skattefri seniorpræmie på vegne af afdøde.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Udbetaling Danmarks opgaver</span>\r\n   </span>\r\n</p>\r\n<p class=\"Paragraf\" id=\"id757e2434-ddf8-4cba-9d31-bf3cdbf8c080\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Udbetaling Danmarks administration af seniorpræmien skal i videst muligt omfang basere sig på registre og elektronisk sagsbehandling.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttræden</span>\r\n   </span>\r\n</p>\r\n<p class=\"Paragraf\" id=\"idb028567b-6adf-40a0-ace6-0ae79e8b23a6\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Bekendtgørelsen træder i kraft den 1. januar 2020.</p><div class=\"Givet\" id=\"Givet\"><p class=\"Givet\" align=\"center\">Styrelsen for Arbejdsmarked og Rekruttering, den 5. december 2019</p><p class=\"Sign1\" align=\"center\">Maria Schack Vindum</p><p class=\"Sign2\" align=\"right\">/ Jakob Heltoft</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/12/2019"
        },
        {
            "displayName": "Accession",
            "displayValue": "B20190131205"
        },
        {
            "displayName": "Entydig dokumentidentifikation",
            "displayValue": "BE008210"
        },
        {
            "displayName": "Dato for førstegangsindlæggelse",
            "displayValue": "07/12/2019"
        },
        {
            "displayName": "Dato for indlæggelse",
            "displayValue": "07/12/2019"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1312"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "05/12/2019"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Arbejdsmarked og Rekruttering"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br /> Styrelsen for Arbejdsmarked og Rekruttering, j.nr. 19/09798"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}