{
    "id": 86429,
    "title": "Vejledning nr. 191 af 18. december 1997 til Arbejdsministeriets bekendtgørelse om handicappede ansøgeres fortrinsadgang ved ansættelse hos offentlige arbejdsgivere, bevilling af stadepladser m.v. og taxikørsel ",
    "documentTypeId": "180",
    "isSagsforlobPeriodValid": false,
    "shortName": "VEJ nr 191 af 18/12/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning nr. 191 af 18. december 1997 til  \r\n\r\n Arbejdsministeriets bekendtgørelse om handicappede ansøgeres fortrinsadgang  \r\n\r\n ved ansættelse hos offentlige arbejdsgivere, bevilling af stadepladser m.v.  \r\n\r\n og taxikørsel </H1>  \r\n\r\n<P></P>  \r\n\r\n<BR>  \r\n\r\n<P> <B>Indhold</B>  </P>  \r\n\r\n<P CLASS=PUNKT> <B>1.</B> Ordningens formål </P>  \r\n\r\n<P CLASS=PUNKT> <B>2.</B> Fortrinsadgang </P>  \r\n\r\n<P CLASS=PUNKT> <B>3.</B> Personkredsen </P>  \r\n\r\n<P CLASS=PUNKT> <B>4.</B> De omfattede stillinger </P>  \r\n\r\n<P CLASS=PUNKT> <B>5.</B> De omfattede arbejdsgivere </P>  \r\n\r\n<P CLASS=PUNKT> <B>6.</B> Arbejdsformidlingens administration </P>  \r\n\r\n<P CLASS=PUNKT> <B>7.</B> Den personlige samtale </P>  \r\n\r\n<P CLASS=PUNKT> <B>8.</B> Forhandlingspligten </P>  \r\n\r\n<P CLASS=PUNKT> <B>9.</B> Bevillinger </P>  \r\n\r\n<P CLASS=PUNKT> <B>10.</B> Arbejdsgiverens ansættelseskompetence </P>  \r\n\r\n<P CLASS=PUNKT> <B>11.</B> Forvaltningslovens regler ved afslag </P>  \r\n\r\n<P CLASS=PUNKT> <B>12.</B> Arbejdsmarkedsrådet </P>  \r\n\r\n<P CLASS=PUNKT> <B>1.</B> Ordningens formål </P>  \r\n\r\n<P>Bekendtgørelsen giver fortrinsadgang for ansøgere med handicap til ledige  \r\n\r\n stillinger hos offentlige arbejdsgivere og til ledige bevillinger hos  \r\n\r\n offentlige myndigheder. Reglerne har til formål at fjerne barrierer, som  \r\n\r\n personer med handicap ofte møder på arbejdsmarkedet. Ansøgere med handicap  \r\n\r\n får hermed mulighed for at synliggøre deres kvalifikationer overfor  \r\n\r\n arbejdsgiveren/myndigheden ved en personlig samtale. </P>  \r\n\r\n<P>Reglerne tager udgangspunkt i en dialog mellem ansøgere med handicap,  \r\n\r\n Arbejdsformidlingen og offentlige arbejdsgivere/myndigheder.  \r\n\r\n Arbejdsformidlingens vurdering af den pågældende ansøgers kvalifikationer  \r\n\r\n indgår som et væsentligt element i denne dialog. Det er en forudsætning for  \r\n\r\n løsningen af de problemer, som kvalificerede ansøgere med handicap støder på,  \r\n\r\n at arbejdsgiveren/myndigheden udviser samarbejdsvilje i forbindelse med disse  \r\n\r\n regler. </P>  \r\n\r\n<P CLASS=PUNKT> <B>2.</B> Fortrinsadgang (§ 1) </P>  \r\n\r\n<P>Fortrinsadgangen betyder, at offentlige arbejdsgivere ved besættelse af  \r\n\r\n ledige stillinger er forpligtet til at give fortrinsadgang til en person, der  \r\n\r\n på grund af handicap har vanskeligt ved at få beskæftigelse på det  \r\n\r\n almindelige arbejdsmarked, hvis personen efter arbejdsgiverens vurdering er  \r\n\r\n lige så eller næsten lige så kvalificeret som de øvrige ansøgere. Pligten til  \r\n\r\n at give fortrinsadgang gælder på samme måde ved tildeling af ledige  \r\n\r\n bevillinger til stadepladser m.v. og taxikørsel. </P>  \r\n\r\n<P>Fortrinsadgangen sikres ved, at der som hovedregel er pligt til at  \r\n\r\n indkalde en ansøger med handicap til en personlig samtale, før en ledig  \r\n\r\n stilling besættes, eller før en ledig bevilling tildeles. </P>  \r\n\r\n<P>Gennem en personlig samtale får ansøgeren mulighed for at belyse og uddybe  \r\n\r\n sine faglige og personlige kvalifikationer overfor  \r\n\r\n arbejdsgiveren/myndigheden. Samtidigt kan det afklares, om handicappet har  \r\n\r\n nogen praktisk betydning for udførelsen af funktionerne i stillingen eller  \r\n\r\n bevillingen. Endelig kan samtalen medvirke til at afklare, om eventuelle  \r\n\r\n vanskeligheder som følge af handicappet kan afhjælpes, for eksempel ved  \r\n\r\n ansættelse af en personlig assistent. </P>  \r\n\r\n<P>Fortrinsadgangen sikres endvidere ved, at arbejdsgiveren/myndigheden er  \r\n\r\n forpligtet til at forhandle med Arbejdsformidlingen, inden en ledig stilling  \r\n\r\n besættes, eller inden en ledig bevilling tildeles. Dette gælder i tilfælde,  \r\n\r\n hvor Arbejdsformidlingen har meddelt arbejdsgiveren/myndigheden, at  \r\n\r\n bekendtgørelsens regler ønskes anvendt. Dette gælder endvidere i tilfælde,  \r\n\r\n hvor ansøgeren selv har meddelt, at fortrinsadgangen ønskes anvendt, og  \r\n\r\n Arbejdsformidlingen efterfølgende har vurderet, at ansøgeren er omfattet.  \r\n\r\n</P>  \r\n\r\n<P>Arbejdsformidlingen kan under forhandlingen gøre opmærksom på ansøgerens  \r\n\r\n kvalifikationer og mulighed for at bestride stillingen. Det kan drøftes, om  \r\n\r\n der er et behov for mindre forandringer på arbejdsstedet, der eventuelt kan  \r\n\r\n afhjælpes ved anvendelse af særlige stole, placering af lys og lignende eller  \r\n\r\n ved anvendelse af reglerne om tilskud til ansættelse af personlig assistance  \r\n\r\n til handicappede i erhverv m.v. </P>  \r\n\r\n<P CLASS=PUNKT> <B>3.</B> Personkredsen (§ 4) </P>  \r\n\r\n<P>Bekendtgørelsens regler om fortrinsadgang omfatter alle personer, der  \r\n\r\n søger arbejde hos en offentlig arbejdsgiver, og alle personer, der søger en  \r\n\r\n ledig bevilling til stadepladser m.v. og taxikørsel, når personerne på grund  \r\n\r\n af handicap har vanskeligt ved at få beskæftigelse på det almindelige  \r\n\r\n arbejdsmarked. </P>  \r\n\r\n<P>Fortrinsadgangen kan gøres gældende af alle ansøgere med fysiske eller  \r\n\r\n psykiske handicap. Også personer med handicap, der er i beskæftigelse, men  \r\n\r\n som på grund af handicappet har vanskeligt ved at finde anden beskæftigelse,  \r\n\r\n er omfattet af bekendtgørelsen. </P>  \r\n\r\n<P CLASS=PUNKT> <B>4.</B> De omfattede stillinger (§ 1, stk. 1) </P>  \r\n\r\n<P>Bekendtgørelsen omfatter alle ledige stillinger hos offentlige  \r\n\r\n arbejdsgivere. Dette gælder, hvad enten der er tale om en stilling, der  \r\n\r\n kræver en længerevarende uddannelse, en kortvarig uddannelse eller ingen  \r\n\r\n uddannelse. Lærepladser og elevstillinger er også omfattet. </P>  \r\n\r\n<P>Bekendtgørelsen gælder også for kortvarige beskæftigelser, herunder  \r\n\r\n vikariater, og deltidsarbejde. </P>  \r\n\r\n<P CLASS=PUNKT> <B>5.</B> De omfattede arbejdsgivere (§ 3) </P>  \r\n\r\n<P>Begrebet &#187;offentlige arbejdsgivere&#171; er defineret i  \r\n\r\n bekendtgørelsens § 3. Blandt andet er alle statslige, amtskommunale og  \r\n\r\n kommunale myndigheder, virksomheder og institutioner omfattet. Det kan for  \r\n\r\n eksempel være skoler, biblioteker, sygehuse, el-, gas-, vand- og kloakværker,  \r\n\r\n rensningsanlæg m.v. Virksomheder, hvor det offentlige er medejer med en  \r\n\r\n dominerende aktiepost, er også omfattet. Endelig er organisationer m.v., hvor  \r\n\r\n mindst 50% af udgifterne dækkes af offentlige tilskud, omfattet. Det kan for  \r\n\r\n eksempel være private - herunder selvejende - institutioner såsom  \r\n\r\n børneinstitutioner og plejehjem, ældrecentre og idrætshaller m.v. </P>  \r\n\r\n<P CLASS=PUNKT> <B>6.</B> Arbejdsformidlingens administration (§ 4) </P>  \r\n\r\n<P> <I>Arbejdsformidlingens vurdering</I>  </P>  \r\n\r\n<P>Det er Arbejdsformidlingen, som vurderer, om en person med handicap er  \r\n\r\n omfattet af bekendtgørelsen efter § 5, stk. 1. </P>  \r\n\r\n<P> <I>Personen har på grund af handicap vanskeligt at finde  \r\n\r\n beskæftigelse</I>  </P>  \r\n\r\n<P>Når en person med handicap henvender sig hos Arbejdsformidlingen om  \r\n\r\n fortrinsadgangsreglerne, skal Arbejdsformidlingen efter § 4 vurdere, om  \r\n\r\n personen på grund af handicap har vanskeligt ved at få beskæftigelse på det  \r\n\r\n almindelige arbejdsmarked, og om personen vil kunne bestride en  \r\n\r\n arbejdsopgave. § 4 omfatter også personer med handicap, der er i  \r\n\r\n beskæftigelse, men som på grund af handicappet har vanskeligt ved at finde  \r\n\r\n anden beskæftigelse. </P>  \r\n\r\n<P>Arbejdsformidlingen skal notere alle relevante oplysninger om ansøgerens  \r\n\r\n uddannelse, tidligere beskæftigelse og helbredsforhold, herunder handicappets  \r\n\r\n art og omfang. </P>  \r\n\r\n<P> <I>Bestride en ledig stilling</I>  </P>  \r\n\r\n<P>Arbejdsformidlingen foretager en konkret vurdering af, om en ansøger med  \r\n\r\n handicap kan bestride en ledig stilling. Med begrebet &#187;bestride&#171;  \r\n\r\n menes, at Arbejdsformidlingen skal vurdere ansøgerens kvalifikationer i  \r\n\r\n forhold til de krav, der stilles i stillingsopslaget. Skønner  \r\n\r\n Arbejdsformidlingen, at ansøgeren med handicap opfylder  \r\n\r\n kvalifikationskravene, retter Arbejdsformidlingen henvendelse til den  \r\n\r\n offentlige arbejdsgiver om ansættelse af ansøgeren efter § 5, stk. 1. </P>  \r\n\r\n<P> <I>Indstilling til ledige bevillinger af stadepladser m.v. og  \r\n\r\n taxikørsel</I>  </P>  \r\n\r\n<P>Arbejdsformidlingen foretager ligeledes en konkret vurdering af, om en  \r\n\r\n ansøger med handicap opfylder kravene til at få tildelt en ledig bevilling.  \r\n\r\n Skønner Arbejdsformidlingen, at ansøgeren med handicap opfylder kravene,  \r\n\r\n retter Arbejdsformidlingen henvendelse til den offentlige myndighed om  \r\n\r\n tildeling af bevilling efter § 6, stk. 2. </P>  \r\n\r\n<P CLASS=PUNKT> <B>7.</B> Den personlige samtale (§ 5, stk. 2 og § 6, stk. 2)  \r\n\r\n</P>  \r\n\r\n<P> <I>Når Arbejdsformidlingen retter henvendelse</I>  </P>  \r\n\r\n<P>Hvis Arbejdsformidlingen har rettet henvendelse til arbejdsgiveren om  \r\n\r\n ansættelse af en person med handicap i en ledig stilling, eller  \r\n\r\n Arbejdsformidlingen har indstillet til myndigheden, at en person med handicap  \r\n\r\n skal tildeles en ledig bevilling, har ansøgeren en ubetinget ret til at blive  \r\n\r\n indkaldt til en personlig samtale hos arbejdsgiveren/myndigheden. </P>  \r\n\r\n<P>Samtalen skal afholdes, før den ledige stilling besættes, eller før den  \r\n\r\n ledige bevilling tildeles. Arbejdsgiveren/myndigheden er forpligtet til selv  \r\n\r\n at indkalde ansøgeren. Ansøgeren skal således ikke først anmode om en  \r\n\r\n samtale. </P>  \r\n\r\n<P> <I>Når ansøgeren selv retter henvendelse</I>  </P>  \r\n\r\n<P>Hvis en ansøger med handicap har rettet henvendelse - uden  \r\n\r\n Arbejdsformidlingens medvirken - til en arbejdsgiver vedrørende ansættelse i  \r\n\r\n en ledig stilling eller til en myndighed vedrørende tildeling af en ledig  \r\n\r\n bevilling, er retten til en samtale betinget af, at ansøgeren har gjort  \r\n\r\n opmærksom på, at vedkommende gerne vil benytte sig af sin ret til en  \r\n\r\n personlig samtale. Ansøgeren har ret til en personlig samtale undtagen i  \r\n\r\n følgende to situationer: </P>  \r\n\r\n<P>- Ved ledige stillinger har arbejdsgiveren ikke pligt til at indkalde en  \r\n\r\n ansøger med handicap til en personlig ansættelsessamtale, hvis ansøgeren med  \r\n\r\n handicap ikke opfylder de formelle uddannelseskrav til den ledige stilling.  \r\n\r\n</P>  \r\n\r\n<P>- Ved ledige bevillinger har myndigheden ikke pligt til at indkalde en  \r\n\r\n ansøger med handicap til en personlig samtale, hvis ansøgeren med handicap er  \r\n\r\n åbenbart ringere kvalificeret end samtlige øvrige ansøgere. </P>  \r\n\r\n<P>Det er arbejdsgiverens vurdering, om der er tale om en af disse to  \r\n\r\n situationer. </P>  \r\n\r\n<P CLASS=PUNKT> <B>8.</B> Forhandlingspligten (§ 5, stk. 3 og § 6, stk. 3)  \r\n\r\n</P>  \r\n\r\n<P> <I>Situationer med forhandlingspligt</I>  </P>  \r\n\r\n<P>Når Arbejdsformidlingen har rettet henvendelse om ansættelse af en ansøger  \r\n\r\n med handicap i en ledig stilling efter § 5, stk. 1, eller Arbejdsformidlingen  \r\n\r\n har indstillet en ansøger med handicap til at få tildelt en ledig bevilling  \r\n\r\n efter § 6, stk. 2, er der altid forhandlingspligt, hvis ansøgeren ikke ønskes  \r\n\r\n ansat eller ikke vil få tildelt bevillingen. </P>  \r\n\r\n<P>Hvis en ansøger med handicap selv har rettet henvendelse - uden  \r\n\r\n Arbejdsformidlingens medvirken - og ansøgeren ikke er blevet ansat eller ikke  \r\n\r\n har fået tildelt en bevilling, har arbejdsgiveren/myndigheden  \r\n\r\n forhandlingspligt, hvis Arbejdsformidlingen efterfølgende vurderer, at  \r\n\r\n ansøgeren kan bestride den ledige stilling, eller at ansøgeren opfylder  \r\n\r\n kravene til den ledige bevilling. I disse tilfælde skal den offentlige  \r\n\r\n arbejdsgiver kontakte Arbejdsformidlingen om forhandling, og  \r\n\r\n Arbejdsformidlingen afgør så, om der skal forhandles. </P>  \r\n\r\n<P>I tilfælde, hvor ansøgere med handicap selv har rettet henvendelse til en  \r\n\r\n offentlig arbejdsgiver/myndighed, skal § 5, stk. 3 og § 6, stk. 3 således  \r\n\r\n sikre, at disse ansøgere ligestilles med de ansøgere, hvor  \r\n\r\n Arbejdsformidlingen har rettet henvendelse til arbejdsgiveren/myndigheden.  \r\n\r\n</P>  \r\n\r\n<P> <I>Skriftlig redegørelse</I>  </P>  \r\n\r\n<P>Hvis den offentlige arbejdsgiver ikke ønsker at ansætte ansøgeren med  \r\n\r\n handicap, skal arbejdsgiveren vente med at besætte stillingen, indtil  \r\n\r\n arbejdsgiveren har forhandlet med Arbejdsformidlingen. Forhandlingen skal  \r\n\r\n foregå på baggrund af arbejdsgiverens skriftlige redegørelse for grundene  \r\n\r\n til, at ansøgeren med handicap ikke ønskes ansat. </P>  \r\n\r\n<P>Hvis myndigheden ikke ønsker at tildele bevillingen til ansøgeren med  \r\n\r\n handicap, skal myndigheden ligeledes vente med at tildele bevillingen, indtil  \r\n\r\n myndigheden har forhandlet med Arbejdsformidlingen på baggrund af  \r\n\r\n myndighedens skriftlige redegørelse. </P>  \r\n\r\n<P> <I>Forhandlingen med Arbejdsformidlingen</I>  </P>  \r\n\r\n<P>Der stilles ingen formkrav til forhandlingen, og forhandlingen kan foregå  \r\n\r\n skriftligt eller mundtligt, eventuelt telefonisk. Det er en betingelse, at  \r\n\r\n der er foregået en reel forhandlng. En ensidig meddelelse fra arbejdsgiveren  \r\n\r\n til Arbejdsformidlingen om, at ansøgeren med handicap ikke findes egnet til  \r\n\r\n stillingen, er utilstrækkelig. Som dokumentation for forhandlingen skal  \r\n\r\n Arbejdsformidlingen udarbejde et skriftligt referat af forhandlingen, som  \r\n\r\n opbevares på sagen. </P>  \r\n\r\n<P CLASS=PUNKT> <B>9.</B> Bevillinger (§ 6 og § 7) </P>  \r\n\r\n<P> <I>Underretningspligt</I>  </P>  \r\n\r\n<P>Offentlige myndigheder har pligt til at underrette Arbejdsformidlingen om  \r\n\r\n ledige bevillinger til stadepladser m.v. og taxikørsel, jf. § 6, stk. 1.  \r\n\r\n Derved får Arbejdsformidlingen lejlighed til at udvælge ansøgere med  \r\n\r\n handicap, der er kvalificerede til at få tildelt en ledig bevilling. </P>  \r\n\r\n<P> <I>Bevilling til stadepladser m.v.</I>  </P>  \r\n\r\n<P>Der henvises til afsnittene om fortrinsadgang, den personlige samtale og  \r\n\r\n forhandlingspligten. </P>  \r\n\r\n<P> <I>Bevilling til taxakørsel</I>  </P>  \r\n\r\n<P>For så vidt angår bevillinger til taxikørsel, gælder der den særlige  \r\n\r\n undtagelse i § 7, at myndigheden kan undlade at tildele en bevilling til  \r\n\r\n taxikørsel til en ansøger med handicap, hvis vedkommende ikke opfylder  \r\n\r\n Trafikministeriets regler om taxikørsel, eller hvis ansøgeren ikke er i stand  \r\n\r\n til at udføre de arbejdsfunktioner, der forventes af en taxichauffør. </P>  \r\n\r\n<P CLASS=PUNKT> <B>10.</B> Arbejdsgiverens ansættelseskompetence </P>  \r\n\r\n<P>Det er arbejdsgiveren, der vurderer, om en ansøger med handicap er lige så  \r\n\r\n eller næsten lige så kvalificeret som de øvrige ansøgere, jf. § 1, stk. 1.  \r\n\r\n Arbejdsgiveren skal overholde samtale- og forhandlingspligten i § 5, stk. 2,  \r\n\r\n og stk. 3, men den endelige ansættelseskompetence ligger fortsat hos  \r\n\r\n arbejdsgiveren. </P>  \r\n\r\n<P CLASS=PUNKT> <B>11.</B> Forvaltningslovens regler ved afslag </P>  \r\n\r\n<P>Den offentlige arbejdsgiver/myndighed skal overholde forvaltningslovens  \r\n\r\n regler ved afslag på ansættelse i en ledig stilling eller afslag på tildeling  \r\n\r\n af bevilling til stadepladser m.v. og taxikørsel. Det fremgår af  \r\n\r\n forvaltningslovens § 23, at en ansøger, der har fået et mundtligt afslag, kan  \r\n\r\n forlange at få en skriftlig begrundelse inden 14 dage efter, at afslaget er  \r\n\r\n givet mundtligt. </P>  \r\n\r\n<P>Der er ikke efter bekendtgørelsen mulighed for at påklage arbejdsgiverens  \r\n\r\n afslag. Ansøgeren med handicap har mulighed for anlægge civilt søgsmål ved  \r\n\r\n domstolene mod den offentlige arbejdsgiver eller myndighed, f.eks. i de  \r\n\r\n tilfælde hvor ansøgeren med handicap mener at være lige så eller næsten lige  \r\n\r\n så kvalificeret som de øvrige ansøgere. </P>  \r\n\r\n<P CLASS=PUNKT> <B>12.</B> Arbejdsmarkedsrådet </P>  \r\n\r\n<P> <I>Møder med samarbejdspartnere</I>  </P>  \r\n\r\n<P>Det regionale Arbejdsmarkedsråd skal regelmæssigt afholde møder med  \r\n\r\n repræsentanter for offentlige arbejdsgivere/myndigheder og repræsentanter for  \r\n\r\n De Samvirkende Invalideorganisationer. På møderne kan det blandt andet  \r\n\r\n diskuteres, hvorledes barrierer for ansættelse af personer med handicap kan  \r\n\r\n overvindes. </P>  \r\n\r\n<P> <I>Årsberetning</I>  </P>  \r\n\r\n<P>Arbejdsmarkedsrådet skal udarbejde en årlig beretning om administrationen  \r\n\r\n af fortrinsadgangsreglerne. Beretningen skal indsendes til  \r\n\r\n Arbejdsmarkedsstyrelsen senest den 1. april. </P>  \r\n\r\n<P>I beretningen skal Arbejdsmarkedsrådet gøre rede for antallet af  \r\n\r\n anmodninger om anvendelse af fortrinsadgangsreglerne, i hvor mange af disse  \r\n\r\n tilfælde, Arbejdsformidlingen har rettet henvendelse om ansættelse eller  \r\n\r\n tildeling af bevilling, og om udfaldet af Arbejdsformidlingens henvendelser.  \r\n\r\n Arbejdsmarkedsrådet skal endvidere gøre rede for de barrierer og hindringer,  \r\n\r\n som Arbejdsformidlingen er stødt på under arbejdet med  \r\n\r\n fortrinsadgangsreglerne. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Arbejdsmarkedsstyrelsen, den 18.  \r\n\r\n december 1997 </I> </P>  \r\n\r\n<P CLASS=UNDERSKREVET-AF ALIGN=CENTER>Birger Stein Christensen </P>  \r\n\r\n<P CLASS=MINISTER ALIGN=RIGHT>/ Susanne Bruun </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/12/1997"
        },
        {
            "displayName": "Accession",
            "displayValue": "C19970019160"
        },
        {
            "displayName": "Entydig dokumentidentifikation",
            "displayValue": "CM046162"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "191"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "18/12/1997"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Arbejdsmin., Arbejdsmarkedsstyrelsen, j.nr. 96.56.60"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}