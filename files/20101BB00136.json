{
    "id": 137178,
    "title": "Forslag til folketingsbeslutning om skærpet straf for at køre uden kørekort m.v.",
    "documentTypeId": "480",
    "isSagsforlobPeriodValid": true,
    "shortName": "2010/1 BSF 136",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 12. maj 2011 af Kim Christiansen (DF), Pia Adelsteen (DF), René Christensen (DF), Kristian Thulesen Dahl (DF), Marlene Harpsøe (DF), Pia Kjærsgaard (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om skærpet straf for at køre uden kørekort m.v.</p>\r\n<p>Folketinget pålægger regeringen at fremsætte forslag til lov, der skærper straffen for kørsel uden kørekort. Den skærpede straf skal indebære, at køretøjet konfiskeres, anden gang en person kører uden kørekort. Forslaget skal endvidere indebære, at sælgere, udlejere og andre, der udlåner køretøjer, der kræver kørekort, pådrager sig et medansvar, såfremt de ikke har sikret sig, at en person har et gyldigt førerbevis i forbindelse med salg, udlejning og udlån m.v. Forslaget skal også indeholde initiativer, der sikrer hurtigere sagsbehandlingstid og øget brug af varetægtsfængsling i de nævnte sager. Indeværende forslag omfatter ikke personer, der har gyldigt førerbevis, men blot har glemt det.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>Tal fra Rigspolitiets Nationale Færdselscenter viser, at politiet sigter et stigende antal personer for at køre uden kørekort. I 2008 sigtede politiet 10.905 danskere for denne forseelse. I 2006 var tallet 10.014. I første halvår af 2009 havde politiet sigtet 6.141 personer for kørsel uden kørekort. (www.dinepenge.dk »Flere bilister har slet ikke kørekort« den 7. august 2009).</p>\r\n<p>Ovenstående tal svarer til, at politiet hver dag året rundt sigter ca. 30 personer for at køre uden kørekort. Disse tal repræsenterer formentligt blot toppen af isbjerget, da færdselspolitiet af gode grunde kun er i stand til at gennemføre stikprøvekontroller. Således udtaler direktør for Rådet for Sikker Trafik, Anders Rosbo: »Det er kritiske tal. De, som kører uden kørekort, er jo til fare for trafiksikkerheden. Samtidig skal man huske, at politiet kun laver nålestiksoperationer. Med andre ord er antallet af folk, der kører bil uden kørekort, langt højere«. (www.dinepenge.dk »Flere bilister har slet ikke kørekort« den 7. august 2009).</p>\r\n<p>Ifølge Rådet for Sikker Trafik får man en bøde, hvis man kører uden kørekort. Bødens størrelse afhænger af, om man tidligere er blevet taget i at køre uden kørekort. Følgende bødetakster dækker folk, der aldrig har taget kørekort, eller ikke har generhvervet kortet efter det er blevet frakendt dem, f.eks. for spirituskørsel. Bødetaksterne er: 1. gang: 5.000 kr.; 2. gang: 6.000 kr.; 3. gang: 7.500 kr.; 4. gang: 10.000 kr. og 5. gang: syv dages fængsel. (www.sikkertrafik.dk: »Straffen for at køre uden kørekort«). Straffen for at køre uden kørekort i frakendelsestiden, dvs. bilister, der er blevet frakendt deres kørekort, og stadig har karantæne, er: 1. gang: Én månedsløn; 2. gang: 10 dages fængsel og 3. gang: 20 dages fængsel (www.dinepenge.dk: »Flere bilister har slet ikke kørekort« den 7. august 2009). Bødetaksten er 500 kr. for personer, der har et gyldigt førerbevis, men har glemt at tage det med. Disse personer er ikke omfattet af indeværende forslag.</p>\r\n<p>Landsgennemsnitsprisen for et kørekort er ca. 12.000 kr. (www.fpn.dk: »Tusinder at spare på kørekortet« den 19. juni 2008). Prisen er bl.a. afhængig af, hvor mange køretimer man skal have. Derfor svinger priserne meget, og nogle betaler over 20.000 kr. for et kørekort. Den relativt høje pris for at tage et kørekort medvirker sandsynligvis til at få en del til at spekulere i, om det overhovedet kan betale sig at tage kørekortet. Denne situation er medlem af Folketingets Trafikudvalg, Klaus Hækkerup (S), helt enig i: »Man kan mistænke, at nogle spekulerer i, at det nok er billigere at køre uden kørekort end at tage et. Det giver ingen præventiv effekt, så jeg mener, at bødestraffen skal sættes op« (www.dinepenge.dk: »Flere bilister har slet ikke kørekort« den 7. august 2009).</p>\r\n<p>Forslagsstillerne er enige i, at bødeniveauet er for lavt, da det tilsyneladende ikke har den ønskede præventive effekt. De mange og tilsyneladende stigende antal sigtelser for at køre uden kørekort vidner herom. Forslagsstillerne mener i stedet, at det skal gøres nemmere at konfiskere køretøjet, hvis man kører uden kørekort. Dette skal gælde både for personer, der aldrig har taget et kørekort, og for folk, der kører, selv om de har fået en ubetinget frakendelse af kørekortet. Der har været eksempler på personer, der bliver taget igen og igen for at køre uden kørekort. Et eksempel: JydskeVestkysten kunne den 12. april 2010 berette om en esbjergenser, der i løbet af en periode på fem år er blevet stoppet 20 gange af politiet for at køre uden kørekort (JydskeVestkysten: »Politiet tager bil fra 33-årig uden kørekort« den 12. april 2010). Selvom det fremgår af loven, at straffen er fængsel femte gang, man kører uden kørekort, så er der eksempler på personer, der er taget 20 gange uden at have modtaget fængselsstraf. Ifølge Sydøstjyllands politi skyldes dette, at juristerne ganske enkelt overhales af nye lovovertrædelser, og de derfor ikke kan nå at få anklageskriftet klar inden den pågældende bilist sigtes endnu engang. (JydskeVestkysten: »30 gange dagligt sigtes bilister uden kort« den 5. marts 2011). Færdselslovens § 133 a giver politiet mulighed for at konfiskere køretøjer: »Ved grove overtrædelser af færdselsloven, eller hvor føreren flere gange har gjort sig skyldig i overtrædelse af færdselsloven, kan der ske konfiskation af det ved overtrædelsen anvendte motordrevne køretøj, hvortil der kræves kørekort, hvis det må anses for påkrævet for at forebygge yderligere overtrædelser af færdselsloven.«</p>\r\n<p>Færdselsloven er senest skærpet ved lov nr. 184 af 8. marts 2011, som bl.a. indebærer bødeforhøjelser og obligatorisk konfiskation af køretøjer ved kørsel uden førerret. Lovændringen træder først i kraft den 1. januar 2012. Loven bør skærpes yderligere med henblik på at gøre det nemmere at konfiskere køretøjer ved kørsel uden kørekort. Med indeværende beslutningsforslag foreslår vi, at køretøjet skal konfiskeres allerede anden gang, man kører uden kørekort. Forslagsstillerne er villige til at forhandle om, hvornår og under hvilke forudsætninger et køretøj kan og eventuelt skal konfiskeres, ligesom vi er villige til at se, om bødetaksterne også trænger til en justering i opadgående retning. Det er også nødvendigt at få reduceret sagsbehandlingstiden i disse sager, ligesom det i højere grad er nødvendigt at benytte varetægtsfængsling, således at lovbryderne ikke får mulighed for at pådrage sig flere sigtelser, mens juristerne færdiggør anklageskriftet. For at reducere antallet af personer, der kører uden kørekort, finder forslagsstillerne det endvidere nødvendigt, at der indføres bøder for at udleje og udlåne køretøjer til personer, der ikke har et gyldigt førerbevis.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Kim Christiansen</span> (DF)</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om skærpet straf for at køre uden kørekort m.v.</p>\r\n<p class=\"ForslagsNummer\">(Beslutningsforslag nr. B 136)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2010/1 BF 136",
            "stateLabel": "Bortfaldet",
            "references": [
                {
                    "shortName": "2010/1 BSF 136",
                    "title": "Forslag til folketingsbeslutning om skærpet straf for at køre uden kørekort m.v.",
                    "presentationName": "Beslutningsforslag som fremsat",
                    "documentTypeId": 480,
                    "documentId": 137178,
                    "eliUri": "/eli/ft/20101BB00136",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20101/beslutningsforslag/b136/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "13/05/2011"
        },
        {
            "displayName": "Accession",
            "displayValue": "20101BB00136"
        },
        {
            "displayName": "Entydig dokumentidentifikation",
            "displayValue": "AX013239"
        },
        {
            "displayName": "Dato for førstegangsindlæggelse",
            "displayValue": "13/05/2011"
        },
        {
            "displayName": "Dato for indlæggelse",
            "displayValue": "13/05/2011"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "136"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}