{
    "id": 84371,
    "title": "Cirkulære om begrænsning af tantieme og vederlag m.v. ",
    "documentTypeId": "140",
    "isSagsforlobPeriodValid": false,
    "shortName": "CIR1H nr 60306 af 23/04/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om begrænsning af tantieme og vederlag  \r\n\r\n m.v. </H1>  \r\n\r\n<P></P>  \r\n\r\n<BR>  \r\n\r\n<P>Ved lov nr. 128 af 31. marts 1985 er der indført begrænsning af tantieme  \r\n\r\n og vederlag m.v. </P>  \r\n\r\n<P>Loven trådte i kraft den 1. april 1985. </P>  \r\n\r\n<P>1 eksemplar af ovennævnte lov samt af industriministeriets bekendtgørelse  \r\n\r\n nr. 129 af 31. marts 1985 om kontrol med beregning af tantieme og vederlag  \r\n\r\n m.v. vedlægges. </P>  \r\n\r\n<P>Om de nye bestemmelser henvises også til forsikringstilsynets tidligere  \r\n\r\n cirkulærer af 20. juni 1975, 5. november 1976, 22. februar 1980, og 11.  \r\n\r\n november 1982, idet bemærkes, at loven i modsætning til den tidligere  \r\n\r\n lovgivning på området ikke omfatter udbytter. </P>  \r\n\r\n<P>Med hensyn til begrænsningen af tantieme og vederlag m.v. bemærkes, at  \r\n\r\n disse beløb begrænses, for så vidt angår de to første regnskabsår, for hvilke  \r\n\r\n ordinær generalforsamling afholdes den 27. marts 1985 eller senere. </P>  \r\n\r\n<P>Med hensyn til principperne for begrænsningen henvises i øvrigt til lovens  \r\n\r\n §§ 1-3. </P>  \r\n\r\n<P>Kontrollen med udbetaling af tantieme og vederlag m.v. vil finde sted på  \r\n\r\n grundlag af de til forsikringstilsynet indsendte årsregnskaber m.v., og  \r\n\r\n tilsynet vil, såfremt de til udøvelse af kontrollen fornødne oplysninger ikke  \r\n\r\n umiddelbart er til stede, anmode om yderligere oplysninger. Der er således i  \r\n\r\n loven af 31. marts 1985 ikke tale om en særlig indberetningspligt for  \r\n\r\n forsikringsselskaber. </P>  \r\n\r\n<P>Det skal endelig bemærkes, at årsregnskabet ikke vil være aflagt korrekt,  \r\n\r\n såfremt loven om begrænsning af tantieme og vederlag m.v. ikke er overholdt.  \r\n\r\n Forsikringstilsynet forudsætter derfor, at revisorerne i sådanne tilfælde  \r\n\r\n anfører dette i revisionsprotokollatet. </P>  \r\n\r\n<P>P.D.V. </P>  \r\n\r\n<P>E.B. </P>  \r\n\r\n<P>J. P. Tranberg </P>  \r\n\r\n<P>Hanne Faurholdt </P>  \r\n\r\n<P>Lov nr. 128 af 31. marts 1985 </P>  \r\n\r\n<P>Lov om begrænsning af tantieme og vederlag m.v. </P>  \r\n\r\n<P>VI MARGRETHE DEN ANDEN, af Guds Nåde Danmarks Dronning, gør vitterligt:  \r\n\r\n</P>  \r\n\r\n<P>Folketinget har vedtaget og Vi ved Vort samtykke stadfæstet følgende lov:  \r\n\r\n</P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> I aktieselskaber og anpartsselskaber må der for  \r\n\r\n de to første regnskabsår, for hvilke der den 27. marts 1985 eller senere  \r\n\r\n afholdes ordinær generalforsamling (begrænsningsårene), ikke anvendes større  \r\n\r\n beløb til tantieme, vederlag m.v. til de enkelte medlemmer af bestyrelse,  \r\n\r\n repræsentantskab og lignende organer samt til tantieme til de enkelte  \r\n\r\n medlemmer af direktionen end enten: </P>  \r\n\r\n<UL CLASS=PLAIN-LIST>  \r\n\r\n<LI>1) det beløb, den pågældende eller dennes forgænger har fået tillagt for  \r\n\r\n det regnskabsår, for hvilket der forinden den 27. marts 1985 senest er  \r\n\r\n afholdt ordinær generalforsamling (sammenligningsåret), eller </LI>  \r\n\r\n<LI>2) det beløb, den pågældende eller dennes forgænger i gennemsnit har fået  \r\n\r\n tillagt for de seneste tre regnskabsår, for hvilke der forinden den 27. marts  \r\n\r\n 1985 er afholdt ordinær generalforsamling (sammenligningsårene). </LI>  \r\n\r\n</UL>  \r\n\r\n<P CLASS=STK> <I>Stk. 2. </I> I selskaber, der kun har to sammenligningsår,  \r\n\r\n kan gennemsnittet af disse års tantieme, vederlag m.v. anvendes ved  \r\n\r\n beregningen af det tilladte beløb. Er der intet sammenligningsår, finder stk.  \r\n\r\n 4 anvendelse. </P>  \r\n\r\n<P CLASS=STK> <I>Stk. 3. </I> Ved forøgelse af antallet af medlemmer af  \r\n\r\n bestyrelse, repræsentantskab, direktion eller lignende organer kan der  \r\n\r\n tillægges det indtrædende medlem et beløb svarende til gennemsnittet af det,  \r\n\r\n som efter denne lov kan anvendes som tantieme, vederlag m.v. til de ørige  \r\n\r\n medlemmer, som modtager tantieme, vederlag m.v. i det pågældende organ. </P>  \r\n\r\n<P CLASS=STK> <I>Stk. 4. </I> Uanset bestemmelserne i stk. 1-3 er det dog  \r\n\r\n altid tilladt at anvende et beløb af i alt indtil 10.000 kr. til hvert medlem  \r\n\r\n af de nævnte organer. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Er et sammenligningsår eller begrænsningsår  \r\n\r\n kortere eller længere end 12 måneder, forhøjes eller nedsættes de i § 1  \r\n\r\n nævnte tantiemer, vederlag m.v. for vedkommende år forholdsmæssigt til det  \r\n\r\n beløb, de ville have udgjort for en 12 måneders periode. </P>  \r\n\r\n<P CLASS=STK> <I>Stk. 2. </I> Såfremt et medlem er indtrådt i eller udtrådt  \r\n\r\n af et af de i § 1 nævnte organer i løbet af et begrænsningsår, kan der højst  \r\n\r\n tillægges det pågældende medlem tantieme, vederlag m.v. i forhold til  \r\n\r\n antallet af påbegyndte måneder, den pågældende har været medlem af organet,  \r\n\r\n jfr. dog § 1, stk. 4. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Bestemmelserne i §§ 1 og 2 finder tilsvarende  \r\n\r\n anvendelse i andre erhvervsdrivende selskaber og foreninger med begrænset  \r\n\r\n ansvar, i realkredititutter og sparekasser, i andelsselskaber og  \r\n\r\n brugsforeninger samt i erhvervsdrivende fonde og lignende selvejende  \r\n\r\n institutioner. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Industriministeren kan fastsætte bestemmelser om  \r\n\r\n kontrol med lovens overholdelse og kan herunder påbyde indsendelse af  \r\n\r\n oplysninger om beregning af tantieme og vederlag m.v. </P>  \r\n\r\n<P CLASS=STK> <I>Stk. 2. </I> Undlader ledelsen af et selskab m.v. i rette  \r\n\r\n tid at indsende påbudte oplysninger, kan kontrolmyndigheden som tvangsmiddel  \r\n\r\n pålægge de pågældende daglige eller ugentlige bøder. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Overtrædelse af §§ 1-3 straffes med bøde,  \r\n\r\n medmindre højere straf er forskyldt efter borgerlig straffelov. </P>  \r\n\r\n<P CLASS=STK> <I>Stk. 2. </I> Er de udbetalt tantieme, vederlag m.v. i strid  \r\n\r\n med loven, kan det pålægges dem, der er ansvarlige herfor, at indbetale et  \r\n\r\n tilsvarende beløb til selskabet. </P>  \r\n\r\n<P CLASS=STK> <I>Stk. 3. </I> I forskrifter, der udfærdiges i henhold til  \r\n\r\n loven, kan der fastsættes straf af bøde for overtrædelse af bestemmelserne i  \r\n\r\n forskriftene. </P>  \r\n\r\n<P CLASS=STK> <I>Stk. 4. </I> Straf i medfør af stk. 1 eller i medfør af  \r\n\r\n forskrifter udfærdiget efter stk. 3 kan pålægges selskabet, foreningen eller  \r\n\r\n institutionen som sådan. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Lovforslaget kan stadfæstes straks efter dets  \r\n\r\n vedtagelse. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Loven træder i kraft ved bekendtgørelsen i  \r\n\r\n Lovtidende. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Loven gælder ikke for Færøerne og Grønland. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Marselisborg slot, den 31.  \r\n\r\n marts 1985 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/IB STETTER </P>  \r\n\r\n<P>Industriministerets bekendtgørelse nr. 129 af 31. marts 1985 </P>  \r\n\r\n<P>Bekendtgørelse om kontrol med beregning af tantieme og vederlag m.v. </P>  \r\n\r\n<P>I medfør af § 4 og § 5, stk. 3, i lov nr. 128 af 31. marts 1985 om  \r\n\r\n begrænsning af tantieme og vederlag m.v. fastsættes: </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Kontrollen med overholdelsen af bestemmelserne i  \r\n\r\n lov nr. 128 af 31. marts 1985 om begrænsning af tantieme og vederlag m.v.  \r\n\r\n udøves af aktieselskabs-registeret, forsikringstilsynet, tilsynet med banker  \r\n\r\n og sparekasser og tilsynet med investeringsforeninger (kontrolmyndigheden).  \r\n\r\n</P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Selskaber og foreninger m.v., der omfattes af  \r\n\r\n lov om begrænsning af tantieme og vederlag m.v., men ikke af  \r\n\r\n aktieselskabsloven, anpartsselskabsloven, lov om erhvervsdrivende fonde, lov  \r\n\r\n om forsikringsvirksomhed, lov om tilsyn med pensionskasser, bank- og  \r\n\r\n sparekasseloven, lov om visse kreditinstitutter eller lov om  \r\n\r\n investeringsforeninger, skal til aktieselskabs-registeret indsende en af  \r\n\r\n bestyrelsen underskrevet og af revisor attesteret erklæring om de i det  \r\n\r\n pågældende begrænsningsår anvendte beløb til tantieme og vederlag til  \r\n\r\n bestyrelsen m.v. og tantieme til direktionen med oplysning om  \r\n\r\n beregningsgrundlaget for beløbene. Erklæringen, der afgives på en særlig  \r\n\r\n blanket, der kan rekvireres hos aktieselskabs-registeret, Kampmannsgade 1,  \r\n\r\n 1604 København V, skal også afgives, såfremt der i det enkelte begrænsningsår  \r\n\r\n ikke er udbetalt tantieme og vederlag. Erklæringen skal indsendes til  \r\n\r\n aktieselskabs-registeret senest 1 måned efter, at regnskabet for det  \r\n\r\n pågældende begrænsningsår er lovligt vedtaget. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Kontrolmyndigheden kan af de selskaber og  \r\n\r\n foreninger m.v., der er omfattet af loven, forlange sådanne oplysninger, som  \r\n\r\n er nødvendige for kontrollen med lovens overholdelse, og kan fastsætte en  \r\n\r\n frist for indsendelse af oplysningerne. Rigtigheden af oplysningerne kan  \r\n\r\n forlanges bekræftet af revisor for de pågældende selskaber, foreninger m.v.  \r\n\r\n</P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Undlader ledelsen af et selskab eller en  \r\n\r\n forening m.v. at indsende den i § 2 foreskrevne erklæring eller at afgive  \r\n\r\n oplysniner inden for den frist, der måtte være fastsat i henhold til § 3, kan  \r\n\r\n kontrolmyndigheden som tvangsmiddel pålægge de pågældende daglige eller  \r\n\r\n ugentlige bøder. </P>  \r\n\r\n<P CLASS=STK> <I>Stk. 2. </I> Overtrædelse af § 2 straffes med bøde. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Bekendtgørelsen træder i kraft dagen efter  \r\n\r\n bekendtgørelsen i Lovtidende. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Industriministeriet, den 31. marts 1985  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>IB STETTER </P>  \r\n\r\n<P CLASS=MINISTER ALIGN=RIGHT>/Merete Rasmussen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19856030609"
        },
        {
            "displayName": "Entydig dokumentidentifikation",
            "displayValue": "CM043803"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "31/10/2014"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60306"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "23/04/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "F.245-I"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}