{
    "id": 106077,
    "title": "1985 BSF 117   FORSLAG TIL FOLKETINGSBESLUTNING OM STANDSNING AF POLITIETS VÅBENSALG ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 117",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 117 </P>  \r\n\r\n<P></P>  \r\n\r\n<P>Forslag til folketingsbeslutning om standsning af politiets våbensalg </P>  \r\n\r\n<P></P>  \r\n\r\n<P>Fremsat af Lenger (VS) Elisabeth Bruun Olesen (VS) Tinning (VS) </P>  \r\n\r\n<P></P>  \r\n\r\n<P>den 14. februar 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer justitsministeren til at foranledige, at </P>  \r\n\r\n<P>politiet ophører med at drive våbensalg. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Baggrunden for forslaget er, at en del af de våben, som politiet </P>  \r\n\r\n<P>beslaglægger, videresælges til våbenhandlere, hvorefter de på ny </P>  \r\n\r\n<P>bringes i omløb. </P>  \r\n\r\n<P>Forslagsstillerne finder det af principielle grunde uacceptabelt, at </P>  \r\n\r\n<P>politiet optræder i rollen som våbensælger, og det må antages at </P>  \r\n\r\n<P>mindske tilbøjeligheden til at aflevere våben under frit </P>  \r\n\r\n<P>lejde-aktionerne, at en sådan handel finder sted. I denne </P>  \r\n\r\n<P>forbindelse er det underordnet, om det kun er egentlig beslaglagte </P>  \r\n\r\n<P>våben, der på ny bringes i omløb, ligesom det også er af mindre </P>  \r\n\r\n<P>betydning, at de solgte våben er langt færre end dem, der </P>  \r\n\r\n<P>destrueres eller afleveres på museer og lignende. </P>  \r\n\r\n<P>Selv om de solgte våben via godkendte våbenhandlere ender hos </P>  \r\n\r\n<P>personer, som lovligt kan besidde dem, vil de altid repræsentere </P>  \r\n\r\n<P>en fare for før eller siden at ende i forkerte hænder enten ved </P>  \r\n\r\n<P>tyveri, eller fordi de overtages af andre i forbindelse med </P>  \r\n\r\n<P>dødsfald. Det er derfor en tilfældighed, at der ikke er </P>  \r\n\r\n<P>registreret straffelovsovertrædelser vedrørende våben, der er </P>  \r\n\r\n<P>solgt af politiet. Ifølge Aarhuus Stiftstidende den 15. januar </P>  \r\n\r\n<P>1986 er det faktisk forekommet, at politiet har beslaglagt våben, </P>  \r\n\r\n<P>som det selv har solgt. Disse våben kunne være brugt til </P>  \r\n\r\n<P>straffelovsovertrædelser, hvis de ikke var blevet beslaglagt </P>  \r\n\r\n<P>forinden. Også våben, der besiddes lovligt, bruges mellem år og </P>  \r\n\r\n<P>dag til straffelovsovertrædelser, fordi de tilfældigvis er i </P>  \r\n\r\n<P>nærheden, når en person tilfældigvis handler i affekt. Af denne </P>  \r\n\r\n<P>grund bliver affekthandlingen pludselig alvorligere, end den ville </P>  \r\n\r\n<P>være blevet, hvis der ikke var et våben i nærheden. </P>  \r\n\r\n<P>Som kriminalkommissær Anton Sørensen fra Københavns politis tyveri- </P>  \r\n\r\n<P>og røveriafdeling udtaler til Berlingske Tidende den 30. januar </P>  \r\n\r\n<P>1986 (ganske vist om våben, der besiddes illegalt, men efter </P>  \r\n\r\n<P>forslagsstillernes opfattelse med samme gyldighed, som hvis </P>  \r\n\r\n<P>våbnene besiddes legalt): </P>  \r\n\r\n<P>&#187;Folk må huske, at hvis de undlader at aflevere våben, som har </P>  \r\n\r\n<P>affektionsværdi, måske fordi en pårørende deltog i </P>  \r\n\r\n<P>modstandsbevægelsen, så risikerer de, at våbenet bliver stjålet </P>  \r\n\r\n<P>fra dem og senere anvendt ved et væbnet røveri. Eller at deres </P>  \r\n\r\n<P>børn eller børnebørn kommer til skade ved et vådeskud.&#171; </P>  \r\n\r\n<P>Efter forslagsstillernes opfattelse er det derfor vigtigt at begrænse </P>  \r\n\r\n<P>den samlede våbenmængde, der er i omløb i samfundet. Dette vil </P>  \r\n\r\n<P>ikke nødvendigvis være konsekvensen af nærværende </P>  \r\n\r\n<P>beslutningsforslag, idet reglerne for lovlig våbenbesiddelse ikke </P>  \r\n\r\n<P>ændres; men muligheden for at nedbringe den samlede våbenmængde i </P>  \r\n\r\n<P>samfundet gennem vedtagelse af nærværende beslutningsforslag er </P>  \r\n\r\n<P>alligevel til stede, fordi det modvirker de negative psykologiske </P>  \r\n\r\n<P>virkninger af politiets våbensalg. </P>  \r\n\r\n<P>En vedtagelse af forslaget vil føre til en mindreindtægt på </P>  \r\n\r\n<P>400.000-500.000 kr. pr. år, jfr. justitsministerens besvarelse af </P>  \r\n\r\n<P>spørgsmål S 551 (folketingsåret 1985-86), der er optrykt som </P>  \r\n\r\n<P>bilag. Selv om ministeren karakteriserer dette beløb som &#187;ikke </P>  \r\n\r\n<P>helt ubetydeligt&#171;, finder forslagsstillerne, at det offentlige vil  \r\n\r\n</P>  \r\n\r\n<P>kunne klare sig alligevel uden mærkbare problemer. </P>  \r\n\r\n<P>Bilag </P>  \r\n\r\n<P>Justitsministerens besvarelse af spørgsmål nr. S 551 fra </P>  \r\n\r\n<P>folketingsmedlem Lenger (VS) </P>  \r\n\r\n<P>Spørgsmål: </P>  \r\n\r\n<P>&#187;Vil ministeren oplyse, hvad der bliver af de våben, som med </P>  \r\n\r\n<P>mellemrum indsamles under løfte om frit lejde, eller som </P>  \r\n\r\n<P>beslaglægges af politiet?&#187; </P>  \r\n\r\n<P>Svar: </P>  \r\n\r\n<P>Ved den i 1970 gennemførte frit lejde-aktion blev der indleveret ca. </P>  \r\n\r\n<P>12.000 våben. Langt størstedelen (ca. 75 pct.) blev destrueret </P>  \r\n\r\n<P>umiddelbart efter indsamlingen. Et mindre antal våben blev </P>  \r\n\r\n<P>overdraget til museumsbrug, til forsvaret, til brug for De Danske </P>  \r\n\r\n<P>Skytte-, Gymnastik- og Idrætsforeninger samt til politiet. </P>  \r\n\r\n<P>Justitsministeriet har ved gennemførelsen af det frie lejde i januar </P>  \r\n\r\n<P>1986 tilkendegivet, at de våben, som kommer ind ved aktionen, som </P>  \r\n\r\n<P>altovervejende hovedregel vil blive destrueret. </P>  \r\n\r\n<P>Med hensyn til inddragelse af andre våben end dem, der frivilligt </P>  \r\n\r\n<P>afleveres under frit lejde-aktionen, kan jeg oplyse, at politiet </P>  \r\n\r\n<P>som et led i sit almindelige arbejde årligt medvirker ved </P>  \r\n\r\n<P>konfiskation af et betydeligt antal våben. Rigspolitichefen har </P>  \r\n\r\n<P>oplyst, at der også for så vidt angår konfiskerede våben for </P>  \r\n\r\n<P>hovedpartens vedkommende sker destruktion. Et antal </P>  \r\n\r\n<P>funktionsdygtige våben bortsælges dog ved auktionssalg til </P>  \r\n\r\n<P>godkendte våbenhandlere. Indtægterne ved dette salg - der har </P>  \r\n\r\n<P>fundet sted siden 1976 - andrager for tiden årligt 400.000-500.000 </P>  \r\n\r\n<P>kr. Der er ikke ved rigspolitichefembedet i den nævnte periode </P>  \r\n\r\n<P>registreret tilfælde, hvor sådanne solgte våben på ny er blevet </P>  \r\n\r\n<P>anvendt til gennemførelse af en overtrædelse af straffeloven. En </P>  \r\n\r\n<P>væsentlig del af de bortsolgte våben videresælges til udlandet. </P>  \r\n\r\n<P>Rigspolitichefen har supplerende bemærket, at han ud fra et </P>  \r\n\r\n<P>politimæssigt synspunkt finder det ubetænkeligt at fortsætte den </P>  \r\n\r\n<P>beskrevne procedure for så vidt angår destruktion og salg af </P>  \r\n\r\n<P>konfiskerede våben, som årligt indbringer staten et ikke helt </P>  \r\n\r\n<P>ubetydeligt beløb. Jeg er enig med rigspolitichefen heri. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00117"
        },
        {
            "displayName": "Entydig dokumentidentifikation",
            "displayValue": "CL005716"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "117"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}