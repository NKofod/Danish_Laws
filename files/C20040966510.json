{
    "id": 31427,
    "title": "Cirkulæreskrivelse om statsamternes adgang til at genoptage påklagede afgørelser i samværs- og forældremyndighedssager",
    "documentTypeId": "210",
    "isSagsforlobPeriodValid": true,
    "shortName": "CIS nr 9665 af 27/09/2004",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Cirkulæreskrivelse  \r\n\r\n om statsamternes adgang til at genoptage påklagede afgørelser i samværs- og  \r\n\r\n forældremyndighedssager  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekstoverskrift\">  \r\n\r\n 1. Indledning  \r\n\r\n</P>  \r\n\r\n<P class=\"TekstV\">  \r\n\r\n Hidtil har statsamterne ikke haft kompetence til at genoptage  \r\n\r\n en påklaget sag på eget initiativ, medmindre klageren frafaldt klagen over  \r\n\r\n for  \r\n\r\n statsamtet.  \r\n\r\n</P>  \r\n\r\n<P class=\"TekstV\">  \r\n\r\n Med vedtagelsen af lov nr. 446 af 9. juni 2004 om ændring af  \r\n\r\n lov om ægteskabs indgåelse og opløsning (Regelforenkling på det  \r\n\r\n familieretlige  \r\n\r\n område) blev der indført en bemyndigelsesbestemmelse i § 31, stk. 2, i lov om  \r\n\r\n forældremyndighed og samvær, hvorefter justitsministeren kan fastsætte regler  \r\n\r\n om klagers behandling.  \r\n\r\n</P>  \r\n\r\n<P class=\"TekstV\">  \r\n\r\n Med hjemmel heri er der ved bekendtgørelse nr. 929 af 14.  \r\n\r\n september 2004 i § 27 b i forældremyndighedsbekendtgørelsen (bekendtgørelse  \r\n\r\n nr.  \r\n\r\n 874 af 24. oktober 2002) fastsat regler om statsamternes adgang til at  \r\n\r\n genoptage en påklaget afgørelse om samvær eller forældremyndighed.  \r\n\r\n</P>  \r\n\r\n<P class=\"TekstV\">  \r\n\r\n Denne bestemmelse, der træder i kraft den 1. oktober 2004, har  \r\n\r\n følgende ordlyd:  \r\n\r\n</P>  \r\n\r\n<DIV CLASS=PARAGRAF ID=\"P27 b\">  \r\n\r\n<P class=\"Paragraftekst\"> »<B> §&nbsp;27 b.  \r\n\r\n</B>  \r\n\r\n Statsamtet kan genoptage behandlingen af en påklaget afgørelse, hvis  \r\n\r\n</P>  \r\n\r\n<P class=\"Litra\">  \r\n\r\n 1) klagen indeholder en ansøgning, som statsamtet ikke har taget  \r\n\r\n stilling til,  \r\n\r\n</P>  \r\n\r\n<P class=\"Litra\">  \r\n\r\n 2) klagen indeholder væsentlige nye oplysninger,  \r\n\r\n</P>  \r\n\r\n<P class=\"Litra\">  \r\n\r\n 3)  \r\n\r\n der foreligger væsentlige oplysninger, som statsamtet  \r\n\r\n ikke har taget stilling til, eller  \r\n\r\n</P>  \r\n\r\n<P class=\"Litra\">  \r\n\r\n 4) der er begået sagsbehandlingsfejl, der kan have betydning for  \r\n\r\n afgørelsen.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Klageren  \r\n\r\n kan påklage statsamtets beslutning om at genoptage sagen til  \r\n\r\n Familiestyrelsen.«  \r\n\r\n</P>  \r\n\r\n<P class=\"Tekstoverskrift\">  \r\n\r\n 2. Adgang til genoptagelse  \r\n\r\n</P>  \r\n\r\n<P class=\"TekstV\">  \r\n\r\n Bestemmelsen i § 27 b i forældremyndighedsbekendtgørelsen giver  \r\n\r\n statsamterne mulighed for at genoptage en sag, hvis der i forbindelse med en  \r\n\r\n klage bliver påberåbt væsentlige nye oplysninger, der kan have betydning for  \r\n\r\n afgørelsens resultat, eller hvis klagen indeholder nye ansøgninger. Det samme  \r\n\r\n gælder for situationer, hvor der ikke er taget konkret stilling til bestemte  \r\n\r\n oplysninger eller ansøgninger. Endvidere kan sagen genoptages ved alvorlige  \r\n\r\n sagsbehandlingsfejl, der kan have betydning for afgørelsens resultat.  \r\n\r\n</P>  \r\n\r\n<P class=\"Tekstoverskrift\">  \r\n\r\n 3. Nye ansøgninger  \r\n\r\n</P>  \r\n\r\n<P class=\"TekstV\">  \r\n\r\n Efter det almindelige to-instans-princip skal realiteten i en  \r\n\r\n sag som udgangspunkt behandles af 2 instanser.  \r\n\r\n</P>  \r\n\r\n<P class=\"TekstV\">  \r\n\r\n Statsamtet bør derfor genoptage behandlingen af en påklaget sag  \r\n\r\n i det omfang, der i klagen fremsættes nye ansøgninger, eller hvis klagen  \r\n\r\n indeholder en ansøgning, der allerede var fremsat under behandlingen af  \r\n\r\n sagen,  \r\n\r\n men som statsamtet ikke har taget stilling til ved den påklagede afgørelse.  \r\n\r\n</P>  \r\n\r\n<P class=\"TekstV\">  \r\n\r\n Hvis statsamtet i realiteten har taget stilling til den nye  \r\n\r\n ansøgning, bør statsamtet ikke genoptage sagen, men følge den almindelige  \r\n\r\n fremgangsmåde for behandling af klager. Dette kan f.eks. dreje sig om  \r\n\r\n følgende  \r\n\r\n situationer (listen er ikke udtømmende):  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Tilfælde, hvor parten  \r\n\r\n ikke har fået medhold i alt, hvad denne ønskede, og i klagen ønsker (endnu)  \r\n\r\n mere, f.eks. hvis der er fastsat hverdagssamvær med én overnatning, og der nu  \r\n\r\n søges om to overnatninger.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Tilfælde, hvor den nye  \r\n\r\n ansøgning ikke &#148;kan&#148; imødekommes, f.eks. en ansøgning om  \r\n\r\n deleordning, om  \r\n\r\n ligedeling af alle skolefridage, eller andet, der ligger klart uden for, hvad  \r\n\r\n der efter en generel eller konkret betragtning ville blive fastsat.  \r\n\r\n Beslutningen om ikke at genoptage sagen i disse tilfælde forudsætter dog som  \r\n\r\n altovervejende hovedregel, at statsamtet er bekendt med modpartens holdning  \r\n\r\n til  \r\n\r\n spørgsmålet.  \r\n\r\n</P>  \r\n\r\n<P class=\"Tekstoverskrift\">  \r\n\r\n 4. Væsentlige nye oplysninger  \r\n\r\n</P>  \r\n\r\n<P class=\"TekstV\">  \r\n\r\n Kriteriet &#148;væsentlige nye oplysninger&#148; har to led. For det  \r\n\r\n første skal der være tale om &#148;nye&#148; oplysninger, dvs. oplysninger  \r\n\r\n som ikke har  \r\n\r\n været inddraget i statsamtets tidligere behandling af sagen. For det andet  \r\n\r\n skal  \r\n\r\n oplysningerne være &#148;væsentlige&#148;, dvs. at de skal være egnede til at  \r\n\r\n give afgørelsen  \r\n\r\n et andet indhold.  \r\n\r\n</P>  \r\n\r\n<P class=\"TekstV\">  \r\n\r\n I det følgende gennemgås nogle situationer, hvor statsamtet som  \r\n\r\n følge af &#148;væsentlige nye oplysninger&#148; bør genoptage behandlingen af  \r\n\r\n en  \r\n\r\n samværssag (listen er ikke udtømmende):  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Parterne har indgået  \r\n\r\n en aftale om samvær, og statsamtet har udstedt en resolution i  \r\n\r\n overensstemmelse  \r\n\r\n med aftalen. Klageren er efterfølgende blevet utilfreds med aftalen og  \r\n\r\n påklager  \r\n\r\n derfor &#148;afgørelsen&#148;. Der er her reelt tale om en ny ansøgning og  \r\n\r\n ikke en klage.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Statsamtet har f.eks.  \r\n\r\n ændret et samvær og lagt vægt på, at klageren under behandlingen af sagen  \r\n\r\n ikke  \r\n\r\n har protesteret mod den anden parts ansøgning om ændring. I klagen  \r\n\r\n protesterer  \r\n\r\n klageren mod ændringen.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Klagen indeholder  \r\n\r\n oplysninger om eller er bilagt udtalelser fra psykolog, institution m.v., som  \r\n\r\n ikke tidligere har været inddraget i sagen.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n I tilfælde af  \r\n\r\n &#148;samværsumulighed&#148;, f.eks. i konsekvens af en af parternes  \r\n\r\n flytning.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n I tilfælde, hvor  \r\n\r\n statsamtet har afslået en ansøgning om samvær, og det i klagen oplyses, at  \r\n\r\n bopælsforælderen  \r\n\r\n nu er indforstået med, at der er samvær.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n I tilfælde, hvor  \r\n\r\n klagen indgives længe efter afgørelsen, og forholdene muligvis kan have  \r\n\r\n ændret  \r\n\r\n sig væsentligt siden afgørelsen.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Der klages over  \r\n\r\n statsamtets behandling af sagen. I så fald er det mest hensigtsmæssigt, at  \r\n\r\n statsamtet  \r\n\r\n redegør for sagsbehandlingen over for parten og henviser parten til at  \r\n\r\n påklage  \r\n\r\n sagen, hvis parten ikke er enig i statsamtets redegørelse.  \r\n\r\n</P>  \r\n\r\n<P class=\"Tekstoverskrift\">  \r\n\r\n 5. Væsentlige oplysninger, som statsamtet ikke har  \r\n\r\n taget stilling til  \r\n\r\n</P>  \r\n\r\n<P class=\"TekstV\">  \r\n\r\n En klage kan indeholde henvisning til oplysninger, som kan være  \r\n\r\n af væsentlig betydning for sagen, og som statsamtet havde på  \r\n\r\n afgørelsestidspunktet, men som statsamtet ikke har taget stilling til i  \r\n\r\n afgørelsen. Dette kan f.eks. være tilfældet, hvis statsamtet i forbindelse  \r\n\r\n med  \r\n\r\n behandlingen af klagen bliver opmærksom på, at der ikke er taget stilling  \r\n\r\n til,  \r\n\r\n om der skulle afholdes en samtale med barnet, der er i en aldersgruppe, der  \r\n\r\n normalt høres i den pågældende sagstype.  \r\n\r\n</P>  \r\n\r\n<P class=\"TekstV\">  \r\n\r\n Statsamtet bør endvidere genoptage sagen, hvis statsamtet ikke  \r\n\r\n har tillagt oplysningerne den fornødne vægt, eller hvis begrundelsen for  \r\n\r\n afgørelsen ikke opfylder kravene i forvaltningslovens § 24.  \r\n\r\n</P>  \r\n\r\n<P class=\"Tekstoverskrift\">  \r\n\r\n 6. Sagsbehandlingsfejl  \r\n\r\n</P>  \r\n\r\n<P class=\"TekstV\">  \r\n\r\n Hvis statsamtet ved modtagelsen af klagen bliver opmærksom på,  \r\n\r\n at der er begået sagsbehandlingsfejl i forbindelsen med afgørelsen, kan  \r\n\r\n statsamtet genoptage sagen.  \r\n\r\n</P>  \r\n\r\n<P class=\"TekstV\">  \r\n\r\n Dette kan f.eks. være tilfældet, hvis afgørelsen er truffet  \r\n\r\n uden hensyntagen til praksis på området (retningslinier af relevans for  \r\n\r\n sagen),  \r\n\r\n hvis statsamtet har undladt at partshøre over oplysninger, eller hvis  \r\n\r\n statsamtet har undladt at give en part aktindsigt.  \r\n\r\n</P>  \r\n\r\n<P class=\"TekstV\">  \r\n\r\n Statsamtet kan også genoptage sagen, hvis oplysningsgrundlaget  \r\n\r\n ikke har været tilstrækkeligt f.eks. fordi statsamtet har undladt at indhente  \r\n\r\n oplysninger eller søgt væsentlige oplysninger bekræftet.  \r\n\r\n</P>  \r\n\r\n<P class=\"Tekstoverskrift\">  \r\n\r\n 7. Begrundelse og klagevejledning  \r\n\r\n</P>  \r\n\r\n<P class=\"TekstV\">  \r\n\r\n Statsamtet skal begrunde en beslutning om at genoptage en  \r\n\r\n påklaget afgørelse. Afgørelsen skal derfor meddeles klageren skriftligt.  \r\n\r\n Samtidig skal klageren orienteres om muligheden for at påklage beslutningen  \r\n\r\n om  \r\n\r\n at genoptage klagen til Familiestyrelsen. Dette gælder dog ikke, hvis  \r\n\r\n klageren  \r\n\r\n er indforstået med, at statsamtet genoptager sagen.  \r\n\r\n</P>  \r\n\r\n<P class=\"Tekstoverskrift\">  \r\n\r\n 8. Forhåndsklager  \r\n\r\n</P>  \r\n\r\n<P class=\"TekstV\">  \r\n\r\n Det forekommer, at en part &#150; inden en afgørelse er truffet &#150;  \r\n\r\n meddeler statsamtet, at afgørelsen ønskes indbragt for Familiestyrelsen,  \r\n\r\n medmindre parten ved afgørelsen fuldt ud får medhold. Dette sker bl.a., hvor  \r\n\r\n statsamtet inden afgørelsen i en agterskrivelse har meddelt afgørelsens  \r\n\r\n indhold  \r\n\r\n til parterne.  \r\n\r\n</P>  \r\n\r\n<P class=\"TekstV\">  \r\n\r\n En forhåndsklage har imidlertid ikke bindende virkning for  \r\n\r\n statsamtet. Derfor bør statsamtet i disse situationer som udgangspunkt afgøre  \r\n\r\n sagen på normal vis og give klagevejledning. Statsamtet bør dog samtidig i  \r\n\r\n klagevejledningen meddele parten, at statsamtet er bekendt med, at afgørelsen  \r\n\r\n er &#148;forhåndsklaget&#148;, men at statsamtet ikke vil fremsende sagen til  \r\n\r\n Familiestyrelsen, før der er indgivet en egentlig klage.  \r\n\r\n</P>  \r\n\r\n<P class=\"Tekstoverskrift\">  \r\n\r\n 9. Overgangsbestemmelse  \r\n\r\n</P>  \r\n\r\n<P class=\"TekstV\">  \r\n\r\n Statsamtets adgang til at genoptage en påklaget afgørelse  \r\n\r\n finder også anvendelse på klager og ansøgninger, der er modtaget i statsamtet  \r\n\r\n før den 1. oktober 2004, men som ikke er færdigbehandlet inden dette  \r\n\r\n tidspunkt.  \r\n\r\n</P>  \r\n\r\n</DIV><!-- End of \"§ 27 b\" -->  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Familiestyrelsen, den 27. september  \r\n\r\n 2004</I></P>  \r\n\r\n<P CLASS=SIGN1 ALIGN=\"CENTER\">Lars Thøgersen</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/12/2004"
        },
        {
            "displayName": "Accession",
            "displayValue": "C20040966510"
        },
        {
            "displayName": "Entydig dokumentidentifikation",
            "displayValue": "BG000106"
        },
        {
            "displayName": "Dato for førstegangsindlæggelse",
            "displayValue": "13/12/2004"
        },
        {
            "displayName": "Dato for indlæggelse",
            "displayValue": "25/06/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9665"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "27/09/2004"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Familiestyrelsen"
        },
        {
            "displayName": "Ressortministeriets journalnummer",
            "displayValue": "Familie- og Forbrugermin.,<br />Familiestyrelsen, j.nr. 04-5019-00029"
        },
        {
            "displayName": "Stikord",
            "displayValue": "ansøgninger, forhåndsklager, forældremyndighed, genoptagelse, påklagede afgørelser, samvær"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}