{
    "id": 36619,
    "title": "Holdingstiftelse - ligningslovens § 16 B, stk. 5. Bindende forhåndsbesked (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 18981 af 20/12/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Selskab A's salg af aktier i Selskab B til A's svenske moderselskab M  \r\n\r\n fandtes p.g.a. aktiekapitalens størrele og aktiernes fordeling på aktionærer  \r\n\r\n ikke omfattet af LL § 16 B, stk. 5. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Holdingstiftelse - ligningslovens § 16 B, stk.  \r\n\r\n 5. Bindende forhåndsbesked (* 1) </H1>  \r\n\r\n<P></P>  \r\n\r\n<P>Ligningsrådet blev anmodet om forhåndsbesked om følgende: </P>  \r\n\r\n<P>Vil selskab A's salg af aktierne i selskab B til A's svenske moderselskab  \r\n\r\n M være omfattet af bestemmelsen i ligningslovens § 16 B, stk. 5? </P>  \r\n\r\n<P>De nærmere omstændigheder var følgende: Det svenske moderselskab, M, ejer  \r\n\r\n samtlige </P>  \r\n\r\n<P>aktier i det danske selskab A. Som led i en strukturændring ønsker M at  \r\n\r\n blive direkte ejer af aktierne i selskab B, der er et 90% ejet datterselskab  \r\n\r\n af A. De øvrige aktier i selskab B ejes af et schweizisk selskab. </P>  \r\n\r\n<P>A og B er en del af en stor svensk koncern. Ifølge ligningslovens § 16 B,  \r\n\r\n stk. 5, vil et selskab, der afstår aktier, blive beskattet af hele  \r\n\r\n afståelsessummen efter de samme regler, der ifølge stk. 2 gælder for  \r\n\r\n personlige aktionærer, såfremt en person eller dennes ægtefælle ved  \r\n\r\n afståelsen havde en væsentlig indflydelse i det selskab, der afstår aktierne,  \r\n\r\n og på samme tidspunkt havde en væsentlig indflydelse i det købende selskab  \r\n\r\n (holdingselskabet). Det er i den forbindelse uden betydning, om  \r\n\r\n aktieoverdragelsen sker ved salg eller ved udlæg som en del af  \r\n\r\n likvidationsprovenuet, idet sidstnævnte forhold sidestilles med et salg. </P>  \r\n\r\n<P>Efter bestemmelsen i ligningslovens § 16 B, stk. 5, er det således en  \r\n\r\n forudsætning for at medregne afståelsessummen i den skattepligtige indkomst,  \r\n\r\n at en person eller dennes ægtefælle ved afståelsen havde en væsentlig  \r\n\r\n indflydelse i det selskab, der afstår aktierne, og på samme tidspunkt havde  \r\n\r\n en væsentlig indflydelse i holdingselskabet. </P>  \r\n\r\n<P>I Skattedepartementets cirkulære nr. 50 af 13. maj 1985, pkt. 5, litra c,  \r\n\r\n er anført, at det må bero på en konkret vurdering, om der foreligger en  \r\n\r\n væsentlig indflydelse i såvel det selskab, som afstår aktierne, som i det  \r\n\r\n købende selskab (holdingselskabet). Udtrykket væsentlig indflydelse er ifølge  \r\n\r\n cirkulæret ikke begrænset til tilfælde, hvor personen eller dennes ægtefælle  \r\n\r\n har en væsentlig indflydelse i selskaberne, men også til tilfælde, hvor  \r\n\r\n aktieafståelsen har fundet sted efter fælles overenskomst mellem flere af  \r\n\r\n selskabets aktionærer, der hver især ejer mindre end 25%, men tilsammen en  \r\n\r\n væsentlig del af aktiekapitalen i det overdragende selskab, når samme  \r\n\r\n aktionærkreds også bliver ejere af aktierne i holdingselskabet. </P>  \r\n\r\n<P>Som det fremgår af loven og det nævnte cirkulære, tager bestemmelsen alene  \r\n\r\n sigte på tilfælde, hvor en person eller en personkreds har den væsentlige  \r\n\r\n indflydelse i selskaberne. </P>  \r\n\r\n<P>I den foreliggende sag indehaves aktierne i det bestemmende svenske  \r\n\r\n selskab af ca. 40.000 aktionærer. Ca. 60% af aktionærerne er institutionelle  \r\n\r\n aktionærer eller selskaber. De øvrige 40% ejes af personlige aktionærer. </P>  \r\n\r\n<P>Ligningsrådet svarede herefter: </P>  \r\n\r\n<P>Når henses til det oplyste om aktiekapitalens størrelse og aktiernes  \r\n\r\n fordeling på aktionærer, finder rådet ikke, at det omhandlede forhold er  \r\n\r\n omfattet af ligningslovens § 16 B, stk. 5. </P>  \r\n\r\n<P>Statsskattedirektoratets kommentar: </P>  \r\n\r\n<P>Holdingreglerne i ligningslovens § 16 B har nu været gældende i 4 år. </P>  \r\n\r\n<P>I en situation som den foreliggende, hvor der sker omgruppering af datter-  \r\n\r\n eller datterdatterselskaber inden for en koncern, der i sidste ende ejes af  \r\n\r\n en bred og mere ubestemt aktionærkreds, har Statsskattedirektoratet hidtil  \r\n\r\n været tilbøjelig til at mene, at aktieoverdragelsen var omfattet af  \r\n\r\n holdingreglerne. Man har fundet, at denne opfattelse kunne støttes på, at  \r\n\r\n aktieafståelsen har fundet sted efter fælles overenskomst mellem flere af  \r\n\r\n selskabets aktionærer, der hver især ejer mindre end 25%, men tilsammen en  \r\n\r\n væsentlig del af aktiekapitalen i det overdragende selskab. </P>  \r\n\r\n<P>Afgørelsen i den ovenfor refererede sag er en ændring af hidtidig praksis.  \r\n\r\n</P>  \r\n\r\n<P>Der er efter direktoratets opfattelse ikke betænkeligheder ved en  \r\n\r\n justering af praksis som beskrevet, der vel navnlig har betydning for en lang  \r\n\r\n række børsnoterede selskaber. </P>  \r\n\r\n<P>SD 350-4432-2923 </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen er offentliggjort: SKAT 1989/2 side 154. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19881898101"
        },
        {
            "displayName": "Entydig dokumentidentifikation",
            "displayValue": "CA004554"
        },
        {
            "displayName": "Dato for indlæggelse",
            "displayValue": "19/08/1999"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18981"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "20/12/1988"
        },
        {
            "displayName": "Administrerende myndighed",
            "displayValue": "Statsskattedirektoratet"
        },
        {
            "displayName": "Ressortministeriets journalnummer",
            "displayValue": "SO 350-4432-2923"
        },
        {
            "displayName": "Stikord",
            "displayValue": "HOLDINGSTIFTELSE, LIGNINGSLOVEN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}