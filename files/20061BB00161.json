{
    "id": 90884,
    "title": "Forslag til folketingsbeslutning Om styrkelse af det danske bidrag til den internationale sikkerhedsstyrke ISAF i Afghanistan\\nFolketinget meddeler sit samtykke til, at danske militære styrker fortsat stilles til rådighed for den internationale sikkerhedsstyrke ISAF i Afghanistan.",
    "documentTypeId": "480",
    "isSagsforlobPeriodValid": true,
    "shortName": "2006/1 BSF 161",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 10. maj 2007 af  \r\n\r\n udenrigsministeren (Per Stig Møller)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Om  \r\n\r\n styrkelse af det danske bidrag til den internationale sikkerhedsstyrke ISAF i  \r\n\r\n Afghanistan  \r\n\r\n</P>  \r\n\r\n<P class=\"Undertitel\">  \r\n\r\n Folketinget  \r\n\r\n meddeler sit samtykke til, at danske militære styrker fortsat stilles til  \r\n\r\n rådighed for den internationale sikkerhedsstyrke ISAF i Afghanistan.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til beslutningsforslaget  \r\n\r\n</P>  \r\n\r\n<P class=\"NormalInd9\">  \r\n\r\n I. FN&#146;s Sikkerhedsråd bemyndigede efter invitation fra den  \r\n\r\n daværende afghanske overgangsregering ved resolution 1386 af 20. december  \r\n\r\n 2001  \r\n\r\n og resolution 1510 af 13. oktober 2003 oprettelsen af en international  \r\n\r\n sikkerhedsstyrke (ISAF) til at bistå den afghanske overgangsregering med  \r\n\r\n opretholdelse af sikkerheden i Kabul og andre områder af Afghanistan.  \r\n\r\n Mandatet  \r\n\r\n for den internationale sikkerhedsstyrke blev forlænget frem til d. 13.  \r\n\r\n oktober  \r\n\r\n 2007 ved resolution 1707 af 12. september 2006.  \r\n\r\n</P>  \r\n\r\n<P class=\"NormalInd9\">  \r\n\r\n Det internationale samfund har gennem resolutioner i FN&#146;s  \r\n\r\n sikkerhedsråd og Afghanistan Compact, der er den overordnede ramme for  \r\n\r\n samarbejdet mellem Afghanistan og det internationale samfund, forpligtet sig  \r\n\r\n til at bidrage til national, regional og global sikkerhed og bistå den  \r\n\r\n afghanske regering med at forbedre livsvilkårene for det afghanske folk.  \r\n\r\n Afghansk ejerskab er et nøgleprincip for samarbejdet. På sikkerhedssiden  \r\n\r\n bistår  \r\n\r\n ISAF den afghanske regering med at udbrede sin myndighedsudøvelse til hele  \r\n\r\n Afghanistan samt tilvejebringe den nødvendige sikkerhed for, at den civile  \r\n\r\n genopbygningsindsats kan blive udført til gavn for den afghanske befolkning.  \r\n\r\n På  \r\n\r\n den civile side er der behov for fortsat omfattende bistand til at sikre  \r\n\r\n bedre  \r\n\r\n afghansk regeringsførelse, herunder opgør med korruption, beskyttelse af  \r\n\r\n menneskerettigheder, genopbygning, samt bekæmpelse af den ulovlige  \r\n\r\n opiumsøkonomi.  \r\n\r\n</P>  \r\n\r\n<P class=\"NormalInd9\">  \r\n\r\n NATO overtog d. 11. august 2003 ansvaret for ISAF missionen  \r\n\r\n og udarbejdede i forlængelse heraf en operationsplan. Den NATO-ledede  \r\n\r\n ISAF-styrke har siden oktober 2006 bistået den afghanske regering med at  \r\n\r\n varetage sikkerheden i hele Afghanistan, herunder gennem de såkaldte  \r\n\r\n Provincial  \r\n\r\n Reconstruction Teams, som er indsat i de fleste af Afghanistans provinser.  \r\n\r\n Styrkerne skal sikre udbredelsen af den afghanske centralregerings myndighed  \r\n\r\n til hele Afghanistan, understøtte sikkerhedssektorreformarbejdet, herunder  \r\n\r\n afvæbning  \r\n\r\n og demobilisering af væbnede grupper med henblik på at reintegrere dem i det  \r\n\r\n afghanske samfund, og bistå med at skabe sikre omgivelser, som kan bane vejen  \r\n\r\n for genopbygningsindsatsen. Indsatsen gennemføres i samvirke med nationale,  \r\n\r\n regionale og lokale politiske, militære og religiøse ledere samt ved  \r\n\r\n samarbejde  \r\n\r\n og koordination med andre internationale organisationer.  \r\n\r\n</P>  \r\n\r\n<P class=\"NormalInd9\">  \r\n\r\n Den afghanske hær og politistyrke er under genopbygning,  \r\n\r\n men kan fortsat ikke selvstændigt varetage opgaverne. Derfor har den  \r\n\r\n afghanske  \r\n\r\n regering og FN&#146;s sikkerhedsråd i sikkerhedsrådsresolution 1707 (2006)  \r\n\r\n eksplicit  \r\n\r\n anmodet om internationale militære bidrag til indsatsen i Afghanistan og  \r\n\r\n opfordret til samarbejde med den amerikansk-ledede anti-terror operation,  \r\n\r\n Operation Enduring Freedom.  \r\n\r\n</P>  \r\n\r\n<P class=\"NormalInd9\">  \r\n\r\n II. Det er i dansk interesse at bidrage bredt og langsigtet  \r\n\r\n til indsatsen i Afghanistan af følgende årsager: 1) Det er i overensstemmelse  \r\n\r\n med en aktiv dansk udenrigspolitik at bidrage til den internationale indsats,  \r\n\r\n der udspringer af FN&#146;s sikkerhedsrådsresolutioner og Afghanistan  \r\n\r\n Compact; 2)  \r\n\r\n Sikring af stabile forhold i Afghanistan er en forudsætning for, at den  \r\n\r\n civile  \r\n\r\n genopbygning og opbygning af lokale institutioner på lokalt, regionalt og  \r\n\r\n nationalt niveau fører til et stabilt Afghanistan til gavn for såvel det  \r\n\r\n afghanske folk som for den globale sikkerhedssituation ved, at Afghanistan  \r\n\r\n ikke  \r\n\r\n igen bliver hjemsted for international terrorisme; 3) Indsatsen er i  \r\n\r\n overensstemmelse med Danmarks udviklingspolitiske målsætninger, herunder  \r\n\r\n fattigdomsbekæmpelse; 4) Bidraget vil assistere den afghanske regering med at  \r\n\r\n udbrede sin myndighedsudøvelse til hele landet til gavn for national,  \r\n\r\n regional  \r\n\r\n og global sikkerhed.  \r\n\r\n</P>  \r\n\r\n<P class=\"NormalInd9\">  \r\n\r\n III. Regeringen finder det vigtigt, at Danmark styrker sit  \r\n\r\n bidrag til den internationale sikkerhedsstyrke ISAF i Afghanistan. Det er  \r\n\r\n hensigten at øge det nuværende styrkebidrag i det sydlige Afghanistan,  \r\n\r\n således  \r\n\r\n at det efter forøgelsen vil udgøre en selvstændig dansk bataljon tilknyttet  \r\n\r\n den  \r\n\r\n britisk-ledede Task Force Helmand. Bidraget ventes udsendt i 4. kvartal 2007.  \r\n\r\n Den danske bataljon vil skulle gennemføre sikkerheds- og  \r\n\r\n stabiliseringsoperationer under ledelse af den britisk-ledede Task Force  \r\n\r\n Helmand og i henhold til ISAF&#146;s operationsplan. Styrkernes opgaver vil  \r\n\r\n derfor  \r\n\r\n variere fra varetagelse af sikringsopgaver til egentlige kamphandlinger i  \r\n\r\n form  \r\n\r\n af enten selvstændig indsættelse eller som led i mere omfattende og  \r\n\r\n bredspektrede sikkerhedsoperationer.  \r\n\r\n</P>  \r\n\r\n<P class=\"NormalInd9\">  \r\n\r\n En del af det danske styrkebidrags ansvar vil være &#150; under  \r\n\r\n hensyntagen til sikkerhedssituationen &#150; at levere den tilstrækkelige  \r\n\r\n beskyttelse  \r\n\r\n til civilrådgiverne udsendt af Udenrigsministeriet til Lashkar Gah for hermed  \r\n\r\n at sikre bevægelsesfriheden og med henblik på at understøtte og facilitere en  \r\n\r\n øget genopbygningsindsats. Derudover vil regeringen imødekomme en anmodning  \r\n\r\n fra  \r\n\r\n NATO om at stille et bidrag på ca. 45 personer til driften af Kandahar  \r\n\r\n lufthavn. Bidraget vil understøtte de øvrige danske bidrag til Task Force  \r\n\r\n Helmand.  \r\n\r\n</P>  \r\n\r\n<P class=\"NormalInd9\">  \r\n\r\n Det er i forbindelse med styrkelsen af indsatsen i syd  \r\n\r\n regeringens hensigt yderligere at koncentrere det danske bidrag til ISAF  \r\n\r\n geografisk med hovedfokus på det sydlige Afghanistan. Regeringen vil derfor  \r\n\r\n tilpasse bidraget til det tysk-ledede Provincial Reconstruction Team i  \r\n\r\n Feyzabad  \r\n\r\n fra ca. 40 til ca. 20 personer, mens bidraget på ca. 6 personer til det  \r\n\r\n svensk-ledede Provincial Reconstruction Team i Mazar-e-Sharif vil blive  \r\n\r\n udfaset. Derudover vil det danske bidrag på ca. 10 personer til driften af  \r\n\r\n lufthavnen i Kabul kun blive opretholdt, indtil en anden nation vil kunne  \r\n\r\n overtage forpligtelserne. Bidraget på ca. 10 personer til både det  \r\n\r\n litauisk-ledede  \r\n\r\n Provincial Reconstruction Team i Chaghcharan og til det danske bidrag til  \r\n\r\n ISAF&#146;s hovedkvarter vil blive opretholdt uændret, mens hovedparten af  \r\n\r\n det  \r\n\r\n udsendte bidrag til ISAF&#146;s hovedkvarter under Multinational Corps North  \r\n\r\n East vil  \r\n\r\n blive hjemtaget i august 2007. Hele bidraget til Multinational Corps North  \r\n\r\n East  \r\n\r\n vil blive udfaset endeligt i februar 2008.  \r\n\r\n</P>  \r\n\r\n<P class=\"NormalInd9\">  \r\n\r\n Hensynet til den nødvendige operationssikkerhed,  \r\n\r\n selvbeskyttelse og handlefrihed gør det vigtigt, at sammensætningen og  \r\n\r\n omfanget  \r\n\r\n af de danske landmilitære bidrag bliver fleksibel. Det samlede styrkebidrag  \r\n\r\n vil  \r\n\r\n efter udvidelsen udgøre op til ca. 640 personer. Der vil i kortere perioder  \r\n\r\n kunne blive tale om mindre udsving afhængig af sikkerhedssituationen på  \r\n\r\n jorden  \r\n\r\n og det konkrete behov for at understøtte den civile genopbygningsindsats.  \r\n\r\n</P>  \r\n\r\n<P class=\"NormalInd9\">  \r\n\r\n Skulle der opstå en situation, hvor en konkret trussel mod  \r\n\r\n danske styrker eller civilt personel gør det påkrævet at træffe særlige  \r\n\r\n sikkerhedsmæssige foranstaltninger, vil der yderligere ekstraordinært kunne  \r\n\r\n udsendes et mindre bidrag på op til 40 personer i form af specialister,  \r\n\r\n herunder egentlige specialstyrker.  \r\n\r\n</P>  \r\n\r\n<P class=\"NormalInd9\">  \r\n\r\n IV. Der har været en række markante fremskridt politisk,  \r\n\r\n økonomisk og genopbygningsmæssigt i Afghanistan i løbet af de seneste 5 år. I  \r\n\r\n nord og vest, hvor NATO&#146;s engagement har varet længst, er situationen  \r\n\r\n bedre end  \r\n\r\n i syd og øst, hvor NATO kun har været til stede siden henholdsvis juli og  \r\n\r\n oktober 2006. Opbygning af demokrati er bragt fremad. I 2005 afholdtes  \r\n\r\n parlaments- og provinsvalg for første gang i 36 år. Over 40% af vælgerne var  \r\n\r\n kvinder, og kvinder udgør 28% af parlamentets medlemmer. Den første  \r\n\r\n kvindelige  \r\n\r\n provinsguvernør i Afghanistans historie blev udpeget i 2005. Fundamentale  \r\n\r\n menneskerettigheder er indskrevet i forfatningen, og en uafhængig  \r\n\r\n menneskerettighedsorganisation  \r\n\r\n forsvarer deres overholdelse. Kvinders rettigheder og muligheder er kraftigt  \r\n\r\n forbedret, og ligeret er grundfæstet i forfatningen. Efter Talebantidens  \r\n\r\n forbud  \r\n\r\n mod TV og kun få aviser, som alle var under Taleban-kontrol, er mediefrihed  \r\n\r\n nu  \r\n\r\n etableret med seks TV kanaler og ca. 300 aviser.  \r\n\r\n</P>  \r\n\r\n<P class=\"NormalInd9\">  \r\n\r\n Den afghanske økonomi er i kraftig vækst (vækstrater: 29% i  \r\n\r\n 2002, 16% i 2003, 8% i 2004, 14% i 2005). Flygtningestrømmen er vendt. 4,8  \r\n\r\n mio.  \r\n\r\n flygtninge er vendt hjem. Der er dog stadig&nbsp;ca. 3 mio. flygtninge uden  \r\n\r\n for  \r\n\r\n landets grænser.  \r\n\r\n</P>  \r\n\r\n<P class=\"NormalInd9\">  \r\n\r\n Hvor der efter Taleban kun var 550 brugbare skolebygninger  \r\n\r\n tilbage, er der de sidste år bygget og genopbygget over 2000 skoler. Under  \r\n\r\n Taleban var det forbudt for piger at modtage undervisning, og kun 1 mio.  \r\n\r\n drenge  \r\n\r\n gik i skole. Nu er der over 5 mio. elever, hvoraf 37% er piger. Antallet af  \r\n\r\n elever på højere uddannelser er steget fra 4.000 i 2001 til over 40.000,  \r\n\r\n hvoraf  \r\n\r\n ca. 20% er kvinder. Til at undervise eleverne var der i 2001 ca. 21.000  \r\n\r\n lærere,  \r\n\r\n hvoraf officielt ingen var kvinder, idet&nbsp;Taleban ikke tillod kvindelige  \r\n\r\n lærere. Der er nu over 180.000 lærere, hvoraf 1/3 er kvinder. Basispakken af  \r\n\r\n sundhedsydelser, der blev indført i 2002, dækker allerede nu 82% af  \r\n\r\n befolkningen.  \r\n\r\n</P>  \r\n\r\n<P class=\"NormalInd9\">  \r\n\r\n V. Fortsatte forbedringer af sikkerheden er en grundlæggende  \r\n\r\n forudsætning for øget stabilitet, samt for at genopbygningsindsatsen kan vise  \r\n\r\n synlige resultater. Genopbygningen er derudover afgørende for at vise den  \r\n\r\n afghanske befolkning, at den afghanske regering formår at skabe bedre  \r\n\r\n levevilkår i landet.  \r\n\r\n</P>  \r\n\r\n<P class=\"NormalInd9\">  \r\n\r\n For Danmarks vedkommende udmøntes Afghanistan Compact på  \r\n\r\n udviklingsområdet gennem den nationale udviklingsstrategi. Den danske bistand  \r\n\r\n går til fokusområderne: Genopbygning af den offentlige sektor,  \r\n\r\n menneskerettigheder  \r\n\r\n og demokratisering, uddannelse, forbedring af levevilkår for  \r\n\r\n landbefolkningen,  \r\n\r\n og nærområdeindsatser for flygtninge og internt fordrevne samt humanitære  \r\n\r\n indsatser inklusive minerydning.  \r\n\r\n</P>  \r\n\r\n<P class=\"NormalInd9\">  \r\n\r\n I forbindelse med styrkelsen af den militære indsats i  \r\n\r\n Afghanistan vil den bistandsmæssige indsats også blive styrket. Der er for  \r\n\r\n 2007  \r\n\r\n allerede truffet beslutning om at øge bistanden med 60 mio. kr. til samlet  \r\n\r\n 200  \r\n\r\n mio. kr. Dette sker ved en fremrykning af aktiviteterne under  \r\n\r\n Afghanistanrammen  \r\n\r\n 2005-09. Der vil ske en tilsvarende fremrykning af bistanden i 2008.  \r\n\r\n</P>  \r\n\r\n<P class=\"NormalInd9\">  \r\n\r\n Danmark vil fortsat koncentrere hovedparten af bistanden på  \r\n\r\n det nationale niveau med det mål at bidrage til genopbygning og udvikling i  \r\n\r\n hele landet. Fokus vil fortsat være på de allerede valgte områder, men i  \r\n\r\n erkendelse  \r\n\r\n af behovet for at styrke genopbygningsindsatsen i de sydlige provinser, hvor  \r\n\r\n sikkerhedssituationen er mest ustabil, og i lyset af ønsket om at koncentrere  \r\n\r\n den danske militære indsats i Helmand, vil en del af stigningen i  \r\n\r\n bistandsindsatsen blive udmøntet i Helmand-provinsen.  \r\n\r\n</P>  \r\n\r\n<P class=\"NormalInd9\">  \r\n\r\n Bistandsindsatsen i Helmand vil afhænge af udviklingen i  \r\n\r\n sikkerhedssituationen og forudsætter, at de danske styrker kan yde den  \r\n\r\n nødvendige sikkerhed for rådgiverne. En udvidelse af indsatsen i Helmand vil  \r\n\r\n kunne øge antallet af de kortvarende mindre projekter, som gennemføres af  \r\n\r\n forsvaret  \r\n\r\n (»samtænkningsprojekter«), øge antallet af mellemstore hurtigt  \r\n\r\n implementerbare  \r\n\r\n projekter, som udvælges af Udenrigsministeriet, og skabe forudsætningerne for  \r\n\r\n at påbegynde den langsigtede genopbygningsbistand.  \r\n\r\n</P>  \r\n\r\n<P class=\"NormalInd9\">  \r\n\r\n VI. Ligesom ligestilling er bekæmpelse af opium et  \r\n\r\n tværgående hensyn i den afghanske udviklingsstrategi og i den danske bistand.  \r\n\r\n I  \r\n\r\n relation hertil ligger Danmarks bistandsfokus på etablering af alternative  \r\n\r\n indkomstmuligheder,  \r\n\r\n gennem bidrag til finansiering af bl.a. bloktilskud til landsbyer (National  \r\n\r\n Solidarity Programme) og gennem støtte til mikrofinansieringsprogrammet  \r\n\r\n MISFA.  \r\n\r\n Dertil kommer, at også den danske bistand til uddannelse på lang sigt vil få  \r\n\r\n indflydelse på befolkningens muligheder for at skabe en tilværelse uden  \r\n\r\n opiumsøkonomien. Regeringen vil fremadrettet undersøge konkrete muligheder  \r\n\r\n for,  \r\n\r\n om Danmark kan bidrage på anden vis til bekæmpelse af opiumøkonomien, f.eks.  \r\n\r\n gennem fremme af specifikke alternative afgrøder og uddannelse af det  \r\n\r\n afghanske  \r\n\r\n grænsepoliti. I 2008 vil en ny strategi for udviklingssamarbejdet med  \r\n\r\n Afghanistan for perioden 2009-13 blive udarbejdet.  \r\n\r\n</P>  \r\n\r\n<P class=\"NormalInd9\">  \r\n\r\n VII. En kombineret militær og civil indsats er helt  \r\n\r\n nødvendig, når sikkerhedssituationen vanskeliggør genopbygning.  \r\n\r\n Samtænkningsprojekter har en dobbelteffekt &#150; dels imødekommes civile  \r\n\r\n behov i  \r\n\r\n områder, hvor sikkerhedssituationen forhindrer civile udviklingsaktører i at  \r\n\r\n udføre deres arbejde, dels får tropperne mulighed for at vise befolkningen,  \r\n\r\n at  \r\n\r\n de er til stede for at forbedre og normalisere situationen. Danmark har fra  \r\n\r\n Irak gode erfaringer med  \r\n\r\n kortsigtede,  \r\n\r\n mindre projekter gennemført af forsvaret samt med understøttelse af det  \r\n\r\n civile  \r\n\r\n genopbygningsarbejde ved at udnytte militærets logistik, inkl.  \r\n\r\n behov for personbeskyttelse og kørsel af  \r\n\r\n civil rådgivere, samt efterretninger.  \r\n\r\n</P>  \r\n\r\n<P class=\"NormalInd9\">  \r\n\r\n På NATO topmødet i Riga i november 2006 blev det efter  \r\n\r\n dansk forarbejde besluttet at udvikle konkrete forslag til forbedret  \r\n\r\n civil-militær samtænkning i NATO&#146;s operationsplanlægning. Danmark har  \r\n\r\n været forgangsland  \r\n\r\n for samtænkningen i NATO og vil fortsat arbejde intensivt for øget  \r\n\r\n koordination  \r\n\r\n af det internationale samfunds civile og militære indsatser med respekt for  \r\n\r\n afghansk ejerskab og tempo. Danmarks bestræbelser på at fremme samtænkning  \r\n\r\n vil  \r\n\r\n bl.a. foregå under en NATO/ISAF ramme i bl.a. Helmand-provinsen, hvor Danmark  \r\n\r\n arbejder tæt med UK for at styrke samtænkningen.  \r\n\r\n</P>  \r\n\r\n<P class=\"NormalInd9\">  \r\n\r\n Der vil i 2007 blive udarbejdet civile og militære  \r\n\r\n benchmarks for Danmarks styrkede indsats i Helmand-provinsen.  \r\n\r\n</P>  \r\n\r\n<P class=\"NormalInd9\">  \r\n\r\n VIII. Det øgede danske bidrag til ISAF vil blive indsat i  \r\n\r\n det sydlige Afghanistan. Der kan imidlertid også blive tale om opgaver i  \r\n\r\n andre  \r\n\r\n dele af Afghanistan inden for ISAF&#146;s operationsområde.  \r\n\r\n</P>  \r\n\r\n<P class=\"NormalInd9\">  \r\n\r\n Deltagelsen i ISAF er forbundet med risiko. Forsvarets  \r\n\r\n Efterretningstjeneste har afgivet følgende trusselsvurdering for Afghanistan:  \r\n\r\n</P>  \r\n\r\n<P class=\"NormalInd9\">  \r\n\r\n »Truslen for angreb og terrorhandlinger er høj i hele  \r\n\r\n Afghanistan. Truslen fra civile uroligheder vurderes som lav. Når der  \r\n\r\n forekommer demonstrationer, hvilket især sker i de større byer, er årsagen  \r\n\r\n som  \r\n\r\n regel af social og økonomisk karakter. Antallet af miner og mængden af  \r\n\r\n ueksploderet ammunition i Afghanistan er betragtelig. Placering af disse er  \r\n\r\n dog  \r\n\r\n oftest kendt. Truslen fra miner og ueksploderet ammunition varierer lokalt  \r\n\r\n fra  \r\n\r\n lav til høj. Truslen for beskydning af luftfartøjer i Afghanistan varierer  \r\n\r\n fra  \r\n\r\n lav til høj afhængig af flyvehøjde og område.&nbsp;Forsvarets  \r\n\r\n Efterretningstjeneste vurderer, at truslen fra spionage er høj, og at truslen  \r\n\r\n for sabotage er lav i hele Afghanistan. Truslen for undergravende virksomhed  \r\n\r\n mod danske enheder vurderes som middel i hele Afghanistan. Korruption er  \r\n\r\n udbredt og med til at gøre det nemmere for den organiserede kriminalitet at  \r\n\r\n operere i samfundet. Forsvarets Efterretningstjeneste vurderer, at truslen  \r\n\r\n fra  \r\n\r\n organiseret kriminalitet er høj i det nordlige Afghanistan, mens den er lav i  \r\n\r\n resten af landet. Hvis de danske styrker i Afghanistan bliver sat i  \r\n\r\n forbindelse  \r\n\r\n med narkotikabekæmpelsen, vil truslen stige markant.«  \r\n\r\n</P>  \r\n\r\n<P class=\"NormalInd9\">  \r\n\r\n IX. Den samlede internationale militære tilstedeværelse i  \r\n\r\n Afghanistan finder sted på grundlag af en invitation fra den afghanske  \r\n\r\n regering  \r\n\r\n samt FN&#146;s sikkerhedsrådsresolution 1386 af 20. december 2001, resolution  \r\n\r\n 1510  \r\n\r\n af 13. oktober 2003 og resolution 1707 af 12. september 2006.  \r\n\r\n</P>  \r\n\r\n<P class=\"NormalInd9\">  \r\n\r\n FNs Sikkerhedsråd har i henhold til FN-pagtens kapitel VII  \r\n\r\n bemyndiget den internationale sikkerhedsstyrke i Afghanistan til at anvende  \r\n\r\n alle nødvendige midler med henblik på at opfylde sine opgaver. FNs  \r\n\r\n Sikkerhedsråd  \r\n\r\n har herved bemyndiget den internationale sikkerhedsstyrke, herunder det  \r\n\r\n danske  \r\n\r\n bidrag, til at anvende magt til at gennemføre de af Sikkerhedsrådet pålagte  \r\n\r\n opgaver.  \r\n\r\n Den internationale sikkerhedsstyrke er således udstyret med et robust mandat.  \r\n\r\n</P>  \r\n\r\n<P class=\"NormalInd9\">  \r\n\r\n Det danske bidrag til den internationale sikkerhedsstyrke  \r\n\r\n vil &#150; som alle øvrige styrker &#150; være undergivet folkeretten,  \r\n\r\n herunder den  \r\n\r\n humanitære folkeret.  \r\n\r\n</P>  \r\n\r\n<P class=\"NormalInd9\">  \r\n\r\n Forsvarets personel vil under udsendelsen være omfattet af  \r\n\r\n forsvarets særlige erstatnings- og godtgørelsesordning. Status for forsvarets  \r\n\r\n personel vil under udsendelsen være omfattet af en militærteknisk aftale som  \r\n\r\n blev underskrevet d. 31. december 2001.  \r\n\r\n</P>  \r\n\r\n<P class=\"NormalInd9\">  \r\n\r\n X. Da det danske militære bidrag vil indgå i en indsats,  \r\n\r\n hvor der kan blive tale om anvendelse af militære magtmidler, forelægges  \r\n\r\n sagen  \r\n\r\n for Folketinget under henvisning til Grundlovens §&nbsp;19, stk.&nbsp;2.  \r\n\r\n</P>  \r\n\r\n<P class=\"NormalInd9\">  \r\n\r\n Regeringen foreslår, at Folketinget meddeler sit samtykke  \r\n\r\n til, at danske militære styrker fortsat stilles til rådighed for den  \r\n\r\n internationale sikkerhedsstyrke ISAF i Afghanistan med op til ca. 640  \r\n\r\n personer,  \r\n\r\n og at der om nødvendigt yderligere ekstraordinært kan  \r\n\r\n udsendes op til 40 specialister, herunder egentlige specialstyrker.  \r\n\r\n</P>  \r\n\r\n<P class=\"NormalInd9\">  \r\n\r\n Regeringen vil løbende vurdere det danske bidrags  \r\n\r\n sammensætning med henblik på at sikre en effektiv opgaveløsning. Såfremt det  \r\n\r\n i  \r\n\r\n øvrigt skulle vise sig hensigtsmæssigt at justere bidraget væsentligt, eller  \r\n\r\n såfremt der i øvrigt skulle ske en væsentlig ændring i opgavernes karakter  \r\n\r\n eller det folkeretlige grundlag for sikkerhedsstyrkens tilstedeværelse, vil  \r\n\r\n regeringen rådføre sig med Det Udenrigspolitiske Nævn herom eller om  \r\n\r\n nødvendigt  \r\n\r\n på ny forelægge sagen for Folketinget.  \r\n\r\n</P>  \r\n\r\n<P class=\"NormalInd9\">  \r\n\r\n XI.  \r\n\r\n De  \r\n\r\n samlede merudgifter i 2007 forbundet med styrkelsen og omprioriteringen af  \r\n\r\n det  \r\n\r\n danske bidrag i Afghanistan til ISAF mv. beløber sig til ca. 120 mio. kr.,  \r\n\r\n der  \r\n\r\n afholdes inden for den ramme, der er afsat til forsvarets internationale  \r\n\r\n aktiviteter på finanslovens §&nbsp;35.11.26.10. Merudgifter forbundet med  \r\n\r\n forsvarets internationale operationer, idet der anvendes ca. 30 mio. kr. af  \r\n\r\n den  \r\n\r\n reserve på 60 mio. kr., der er afsat på finansloven for 2007 til evt.  \r\n\r\n aktivering af danske bidrag til NRF i 2007.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2006/1 BF 161",
            "stateLabel": "Vedtaget",
            "references": [
                {
                    "shortName": "2006/1 SF. B 161",
                    "title": "Skriftlig fremsættelse (10. maj 2007) - B 161",
                    "presentationName": "Skriftlig fremsættelse af besl. forslag",
                    "documentTypeId": 390,
                    "documentId": 90885,
                    "eliUri": "/eli/ft/20061XX00408",
                    "externalLink": ""
                },
                {
                    "shortName": "2006/1 BSF 161",
                    "title": "Forslag til folketingsbeslutning Om styrkelse af det danske bidrag til den internationale sikkerhedsstyrke ISAF i Afghanistan\\nFolketinget meddeler sit samtykke til, at danske militære styrker fortsat stilles til rådighed for den internationale sikkerhedsstyrke ISAF i Afghanistan.",
                    "presentationName": "Beslutningsforslag som fremsat",
                    "documentTypeId": 480,
                    "documentId": 90884,
                    "eliUri": "/eli/ft/20061BB00161",
                    "externalLink": ""
                },
                {
                    "shortName": "2006/1 BTB 161",
                    "title": "Betænkning over Forslag til folketingsbeslutning om styrkelse af det danske bidrag til den internationale sikkerhedsstyrke ISAF i Afghanistan",
                    "presentationName": "Betænkning over beslutningsforslag",
                    "documentTypeId": 500,
                    "documentId": 100250,
                    "eliUri": "/eli/ft/20061DB00505",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20061/beslutningsforslag/b161/index.htm"
                },
                {
                    "shortName": "2006/1 BSV 161",
                    "title": "Folketingsbeslutning om styrkelse af det danske bidrag til den internationale sikkerhedsstyrke ISAF i Afghanistan\\nFolketinget meddeler sit samtykke til, at danske militære styrker fortsat stilles til rådighed for den internationale sikkerhedsstyrke ISAF i Afghanistan.",
                    "presentationName": "Beslutningsforslag som vedtaget",
                    "documentTypeId": 490,
                    "documentId": 100275,
                    "eliUri": "/eli/ft/20061CB00161",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "11/05/2007"
        },
        {
            "displayName": "Accession",
            "displayValue": "20061BB00161"
        },
        {
            "displayName": "Entydig dokumentidentifikation",
            "displayValue": "AS000893"
        },
        {
            "displayName": "Dato for førstegangsindlæggelse",
            "displayValue": "11/05/2007"
        },
        {
            "displayName": "Dato for indlæggelse",
            "displayValue": "11/05/2007"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "161"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}