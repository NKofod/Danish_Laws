{
    "id": 108144,
    "title": "1985 BTL 110   BETÆNKNING OVER FORSLAG TIL LOV OM EN BØRNEFAMILIEYDELSE    NR L 110 1985-86, 1. SAMLING BLAD NR 567 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 110",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 110 </P>  \r\n\r\n<P></P>  \r\n\r\n<P>Betænkning over Forslag til lov om en børnefamilieydelse <BR>  \r\n\r\n Nr L 110 1985-86, 1. samling Blad nr 567 </P>  \r\n\r\n<P></P>  \r\n\r\n<P>Afgivet af skatte- og afgiftsudvalget </P>  \r\n\r\n<P></P>  \r\n\r\n<P>Afgivet: 19860220 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til ministeren for skatter og afgifter, som </P>  \r\n\r\n<P>denne har besvaret skriftligt. Nogle af disse besvarelser er </P>  \r\n\r\n<P>optrykt i et bilag til denne betænkning. </P>  \r\n\r\n<P>Udvalget har endvidere modtaget en mundtlig og en skriftlig </P>  \r\n\r\n<P>henvendelse fra Danmarks Landboungdom. Ministerens kommentar til </P>  \r\n\r\n<P>denne henvendelse er ligeledes optrykt i bilaget. </P>  \r\n\r\n<P>Der er af ministeren for skatter og afgifter stillet ændringsforslag, </P>  \r\n\r\n<P>hvorom henvises til de ledsagende bemærkninger. </P>  \r\n\r\n<P>Herefter indstiller et flertal (socialdemokratiets, det konservative </P>  \r\n\r\n<P>folkepartis, venstres, det radikale venstres, </P>  \r\n\r\n<P>centrum-demokraternes og kristeligt folkepartis medlemmer af </P>  \r\n\r\n<P>udvalget) lovforslaget til vedtagelse med de af ministeren </P>  \r\n\r\n<P>stillede ændringsforslag. </P>  \r\n\r\n<P>Et mindretal (socialistisk folkepartis medlemmer af udvalget) </P>  \r\n\r\n<P>udtaler, at selv om mindretallet hverken har lod eller del i </P>  \r\n\r\n<P>skattereformen, som dette lovforslag er en del af, vil </P>  \r\n\r\n<P>mindretallet gerne medvirke til børnefamilieydelsen. Mindretallet </P>  \r\n\r\n<P>konstaterer, at efter at ministeren har stillet ændringsforslag i </P>  \r\n\r\n<P>forbindelse med personskattelovforslaget om personfradragets </P>  \r\n\r\n<P>størrelse, er størstedelen af de problemer, mindretallet har rejst </P>  \r\n\r\n<P>under udvalgsarbejdet, løst. Mindretallet indstiller derfor </P>  \r\n\r\n<P>lovforslaget til vedtagelse med de af ministeren stillede </P>  \r\n\r\n<P>ændringsforslag. </P>  \r\n\r\n<P>Et andet mindretal (fremskridtspartiets medlem af udvalget) vil </P>  \r\n\r\n<P>redegøre for sin stilling til lovforslaget ved dettes 2. </P>  \r\n\r\n<P>behandling. Mindretallet vil endvidere fremkomme med sine </P>  \r\n\r\n<P>bemærkninger til skattereformen som helhed i tillægsbetænkningerne </P>  \r\n\r\n<P>over de enkelte lovforslag. </P>  \r\n\r\n<P>Ændringsforslag </P>  \r\n\r\n<P>Af ministeren for skatter og afgifter, tiltrådt af et flertal </P>  \r\n\r\n<P>(udvalget med undtagelse af FP): </P>  \r\n\r\n<P>Til § 4 </P>  \r\n\r\n<P>1) Stk. 4 affattes således: </P>  \r\n\r\n<P>&#187;Stk. 4. Lever forældre, der har fælles forældremyndighed, ikke </P>  \r\n\r\n<P>sammen, udbetales ydelsen til den af forældrene, der har barnet </P>  \r\n\r\n<P>hos sig. Opholder barnet sig i disse tilfælde lige meget hos begge </P>  \r\n\r\n<P>forældre, udbetales børnefamilieydelsen til den af forældrene, på </P>  \r\n\r\n<P>hvis adresse barnet er tilmeldt folkeregistret.&#171; </P>  \r\n\r\n<P>Til § 5 </P>  \r\n\r\n<P>2) Stk. 1, 2. pkt., affattes således: </P>  \r\n\r\n<P>&#187;Udbetaling af ydelsen efter § 4, stk. 2, 3 og 4, når udbetaling skal  \r\n\r\n</P>  \r\n\r\n<P>ske til faderen, samt efter § 4, stk. 5 og 6, sker efter ansøgning </P>  \r\n\r\n<P>til det sociale udvalg, hvor ansøgeren bor.&#171; </P>  \r\n\r\n<P>BEMÆRKNINGER </P>  \r\n\r\n<P>Til nr. 1 </P>  \r\n\r\n<P>Ændringsforslaget omhandler udbetaling af børnefamilieydelsen i </P>  \r\n\r\n<P>tilfælde, hvor et forældrepar, der ikke bor sammen, har fælles </P>  \r\n\r\n<P>forældremyndighed efter myndighedslovens § 9. </P>  \r\n\r\n<P>I lovforslaget er det foreslået, at ydelsen i disse tilfælde </P>  \r\n\r\n<P>udbetales til moderen, medmindre faderen godtgør, at barnet bor </P>  \r\n\r\n<P>hos ham eller mest hos ham. Denne regel indebærer dels, at moderen </P>  \r\n\r\n<P>er berettiget til at modtage ydelsen, selv om barnet bor hos </P>  \r\n\r\n<P>faderen, hvis han undlader at gøre krav på ydelsen, dels at det er </P>  \r\n\r\n<P>moderen, der er berettiget til ydelsen, hvis barnet bor lige meget </P>  \r\n\r\n<P>hos begge forældre. </P>  \r\n\r\n<P>Efter den ændring af børnetilskudsloven, der blev gennemført ved lov </P>  \r\n\r\n<P>nr. 584 af 19. december 1985, hvorved der blev indsat et nyt stk. </P>  \r\n\r\n<P>2 i § 14, skal børnetilskud udbetales til den af forældrene, der </P>  \r\n\r\n<P>har barnet hos sig, når forældrene har fælles forældremyndighed </P>  \r\n\r\n<P>uden at bo sammen. Opholder barnet sig lige meget hos begge </P>  \r\n\r\n<P>forældre, skal børnetilskuddet udbetales til den af forældrene, på </P>  \r\n\r\n<P>hvis adresse barnet er tilmeldt folkeregisteret. </P>  \r\n\r\n<P>Under folketingsbehandlingen af den nævnte ændringslov henstillede </P>  \r\n\r\n<P>socialudvalget i en betænkning afgivet den 10. december 1985 til </P>  \r\n\r\n<P>andre ministre at søge tilsvarende løsninger inden for deres </P>  \r\n\r\n<P>ressortområde, således at folkeregisteradressen bliver det </P>  \r\n\r\n<P>kriterium, der skal lægges til grund ved afgørelsen af, hvorledes </P>  \r\n\r\n<P>ydelser m.v. skal stilles til rådighed for børn, der bor lige </P>  \r\n\r\n<P>meget hos ikke samboende forældre med fælles forældremyndighed. </P>  \r\n\r\n<P>Det her fremsatte ændringsforslag til § 4, stk. 4, i lovforslaget om </P>  \r\n\r\n<P>en børnefamilieydelse skal ses som en konsekvens heraf. </P>  \r\n\r\n<P>Til nr. 2 </P>  \r\n\r\n<P>Den til § 5 foreslåede ændring er en konsekvens af den ændring, der </P>  \r\n\r\n<P>er foreslået til § 4, stk. 4. </P>  \r\n\r\n<P>Hagen Hagensen (KF) nfmd. Collet (KF) Houe (KF) Fogh Rasmussen </P>  \r\n\r\n<P>(V) Skrumsager Skau (V) Bente Juncker (CD) Ove Jensen (FP) </P>  \r\n\r\n<P>Arne Bjerregaard (KrF) Jytte Hilden (S) Poul Nielson (S) </P>  \r\n\r\n<P>Lohmann (S) Lykketoft (S) Stavad (S) fmd. Tastesen (S) </P>  \r\n\r\n<P>Rahbæk Møller (SF) Thoft (SF) Aase Olesen (RV) </P>  \r\n\r\n<P>Partierne VS og FD havde ikke medlemmer i udvalget. </P>  \r\n\r\n<P>Bilag 1 </P>  \r\n\r\n<P>Nogle af udvalgets spørgsmål til ministeren for skatter og afgifter </P>  \r\n\r\n<P>og dennes svar herpå </P>  \r\n\r\n<P>Spørgsmål 2: </P>  \r\n\r\n<P>Kan ministeren oplyse, om børn af selvstændige erhvervsdrivende og </P>  \r\n\r\n<P>hovedaktionærer i mindre omfang end gennemsnitlig har uudnyttede </P>  \r\n\r\n<P>skattefrikort? </P>  \r\n\r\n<P>Svar: </P>  \r\n\r\n<P>Et skattefrikort indebærer, at der ikke betales indkomstskat af </P>  \r\n\r\n<P>skattepligtig indkomst under det beløb, skattefrikortet lyder på. </P>  \r\n\r\n<P>Er den skattepligtige indkomst for lille til, at hele frikortet </P>  \r\n\r\n<P>kan udnyttes, er den uudnyttede del gået tabt. </P>  \r\n\r\n<P>Der findes ikke tilgængelige indkomstoplysninger for børn af </P>  \r\n\r\n<P>hovedaktionærer i skattestatistikken. </P>  \r\n\r\n<P>I nedenstående tabel er på grundlag af fremregnede 1983-oplysninger </P>  \r\n\r\n<P>vist størrelsen af de skattepligtige indkomster for henholdsvis </P>  \r\n\r\n<P>børn af selvstændige erhvervsdrivende og børn af ikke-selvstændige </P>  \r\n\r\n<P>erhvervsdrivende. </P>  \r\n\r\n<P>Indkomstfordelingen for de to grupper børn følger stort set det samme </P>  \r\n\r\n<P>mønster, og det kan ikke udledes af tabellen, om børn af </P>  \r\n\r\n<P>selvstændige erhvervsdrivende i mindre omfang har uudnyttede </P>  \r\n\r\n<P>skattefrikort end andre børn. </P>  \r\n\r\n<P>Antal børn mellem 0-18 år fordelt efter skattepligtig indkomst </P>  \r\n\r\n<P>(reform, 1987-niveau) </P>  \r\n\r\n<P>A) Børn, hvis forældre er selvstændige erhvervsdrivende </P>  \r\n\r\n<P>B) Børn, hvis forældre ikke er selvstændige erhvervsdrivende </P>  \r\n\r\n<PRE>  \r\n\r\n                       A.                   B.  \r\n\r\n ---------------------------------------------------------------------  \r\n\r\n               Antal        pct.      Antal       pct.  \r\n\r\n ---------------------------------------------------------------------  \r\n\r\n Skattepligtig  \r\n\r\n indkomst  \r\n\r\n (reform) 1987  \r\n\r\n niveau  \r\n\r\n 0            135.200       67,8      678.900    73,1  \r\n\r\n  1-  5.000    24.500       12,3      114.000    12,3  \r\n\r\n 5.001- 13.800   21.200       10,6       75.600     8,1  \r\n\r\n 13.801- 19.300    6.600        3,3       20.300     2,2  \r\n\r\n 19.301- 23.800    6.000        3,0       11.200     1,2  \r\n\r\n 23.801- 50.000    4.800        2,4       20.300     2,2  \r\n\r\n &eacute; 50.000     1.200        0,6        7.900     0,9  \r\n\r\n I alt           199.500        100      928.200     100  \r\n\r\n</PRE>  \r\n\r\n<P>Spørgsmål 9: </P>  \r\n\r\n<P>Ad besvarelsen af spørgsmål 4 </P>  \r\n\r\n<P>Der udbedes et notat om de erhvervs- og indkomstmæssige forhold </P>  \r\n\r\n<P>vedrørende de nævnte forældre samt en redegørelse for, hvad </P>  \r\n\r\n<P>virkningen for de pågældende forældres økonomiske situation vil </P>  \r\n\r\n<P>være, såfremt der ikke sker ændringer i ungdomsydelsen. De </P>  \r\n\r\n<P>pågældende oplysninger skulle foreligge i socialministeriet. </P>  \r\n\r\n<P>Svar: </P>  \r\n\r\n<P>Spørgsmålet har været forelagt socialministeriet, der som besvarelse </P>  \r\n\r\n<P>har tilbagesendt vedlagte notat af 6. december 1985 om de </P>  \r\n\r\n<P>fordelingsmæssige konsekvenser af at afskaffe </P>  \r\n\r\n<P>ungdomsydelsesordningen. </P>  \r\n\r\n<P>SOCIALMINISTERIET </P>  \r\n\r\n<P>Økonomisk-statistisk konsulent </P>  \r\n\r\n<P>Den 6. december 1985 </P>  \r\n\r\n<P>Notat </P>  \r\n\r\n<P>om de fordelingsmæssige konsekvenser af at </P>  \r\n\r\n<P>afskaffe ungdomsydelsesordningen </P>  \r\n\r\n<P>I forbindelse med overvejelserne om ophævelse af </P>  \r\n\r\n<P>ungdomsydelsesordningen og indførelse af forhøjet og ekstra </P>  \r\n\r\n<P>børnetilskud til 16-17-årige har socialministeriet set på, hvilke </P>  \r\n\r\n<P>grupper der vil kunne komme ud for en nedgang i samlede modtagne </P>  \r\n\r\n<P>ydelser. </P>  \r\n\r\n<P>De fordelingsmæssige konsekvenser er belyst dels ved kørsler på </P>  \r\n\r\n<P>lovmodellen, dels ved henvendelse til en halv snes kommuner. </P>  \r\n\r\n<P>Det er hovedsagelig børn af samboende gifte, der vil kunne komme ud </P>  \r\n\r\n<P>for en nedgang i ydelse, såfremt ungdomsydelsen afskaffes og </P>  \r\n\r\n<P>erstattes af forhøjet og ekstra børnetilskud til 16-17-årige. </P>  \r\n\r\n<P>Denne gruppe kan anslås til ca. 14.500 børn. </P>  \r\n\r\n<P>Det generelle billede fra EDB-kørslerne er, at unge fra </P>  \r\n\r\n<P>landbrugerfamilier og private erhvervsdrivende udgør en </P>  \r\n\r\n<P>forholdsmæssig stor andel af modtagerkredsen. Antallet af unge fra </P>  \r\n\r\n<P>disse erhvervsgrupper, der modtager over 5.000 kr. (og derfor ikke </P>  \r\n\r\n<P>fuldt ud kompenseres af børnefamilieydelsen), kan anslås til ca. </P>  \r\n\r\n<P>6.100. Omvendt udgør unge fra lønmodtagerfamilier en </P>  \r\n\r\n<P>forholdsmæssig lille del af modtagerkredsen. Antallet af disse, </P>  \r\n\r\n<P>der modtager over 5.000 kr., kan anslås til ca. 5.800. </P>  \r\n\r\n<P>Skal familiernes situation vurderes under et hele, må man imidlertid </P>  \r\n\r\n<P>også tage højde for, at mange ungdomsydelsesmodtagere har yngre </P>  \r\n\r\n<P>søskende, der også vil modtage børnefamilieydelsen. </P>  \r\n\r\n<P>Lovmodelkørslerne viser, at i alt 58 pct. af de unge, der modtager </P>  \r\n\r\n<P>over 5.000 kr. i ungdomsydelse, har mindst en yngre søskende, hvis </P>  \r\n\r\n<P>børnefamilieydelse &#187;hjælper med&#171; til at kompensere for den tabte  \r\n\r\n</P>  \r\n\r\n<P>ungdomsydelse. </P>  \r\n\r\n<P>Af de anslåede 14.500 unge, der modtager over 5.000 kr. i </P>  \r\n\r\n<P>ungdomsydelse, vil 58 pct. svarende til ca. 8.400 således have </P>  \r\n\r\n<P>søskende, hvis ydelse således er med til at dække tabet ind. Hvad </P>  \r\n\r\n<P>angår gruppen af unge fra landbrug og privat virksomhed, vil ca. </P>  \r\n\r\n<P>3.400 af de ca. 6.100, der modtager over 5.000 kr. i </P>  \r\n\r\n<P>ungdomsydelse, have yngre søskende, hvis børnefamilieydelse er med </P>  \r\n\r\n<P>til at dække tabet ind. Knap 3.000 unge fra denne gruppe har ikke </P>  \r\n\r\n<P>yngre søskende. </P>  \r\n\r\n<P>Det rundspørge til en halv snes kommuner, som socialministeriet har </P>  \r\n\r\n<P>gennemført, rokkede ikke ved de konklusioner, man kan drage ud fra </P>  \r\n\r\n<P>statistikken. </P>  \r\n\r\n<P>Den viste, at det var den absolutte undtagelse, at man i kommunerne </P>  \r\n\r\n<P>fraveg de vejledende retningslinjer og ydede på grund af særlige </P>  \r\n\r\n<P>forhold i familien. </P>  \r\n\r\n<P>Disse særlige forhold var af varierende art og pegede således ikke på </P>  \r\n\r\n<P>veldefinerede grupper, der kunne tænkes at gå ned i ydelse. </P>  \r\n\r\n<P>På spørgsmålet om, hvilke erhvervsgrupper der især modtog </P>  \r\n\r\n<P>ungdomsydelse, svarede 3 kommuner, at især selvstændigt </P>  \r\n\r\n<P>erhvervsdrivende og landmænd var overrepræsenteret. Flere gav </P>  \r\n\r\n<P>imidlertid udtryk for, at tildelingskriterierne virkede urimeligt, </P>  \r\n\r\n<P>idet grupper, der havde mulighed for at &#187;jonglere&#171; med fradrag,  \r\n\r\n</P>  \r\n\r\n<P>fik ydelsen, mens andre, der ikke havde disse muligheder ikke fik, </P>  \r\n\r\n<P>selv om de kunne sidde nok så hårdt i det. </P>  \r\n\r\n<P>Spørgsmål 10: </P>  \r\n\r\n<P>Finder ministeren det hensigtsmæssigt, at den nye børnefamilieydelse </P>  \r\n\r\n<P>og de børnetilskud, der fortsat skal udbetales til enlige </P>  \r\n\r\n<P>forældre, skal udbetales af to forskellige myndigheder? </P>  \r\n\r\n<P>Kan ministeren bekræfte, at Kommunernes Landsforening og </P>  \r\n\r\n<P>Sammenslutningen af Sociale Udvalg har advaret mod dette? </P>  \r\n\r\n<P>Svar: </P>  \r\n\r\n<P>Udbetaling af børnefamilieydelsen skal efter lovforslagets § 6, stk. </P>  \r\n\r\n<P>1, foretages af statsskattedirektoratet. Udgiften afholdes efter § </P>  \r\n\r\n<P>9 af statskassen. </P>  \r\n\r\n<P>Udbetaling af det forhøjede børnetilskud, det ekstra børnetilskud og </P>  \r\n\r\n<P>det særlige børnetilskud, der efter de seks forligspartiers aftale </P>  \r\n\r\n<P>af 10. december 1985 bibeholdes efter den 1. juli 1987, sker efter </P>  \r\n\r\n<P>børnetilskudslovens § 33 gennem det sociale udvalg (magistraten) i </P>  \r\n\r\n<P>den kommune, hvor den, der har ret til ydelsen, har fast bopæl. </P>  \r\n\r\n<P>Udgiften afholdes efter børnetilskudslovens § 36, stk. 1, af </P>  \r\n\r\n<P>statskassen. </P>  \r\n\r\n<P>Det er rigtigt, at Kommunernes Landsforening og Sammenslutningen af </P>  \r\n\r\n<P>Sociale Udvalg på et tidligt tidspunkt har henvendt sig både til </P>  \r\n\r\n<P>mig og til socialministeren om børnefamilieydelsen. I disse </P>  \r\n\r\n<P>henvendelser meddelte foreningerne, at de fandt det uheldigt, at </P>  \r\n\r\n<P>udbetalingen af børnefamilieydelsen blev foretaget af </P>  \r\n\r\n<P>statsskattedirektoratet, medens børnetilskuddene blev udbetalt af </P>  \r\n\r\n<P>kommunerne. Begrundelsen var, at borgerne formentlig ville </P>  \r\n\r\n<P>henvende sig til de sociale udvalg, hvis der var problemer med </P>  \r\n\r\n<P>børnefamilieydelsen, hvorefter de sociale udvalg måtte henvise </P>  \r\n\r\n<P>borgerne til amtsskatteinspektoraterne. Dette ville betyde ringere </P>  \r\n\r\n<P>service for borgerne. </P>  \r\n\r\n<P>Som lovforslaget er udarbejdet, vil al konkret sagsbehandling af </P>  \r\n\r\n<P>social karakter imidlertid skulle foretages af de sociale </P>  \r\n\r\n<P>myndigheder, ligesom alle klager i forbindelse med </P>  \r\n\r\n<P>børnefamilieydelsen skal indgives til de sociale udvalg. </P>  \r\n\r\n<P>Foreningernes begrundelse har hermed mistet sin betydning, og jeg </P>  \r\n\r\n<P>har da heller ikke modtaget nogen fornyet henvendelse, efter at </P>  \r\n\r\n<P>foreningerne er blevet bekendt med indholdet af lovforslaget. </P>  \r\n\r\n<P>Jeg mener ikke, at der er noget specielt uhensigtsmæssigt i at lade </P>  \r\n\r\n<P>børnetilskuddene og børnefamilieydelsen udbetale af forskellige </P>  \r\n\r\n<P>myndigheder. Jeg finder det naturligt, at en ydelse, der som </P>  \r\n\r\n<P>børnefamilieydelsen har karakter af en skattelettelse, og som er </P>  \r\n\r\n<P>betinget af forsørgerens fulde skattepligt til Danmark, udbetales </P>  \r\n\r\n<P>af en skattemyndighed. </P>  \r\n\r\n<P>Spørgsmål 11: </P>  \r\n\r\n<P>Vil ministeren for hvert af elementerne i skatteforliget, som </P>  \r\n\r\n<P>vedrører personer under 18 år, oplyse det forventede mer-/ </P>  \r\n\r\n<P>mindreprovenu? </P>  \r\n\r\n<P>Svar: </P>  \r\n\r\n<P>De enkelte elementer i skattereformens indsats over for </P>  \r\n\r\n<P>børnefamilierne fremgår af nedenstående oversigt - alt i </P>  \r\n\r\n<P>1987-niveau. </P>  \r\n\r\n<PRE>  \r\n\r\n                                       1987   Slutvirkning  \r\n\r\n                                                 = 1988  \r\n\r\n ---------------------------------------------------------------------  \r\n\r\n                                      mill. kr.   mill. kr.  \r\n\r\n ---------------------------------------------------------------------  \r\n\r\n 1. Børnefamilieydelse                     2.765      5.530  \r\n\r\n 2. Bortfald af alm. børnetilskud            -10   -1.230  \r\n\r\n 3. Bortfald af børnecheck                  -440     -440  \r\n\r\n 4. Reduktion af ungdomsydelse/  \r\n\r\n Aftalen af 10. december 1985             -50     -100  \r\n\r\n 5. Nedsat personfradrag                    -125     -285  \r\n\r\n 6. I alt (netto) forbedring for  \r\n\r\n  børnefamilier                         2.140    3.475  \r\n\r\n</PRE>  \r\n\r\n<P>Børnefamiliernes stilling forbedres i 1987 med netto ca. 2,1 mia kr. </P>  \r\n\r\n<P>og med ca. 3,5 mia kr. i 1988, når reformens enkelte elementer er </P>  \r\n\r\n<P>slået fuldt igennem. </P>  \r\n\r\n<P>Ad 1 </P>  \r\n\r\n<P>Børnefamilieydelsen udbetales med 2.500 kr. i 1987 og med 5.000 kr. </P>  \r\n\r\n<P>fra 1988 til alle børn under 18 år. </P>  \r\n\r\n<P>Ad 2 </P>  \r\n\r\n<P>Det almindelige børnetilskud bortfalder. For 1987 gælder dog, at </P>  \r\n\r\n<P>børnetilskuddet fordobles i de to første kvartaler, hvorefter </P>  \r\n\r\n<P>tilskuddet bortfalder og erstattes af børnefamilieydelsen. </P>  \r\n\r\n<P>Besparelsen på ca. 10 mill. kr. i 1987 skyldes, at børnetilskuddet </P>  \r\n\r\n<P>forudsættes at være lavere i 1. kvartal 1987 end i resten af året. </P>  \r\n\r\n<P>Efter gældende lovgivning er det almindelige børnetilskud på </P>  \r\n\r\n<P>2.453 kr., og udbetalingen efter lovforslaget i de to første </P>  \r\n\r\n<P>kvartaler af 1987 ligger på 2.446 kr., altså en forskel på 7 kr. </P>  \r\n\r\n<P>Ad 3 </P>  \r\n\r\n<P>Børnechecken på 800 kr. til børn under 10 år bortfalder. </P>  \r\n\r\n<P>Ad 4 </P>  \r\n\r\n<P>Skattereformens tekst om ungdomsydelsen er udmøntet i aftalen af 10. </P>  \r\n\r\n<P>december 1985 mellem skattereformpartierne om skattereformens </P>  \r\n\r\n<P>virkninger for børnetilskudsloven. </P>  \r\n\r\n<P>I stedet for udbetaling af indkomstafhængig ungdomsydelse til de </P>  \r\n\r\n<P>16-17-årige er det aftalt, at der gennemføres udbetalt - ud over </P>  \r\n\r\n<P>børnefamilieydelsen på 5.000 kr. årligt - forhøjet og ekstra </P>  \r\n\r\n<P>børnetilskud uden indkomstgraduering til de 16-17-årige under </P>  \r\n\r\n<P>samme betingelser som for børn under 16 år. </P>  \r\n\r\n<P>Ad 5 </P>  \r\n\r\n<P>Personfradraget for personer under 18 år nedsættes til 13.800 kr. i </P>  \r\n\r\n<P>1988. I 1987 er personfradraget dog 18.800 kr., da </P>  \r\n\r\n<P>børnefamilieydelsen først udbetales fra 1. juli 1987. </P>  \r\n\r\n<P>Spørgsmål 14: </P>  \r\n\r\n<P>Ad besvarelsen af spørgsmål 8 (bilag 20). Ad tabel 4: </P>  \r\n\r\n<P>Hvorledes skal lovforslaget ændres, så problemet med indkomstnedgang </P>  \r\n\r\n<P>for &#187;flittige børn af fattige forældre&#171; undgås - uden at andre  \r\n\r\n</P>  \r\n\r\n<P>børn får øget fordel? </P>  \r\n\r\n<P>Svar: </P>  \r\n\r\n<P>I tabel 4 i svaret på spørgsmål 8 (bilag 12) er der tale om en person </P>  \r\n\r\n<P>på 15 år, hvis forældre er samboende og har en socialindkomst på </P>  \r\n\r\n<P>150.000 kr. Barnet er således berettiget til fuldt almindeligt </P>  \r\n\r\n<P>børnetilskud efter gældende regler. </P>  \r\n\r\n<P>Som led i skattereformen skal det almindelige børnetilskud bortfalde </P>  \r\n\r\n<P>samtidig med, at der udbetales en skattefri indkomstuafhængig </P>  \r\n\r\n<P>børnefamilieydelse på 5.000 kr. pr. år til familier med børn og </P>  \r\n\r\n<P>unge under 18 år. Samtidig reduceres personfradraget til personer </P>  \r\n\r\n<P>under 18 år. </P>  \r\n\r\n<P>Den indkomstnedgang, der er vist i tabel 4, fremkommer som et </P>  \r\n\r\n<P>resultat af, at stigningen i den unges skat som følge af </P>  \r\n\r\n<P>nedsættelsen af personfradraget overstiger den positive virkning </P>  \r\n\r\n<P>af, at der udbetales en børnefamilieydelse på 5.000 kr. i stedet </P>  \r\n\r\n<P>for et almindeligt børnetilskud på 2.453 kr. Der er i tabellen </P>  \r\n\r\n<P>forudsat et personfradrag på 13.800 kr., således som det er </P>  \r\n\r\n<P>foreslået i lovforslag L 106. </P>  \r\n\r\n<P>Personer, der er berettiget til forhøjet/ ekstra børnetilskud efter </P>  \r\n\r\n<P>gældende regler, dvs. børn af enlige forsørgere og børn af to </P>  \r\n\r\n<P>pensionister, vil ikke konstatere indkomstnedgang på grund af </P>  \r\n\r\n<P>skattereformen, fordi de fortsat vil modtage forhøjet og ekstra </P>  \r\n\r\n<P>børnetilskud samt børnefamilieydelsen. </P>  \r\n\r\n<P>Den i tabel 4 viste indkomstnedgang kunne undgås enten ved, at </P>  \r\n\r\n<P>personfradraget blev nedsat med et beløb, der var mindre end de </P>  \r\n\r\n<P>10.000 kr., eller ved, at man undlod at lade det almindelige </P>  \r\n\r\n<P>børnetilskud bortfalde. </P>  \r\n\r\n<P>En bibeholdelse af det almindelige børnetilskud ville imidlertid også </P>  \r\n\r\n<P>begunstige de ikke-flittige børn. Nedsættelsen af </P>  \r\n\r\n<P>&#187;børnepersonfradraget&#171; med et mindre beløb end 10.000 kr. ville  \r\n\r\n</P>  \r\n\r\n<P>til gengæld komme alle flittige børn til gode, også børn, der ikke </P>  \r\n\r\n<P>konstaterer nogen indtægtsnedgang ved skattereformen, som den nu </P>  \r\n\r\n<P>er udformet. </P>  \r\n\r\n<P>En regel, hvorefter der blev givet et større personfradrag til børn, </P>  \r\n\r\n<P>der efter de gældende regler er berettiget til almindelige </P>  \r\n\r\n<P>børnetilskud, end til andre børn, ville formentlig være alt for </P>  \r\n\r\n<P>administrativt belastende set i forhold til det antal unge, der </P>  \r\n\r\n<P>ville få fordel af en sådan regel. </P>  \r\n\r\n<P>For at afbøde den nedgang i disponibel indkomst, som unge kommer ud </P>  \r\n\r\n<P>for, når de tjener omkring 20.000 kr. eller mere, har jeg stillet </P>  \r\n\r\n<P>et ændringsforslag til L 106 gående ud på, at de unges </P>  \r\n\r\n<P>personfradrag sættes til 17.000 kr. i 1988 i stedet for </P>  \r\n\r\n<P>lovforslagets 13.800 kr. Det betyder en reduktion af skatten i </P>  \r\n\r\n<P>forhold til lovforslaget med 1.603 kr. i en gennemsnitskommune for </P>  \r\n\r\n<P>et barn med en indtægt over 17.000 kr. </P>  \r\n\r\n<P>For en ung med en indtægt på f.eks. 20.800 kr., jfr. tabel 4 i svaret </P>  \r\n\r\n<P>på spørgsmål 8 (bilag 12), betyder ændringsforslaget, at </P>  \r\n\r\n<P>indkomstnedgangen på 647 kr. vendes til en fremgang i disponibel </P>  \r\n\r\n<P>indkomst på 956 kr. </P>  \r\n\r\n<P>Det højere personfradrag skønnes at komme ca. 78.000 børn med </P>  \r\n\r\n<P>indkomster over 13.800 kr. til gode. Heraf er ca. 60.000 16-17 år </P>  \r\n\r\n<P>svarende til ca. 42 pct. af de to årgange. </P>  \r\n\r\n<P>Bilag 2 </P>  \r\n\r\n<P>Kommentar til henvendelse af 15. januar 1986 fra </P>  \r\n\r\n<P>Danmarks Landboungdom </P>  \r\n\r\n<P>Ministeriet for skatter og afgifter </P>  \r\n\r\n<P>Den 18. februar 1986 </P>  \r\n\r\n<P>I skrivelse af 15. januar 1986 har Danmarks Landboungdom henvendt sig </P>  \r\n\r\n<P>til skatte- og afgiftsudvalget om det i forslaget til en </P>  \r\n\r\n<P>personskattelov foreslåede nedsatte personfradrag for børn og unge </P>  \r\n\r\n<P>under 18 år set i relation til indførelsen af en </P>  \r\n\r\n<P>børnefamilieydelse. </P>  \r\n\r\n<P>I skrivelsen protesteres mod, at det foreslåede personfradrag er </P>  \r\n\r\n<P>lavere for personer under 18 år end for personer over denne </P>  \r\n\r\n<P>aldersgrænse. Foreningen mener, at den erhvervsaktive ungdom ved </P>  \r\n\r\n<P>nedsættelsen af personfradraget selv kommer til at betale for </P>  \r\n\r\n<P>deres børnefamilieydelse ved en forøget skattebetaling, og at </P>  \r\n\r\n<P>dette kan skade de unges positive holdning til erhvervslivet m.v. </P>  \r\n\r\n<P>I mine svar på tidligere spørgsmål fra udvalget vedrørende forslagene </P>  \r\n\r\n<P>til personskatteloven og loven om en børnefamilieydelse har jeg </P>  \r\n\r\n<P>gjort rede for sammenhængen mellem børnefamilieydelsen og </P>  \r\n\r\n<P>nedsættelsen af personfradraget specielt i relation til det </P>  \r\n\r\n<P>samtidige bortfald af det almindelige børnetilskud og </P>  \r\n\r\n<P>nedsættelsen, nu bortfaldet, af ungdomsydelsen, jfr. f.eks. mit </P>  \r\n\r\n<P>svar på spørgsmål 8. </P>  \r\n\r\n<P>Efter afgivelsen af mit svar på spørgsmål 8 har jeg stillet et </P>  \r\n\r\n<P>ændringsforslag til L 106, hvorved det foreslåede personfradrag </P>  \r\n\r\n<P>forhøjes fra 13.800 kr. til 17.000 kr. Dette betyder en reduktion </P>  \r\n\r\n<P>i skatten i forhold til lovforslaget med 1.603 kr. i en </P>  \r\n\r\n<P>gennemsnitskommune for et barn med en indtægt over 17.000 kr. </P>  \r\n\r\n<P>For en ung på 17 år med en indtægt på f.eks. 20.800 kr., der ikke er </P>  \r\n\r\n<P>berettiget til ungdomsydelse efter gældende regler, jfr. tabel 5 i </P>  \r\n\r\n<P>svaret på spørgsmål 8 (bilag 12), betyder ændringsforslaget, at </P>  \r\n\r\n<P>den unge ved skattereformen vil konstatere en fremgang i den </P>  \r\n\r\n<P>disponible indkomst på 3.409 kr. i en gennemsnitskommune. </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i en række møder. </P>  \r\n\r\n<P>Herefter indstiller et flertal (socialdemokratiets, det konservative </P>  \r\n\r\n<P>folkepartis, venstres, socialistisk folkepartis, det radikale </P>  \r\n\r\n<P>venstres, centrum-demokraternes og kristeligt folkepartis </P>  \r\n\r\n<P>medlemmer af udvalget) lovforslaget til vedtagelse i den </P>  \r\n\r\n<P>affattelse, hvori det foreligger efter 2. behandling. </P>  \r\n\r\n<P>Et mindretal (fremskridtspartiets medlem af udvalget) indstiller </P>  \r\n\r\n<P>lovforslaget til forkastelse. </P>  \r\n\r\n<P>Hagen Hagensen (KF) nfmd. Collet (KF) Stetter (KF) Fogh </P>  \r\n\r\n<P>Rasmussen (V) Skrumsager Skau (V) Bente Juncker (CD) Ove </P>  \r\n\r\n<P>Jensen (FP) Arne Bjerregaard (KrF) Jytte Hilden (S) Poul </P>  \r\n\r\n<P>Nielson (S) Lohmann (S) Lykketoft (S) Stavad (S) fmd. </P>  \r\n\r\n<P>Tastesen (S) Rahbæk Møller (SF) Thoft (SF) Bernhard </P>  \r\n\r\n<P>Baunsgaard (RV) </P>  \r\n\r\n<P>Partierne VS og FD havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00110"
        },
        {
            "displayName": "Entydig dokumentidentifikation",
            "displayValue": "CL005879"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "110"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}