{
    "id": 157052,
    "title": "Ankestyrelsens principafgørelse O-11-95 om tilbagebetaling - restance - terminsudgifter - omkostninger",
    "documentTypeId": "240",
    "isSagsforlobPeriodValid": true,
    "shortName": "KEN nr 9261 af 15/02/1995",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-11-95 om tilbagebetaling - restance - terminsudgifter - omkostninger</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der er ikke i bistandsloven (nu aktivloven) hjemmel til at kræve hjælp, der ydes til dækning af omkostninger i forbindelse med opstået terminsrestance, tilbagebetalt.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>10-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 25, nr. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger anmodede den 2. september 1993 en kommune om hjælp til betaling af juni termin med ialt 11.357 kr.</p>\r\n<p>Det var oplyst, at 10.000 kr. udgjorde terminsydelse og resten morarenter, misligholdelsesgebyr og inkassoomkostninger. Såfremt beløbet ikke blev indbetalt inden 6. september 1993, ville der påløbe yderligere omkostninger.</p>\r\n<p>Kommunen gav den 3. september afslag på ansøgningen.</p>\r\n<p>Ved afgørelse af 28. september 1993 pålagde ankenævnet kommunen at yde ansøger hjælp til terminsrestancen.</p>\r\n<p>På dette tidspunkt udgjorde den samlede restance 13.519 kr., hvorfor ansøger mente, at de yderligere omkostninger måtte bæres af kommunen.</p>\r\n<p>Kommunen fandt, at omkostningsbeløbet måtte anses for en del af terminsrestancen. Beløbet var derfor tilbagebetalingspligtigt i henhold til bistandslovens § 25, nr. 2 (ophævet pr. 1. januar 1994).</p>\r\n<p>Ankenævnet tiltrådte kommunens afgørelse, idet omkostningerne i forbindelse med den opståede terminsrestance ikke skyldtes en sagsbehandlingsfejl i kommunen.</p>\r\n<p>Sagen blev behandlet i principielt møde til afklaring af, hvorvidt hjælp til betaling af omkostninger i forbindelse med terminsrestance var omfattet af bistandslovens § 25, nr. 2.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ifølge bistandslovens § 25, nr. 2, som den var gældende på ansøgningstidspunktet, træffer kommunalbestyrelsen beslutning om tilbagebetaling i det omfang, der ydes kontanthjælp til dækning af terminsudgifterne vedrørende fast ejendom.</p>\r\n<p>Af bemærkningerne til lovbestemmelsen fremgår, at der ved udtrykket terminsudgifter alene har været tænkt på afdrag og renteudgifter.</p>\r\n<p>Ankestyrelsen fandt herefter ikke, at der med hjemmel i den dagældende bestemmelse i bistandslovens § 25, nr. 2, kunne kræves tilbagebetaling af hjælp, der blev ydet i henhold til bistandslovens § 46 til dækning af omkostninger (inkassoomkostninger og advokatsalær) i forbindelse med en opstået terminsrestance.</p>\r\n<p>Ankestyrelsen fandt det i denne forbindelse uden betydning, om omkostningerne var opstået før eller efter ansøgningstidspunktet.</p>\r\n<p>Ankestyrelsen ændrede således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19950926125"
        },
        {
            "displayName": "Entydig dokumentidentifikation",
            "displayValue": "BS009842"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9261"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "15/02/1995"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20626-94"
        },
        {
            "displayName": "Stikord",
            "displayValue": "O-11-95"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}