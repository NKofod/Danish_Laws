{
    "id": 208206,
    "title": "Forslag til folketingsbeslutning om fratagelse af syrienskrigeres danske statsborgerskab",
    "documentTypeId": "480",
    "isSagsforlobPeriodValid": true,
    "shortName": "2018/1 BSF 147",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 20. marts 2019 af Christian Langballe (DF), Alex Ahrendtsen (DF), Pernille Bendixen (DF), Kristian Thulesen Dahl (DF), Karina Due (DF), Søren Espersen (DF), Martin Henriksen (DF), Marie Krarup (DF), Peter Skaarup (DF) og Dorthe Ullemose (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om fratagelse af syrienskrigeres danske statsborgerskab</p>\r\n<p class=\"Tekst1Sp\">Folketinget pålægger regeringen at sikre, at syrienskrigere med dansk statsborgerskab, der er kendt af Politiets Efterretningstjeneste, retsforfølges for at være indrejst til konfliktområdet i Syrien for dér at yde støtte til terrororganisationen Islamisk Stat og dermed have bifaldet terror og forbrudt sig mod straffelovens kapitel 12 og 13 ved direkte eller indirekte at have truet danske interesser. De pågældende og deres eventuelt medrejsende ægtefælle  skal på den baggrund frakendes dansk indfødsret efter indfødsretslovens § 8 B, uagtet at de derved bliver statsløse og straks udvises med indrejseforbud for bestandig. Statsadvokaten skal omgående indlede sager in absentia om fratagelse af dansk statsborgerskab for kendte syrienskrigere.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">\r\n   <span class=\"Italic\">Baggrund for forslaget</span>\r\n</p>\r\n<p class=\"NormalInd\">Det er forslagsstillernes opfattelse, at syrienskrigere skal have frataget deres danske statsborgerskab for at være indrejst til konfliktområdet i og omkring Syrien formodentlig for at støtte terrororganisationen Islamisk Stat og måske støtte deres modbydelige krig aktivt.</p>\r\n<p class=\"NormalInd\">Islamisk Stat har begået ufattelige og utilgivelige forbrydelser mod befolkningerne i konfliktområdet, og foruden krig og ødelæggelser, bestialske drab, vold, voldtægter og meget andet grusomt har de drevet millioner af borgere på flugt og ødelagt et land. Forbrydelserne er begået af Islamisk Stat og i dets navn og ånd og er velkendte og trodser enhver beskrivelse.</p>\r\n<p class=\"NormalInd\">Det er ubegribeligt, at moderne, oplyste og vidende mennesker med en sund fornuft kan støtte Islamisk Stat, og endnu mere ufatteligt, at nogen aktivt kan tage del i Islamisk Stats gøren og laden og deres forbrydelser.</p>\r\n<p class=\"NormalInd\">Ikke desto mindre har Islamisk Stat tiltrukket tusindvis af borgere fra mange lande i verden, ofte radikaliserede muslimer, der frivilligt har valgt at rejse til konfliktområdet for dér at tage del i konflikten til fordel for terrorregimet. I flere tilfælde er tilrejsende krigere ved ankomsten blevet tvunget til at bevise deres loyalitet over for Islamisk Stat ved at dræbe helt uskyldige civile eller tilfangetagne, der har overgivet sig. Måske har syrienskrigere med dansk statsborgerskab deltaget i sådanne grusomme forbrydelser.</p>\r\n<p class=\"NormalInd\">I Danmark vurderer Politiets Efterretningstjeneste, (PET), at over 150 personer siden 2012 er udrejst fra Danmark til konfliktområdet i Syrien og Irak. Nogle kæmper fortsat for Islamisk Stat, andre er omkommet, og nogle er tilfangetagne.</p>\r\n<p class=\"NormalInd\">Alle disse syrienskrigere, hvis de er danske statsborgere, kan vende tilbage til Danmark. Nogle af de tilfangetagne syrienskrigere har allerede ytret ønske om at komme tilbage til Danmark. Hvis mange af de skønnede 150 syrienskrigere vender tilbage til Danmark, vil det antagelig være som skuffede, vrede, desillusionerede og radikaliserede krigere, der kan skabe enorme problemer i Danmark og true vores sikkerhed og tryghed.</p>\r\n<p class=\"NormalInd\">Der er bred politisk enighed om, at disse syrienskrigere er uønskede i Danmark, og at myndighederne ikke skal gøre noget aktivt for at yde hverken konsulær bistand lokalt eller anden hjælp, for at de kan vende tilbage til Danmark.</p>\r\n<p class=\"NormalInd\">Imidlertid er man nødt til at forholde sig til, at mange af disse syrienskrigere en dag kan stå i Danmark. Folketinget er nødt til at vise rettidig omhu og ikke bare lade stå til.</p>\r\n<p class=\"NormalInd\">\r\n   <span class=\"Italic\">Forslagets indhold</span>\r\n</p>\r\n<p class=\"NormalInd\">Forslagsstillerne ønsker, at det danske statsborgerskab fratages de personer, som Politiets Efterretningstjeneste ved er eller har været syrienskrigere.</p>\r\n<p class=\"NormalInd\">Det er for forslagsstillerne åbenlyst, at de pågældende alene ved at være indrejst til konfliktområdet i og omkring Syrien har forbrudt sig mod straffelovens kapitel 12 og 13 og direkte eller indirekte har truet danske interesser. Hvis man frivilligt har indrejst til konfliktområdet, er det for forslagsstillerne sandsynliggjort, at de pågældende derved har støttet terrororganisationen Islamisk Stat og alle dens forbrydelser.</p>\r\n<p class=\"NormalInd\">Det skal efter forslagsstillernes opfattelse ikke være en betingelse for at blive dømt for overtrædelse af straffelovens kapitel 12 og 13, at anklagemyndigheden kan føre et individuelt bevis med en rygende pistol mod hver enkelt. Det skal alene være indrejsen til konfliktområdet, der skal være afgørende og udslagsgivende for, at man frakendes statsborgerskabet.</p>\r\n<p class=\"NormalInd\">Umiddelbart efter vedtagelsen af beslutningsforslaget skal anklagemyndigheden gå i gang med at rejse tiltale mod de kendte syrienskrigere med påstand om, at de alene ved indrejsen til konfliktområdet har vist deres støtte til Islamisk Stat og derfor skal have statsborgerskabet frataget. Retssagerne skal føres hurtigt og in absentia i Danmark, hvorimod eventuelle kommende retssager om strafferetlige forhold efter forslagsstillernes opfattelse skal føres lokalt i nærområdet, hvor forbrydelserne er begået. Der sondres således mellem retssager om ophævelse af statsborgerskabet, der føres nu in absentia i Danmark, og kommende strafferetlige sager, der skal føres lokalt i nærområdet.</p>\r\n<p class=\"NormalInd\">Under anden verdenskrig dokumenterede nazisterne mange af regimets egne forbrydelser på skrift og med film, hvorfor det efterfølgende har været muligt at oprulle forbrydelsernes omfang og få mange retsforfulgt.</p>\r\n<p class=\"NormalInd\">Anderledes forholder det sig med konflikter i moderne tid og med konflikten i Syrien, hvor lidt eller intet dokumenteres, og hvor aktørerne er maskerede netop med det formål, at ingen efterfølgende skal kunne retsforfølges og dømmes. Forbryderne i Islamisk Stat sletter deres spor.</p>\r\n<p class=\"NormalInd\">Det vil derfor i vid udstrækning være umuligt for anklagemyndigheden at løfte bevisbyrden for, hvad hver enkelt syrienskriger måtte have foretaget sig af konkrete forbrydelser, og de pågældendes egne udsagn kan ikke tillægges nogen betydning.</p>\r\n<p class=\"NormalInd\">Det er baggrunden for, at forslagsstillerne mener, at det alene skal være indrejsen til konfliktområdet, der skal være det afgørende i spørgsmålet om fratagelse af statsborgerskabet.</p>\r\n<p class=\"NormalInd\">Det vil i virkeligheden være en forbrydelse mod ofrene i konflikten, hvis ikke syrienskrigerne mødes med konsekvens og mister deres statsborgerskab.</p>\r\n<p class=\"NormalInd\">\r\n   <span class=\"Italic\">Bemærkninger til forslagets vedtagelse</span>\r\n</p>\r\n<p class=\"NormalInd\">Beslutningsforslaget pålægger regeringen at retsforfølge de af Politiets Efterretningstjeneste (PET) kendte syrienskrigere med dansk statsborgerskab. Dem er der omkring 150 af.</p>\r\n<p class=\"NormalInd\">Det er meningen, at statsadvokaten straks efter forslagets vedtagelse udarbejder et anklageskrift mod de kendte syrienskrigere med påstand om, at de har forbrudt sig mod straffelovens kapitel 12 og 13, og at det danske statsborgerskab derfor skal frakendes.</p>\r\n<p class=\"NormalInd\">For at blive dømt for overtrædelse af straffelovens kapitel 12 og 13 skal det være nok, at anklagemyndigheden kan bevise, at den pågældende er indrejst til konfliktområdet.</p>\r\n<p class=\"NormalInd\">Har den tiltalte syrienskriger medtaget en ægtefælle, skal denne tillige frakendes sit danske statsborgerskab.</p>\r\n<p class=\"NormalInd\">Frakendelsen sker i medfør af indfødsretslovens § 8 B, uagtet at den pågældende derved bliver statsløs. Statsløsekonventionen rummer i artikel 8, stk. 3, mulighed for at fratage et statsborgerskab, selv om den pågældende derved bliver statsløs. Det er den bestemmelse, som Storbritannien aktuelt anvender mod syrienskrigerne. Danmark var oprindelig betænkelig ved at tilslutte sig statsløsekonventionen netop på grund af artikel 8, stk. 3, da man fandt fratagelse af statsborgerskab i strid med nordisk retsopfattelse. Men efter at Sverige og Norge havde tilsluttet sig konventionen uden aktivt at tilslutte sig artikel 8, stk. 3, med den konsekvens, at bestemmelsen ikke gælder for Sverige og Norge, genovervejede den daværende udenrigsminister K. B. Andersen, regeringen Anker Jørgensen II, modviljen og fandt, at Danmark på lignende vis skulle tilslutte sig konventionen, og begrundede den ændrede holdning med, at konventionens »… generelle sigte var helt i overensstemmelse med den almindelige danske politik i flygtninge og asylsager.« (Folketingstidende 1976-77, 2. samling, tillæg A, side 2591-92). Folketinget tilsluttede sig derefter konventionen.</p>\r\n<p class=\"NormalInd\">Der er unægtelig sket en del i dansk politik på netop flygtninge- og asylområdet siden foråret 1977, og i det lys ville et flertal i Folketinget i dag måske netop tilslutte sig artikel 8, stk. 3, og dermed sikre sig muligheden for at fratage et statsborgerskab, sådan som Irland, Storbritannien og Østrig har gjort. Det skal understreges, at Danmark ikke overtræder statsløsekonventionen ved at følge konventionens artikel 8, stk. 3, kun vores egen manglende underskrift på muligheden for at anvende den nævnte artikel.</p>\r\n<p class=\"NormalInd\">De dømte udvises af Danmark med indrejseforbud for bestandig.</p>\r\n<p class=\"NormalInd\">Retssagerne skal rejses hurtigt og gennemføres uagtet den tiltaltes tilstedeværelse. Det vil sige, at der kan gennemføres retssag og afsiges dom in absentia.</p>\r\n<p class=\"NormalInd\">Forslaget omfatter ikke personer, der er udsendt til konfliktområdet af officielle danske myndigheder eller har arbejdet for en anerkendt nødhjælpsorganisation. Forslaget omfatter kun de af PET kendte syrienskrigere og syrienskrigere, som PET efterfølgende måtte blive bekendt med.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Christian Langballe</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om fratagelse af syrienskrigeres danske statsborgerskab</p>\r\n<p class=\"ForslagsNummer\">(Beslutningsforslag nr. B 147)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2018/1 BF 147",
            "stateLabel": "Bortfaldet",
            "references": [
                {
                    "shortName": "2018/1 BSF 147",
                    "title": "Forslag til folketingsbeslutning om fratagelse af syrienskrigeres danske statsborgerskab",
                    "presentationName": "Beslutningsforslag som fremsat",
                    "documentTypeId": 480,
                    "documentId": 208206,
                    "eliUri": "/eli/ft/20181BB00147",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/beslutningsforslag/b147/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "21/03/2019"
        },
        {
            "displayName": "Accession",
            "displayValue": "20181BB00147"
        },
        {
            "displayName": "Entydig dokumentidentifikation",
            "displayValue": "AX023304"
        },
        {
            "displayName": "Dato for førstegangsindlæggelse",
            "displayValue": "21/03/2019"
        },
        {
            "displayName": "Dato for indlæggelse",
            "displayValue": "21/03/2019"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "147"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}