{
    "id": 230083,
    "title": "Afgørelse efter lov om fremtidsfuldmagter § 7",
    "documentTypeId": "230",
    "isSagsforlobPeriodValid": true,
    "shortName": "AFG nr 9315 af 25/03/2022",
    "documentHtml": "<div class=\"bjelke\">Den fulde tekst</div><p class=\"Titel2\">Afgørelse efter lov om fremtidsfuldmagter § 7</p>\r\n<div class=\"Resume\">\r\n   <p class=\"TekstGenerel\">Statsforvaltningen traf den 14. august 2018 afgørelse om delvis ikraftsættelse af fremtidsfuldmagt af 26. juni 2018, således at fremtidsfuldmagtshavers adgang til ”at signere på mine vegne ved brug af <span class=\"Italic\">mit </span>Nem-ID” ikke blev sat i kraft.</p>\r\n   <p class=\"TekstGenerel\">Statsforvaltningen begrundede afslaget med, at Nem-ID er strengt personligt og har samme virkning som en håndskrevet underskrift, og at anvendelse af fuldmagtsgivers Nem-ID ville blive betragtet som en falsk underskrift.</p>\r\n   <p class=\"TekstGenerel\">Klagers advokat fremførte, at det ikke er strafbart at underskrive – hverken fysisk eller digitalt – med en andens underskrift, såfremt den, der bærer underskriften navn, har givet samtykke. Advokaten henviste i den forbindelse til U. 1989.286Ø.</p>\r\n   <p class=\"TekstGenerel\">Civilstyrelsen stadfæstede afgørelsen med ændret begrundelse. Civilstyrelsens begrundelse for, at det var betænkeligt at sætte fremtidsfuldmagten i kraft var navnlig, at det fremgår af Nem-ID’s regelsæt, at Nem-ID er strengt personligt, også i det tilfælde, hvor der foreligger en fuldmagt.</p>\r\n</div>\r\n<p>Statsforvaltningens afgørelse af 27. juli 2018:</p>\r\n<p>”Statsforvaltningen sætter din fremtidsfuldmagt af 26. juni 2018 delvis i kraft.</p>\r\n<p>Vi afslår at sætte følgende tekst fra fremtidsfuldmagten i kraft:</p>\r\n<p>\"4.1.5. at signere på mine vegne ved brug af mit Nem-ID\"</p>\r\n<p>Afgørelsen er tinglyst i Personbogen i dag.</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Vi vurderer, at det er betænkeligt at sætte følgende del af fremtidsfuldmagten i kraft:</p>\r\n<p>\"4.1.5. at signere på mine vegne ved brug af mit Nem-ID\"</p>\r\n<p>Du giver i fremtidsfuldmagten ret til at signere på dine vegne ved brug af dit NemID.</p>\r\n<p>NemID er strengt personligt, idet en elektronisk signatur har samme retsvirkning som en håndskreven underskrift.</p>\r\n<p>Dette følger af artikel 25 (2) i Europa-Parlamentets og Rådets Forordning nr. 910/2014 af 23. juli 2014 om elektronisk identifikation og tillidstjenester til brug for elektroniske transaktioner på det indre marked og om ophævelse af direktiv 1999/93/EF.</p>\r\n<p>Anvendelse af en anden persons, herunder fuldmagtsgivers, NemID vil således blive betragtet som en falsk underskrift.</p>\r\n<p>Vi henviser til § 7, stk. 3, i lov om fremtidsfuldmagter, hvoraf det fremgår, at fremtidsfuldmagten ikke kan sættes i kraft, hvis det på grundlag af de foreliggende oplysninger findes betænkeligt. Såfremt betænkeligheden alene knytter sig til en bestemt del af fremtidsfuldmagten, kan Statsforvaltningen sætte fremtidsfuldmagten delvis i kraft.</p>\r\n<p>…”</p>\r\n<p>Fremtidsfuldmagtsgiver og -haver påklagede sammen afgørelsen.</p>\r\n<p>Civilstyrelsens afgørelse, sags.nr. 18-350-00006:</p>\r\n<p>”Civilstyrelsen har behandlet Deres klage på vegne af A og B over Statsforvaltningens afgørelse af 14. august 2018<span class=\"Bold\">.</span> Ved afgørelsen satte Statsforvaltningen fremtidsfuldmagten af 26. juni 2018 for A delvist i kraft.</p>\r\n<p>Civilstyrelsen ændrer ikke Statsforvaltningens afgørelse.</p>\r\n<p>De har til støtte for Deres klage blandt andet oplyst, at A i juridisk henseende er i sin gode ret til at give B ret til at benytte hendes NemID.</p>\r\n<p>De har anført, at generelt gælder det, at det ikke er ulovligt at skrive under med en andens navn eller NemID, hvis blot underskriveren har fået tilladelse fra den anden. De har i den forbindelse blandt andet henvist til betingelserne i straffelovens § 171 om dokumentfalsk samt praksis (UfR1989. 286 ØLD).</p>\r\n<p>Samlet set fremgår det af Deres klage, at det er Deres opfattelse, at fremtidsfuldmagten skal sættes i kraft, ikke kun delvist, men for hele fuldmagtens vedkommende, herunder også den del der omhandler Nem-ID.</p>\r\n<p>Efter en gennemgang af sagen, finder Civilstyrelsen i lighed med Statsforvaltningen, at det er betænkeligt at sætte følgende del af fremtidsfuldmagten i kraft:</p>\r\n<p>\r\n   <span class=\"Italic\">\"4.1.5. at signere på mine vegne ved brug af mit Nem-ID\"</span>\r\n</p>\r\n<p>Begrundelsen herfor er blandt andet den samme, som fremgår af Statsforvaltningens afgørelse.</p>\r\n<p>Civilstyrelsen har ved afgørelsen herudover navnlig lagt vægt på hvad der fremgår af Digitaliseringssty-relsens retningslinjer for brugen af ”NemID og værgemål”, samt den kommenterede lov om fremtidsfuld-magter, 1. udgave, 1. oplag, 2018, side 189 ff.</p>\r\n<p>Der fremgår her følgende om legitimation i forhold til fremtidsfuldmagtens retsvirkninger:</p>\r\n<p>\r\n   <span class=\"Italic\">”I forhold til tredjemand beror fuldmægtigens legitimation på selve fremtidsfuldmagten, således som den fremgår af tinglysningen i Personbogen.</span>\r\n</p>\r\n<p>\r\n   <span class=\"Italic\">I disse digitaliseringstider opstår særligt et problem om brugen af nemID.</span> <span class=\"Italic\">Det ligger således fast, at fuld-mægtigen aldrig må anvende fuldmagtsgivers nemID.</span> <span class=\"Italic\">Digitaliseringsstyrelsen har udsendt en redegørelse om ”NemID og værgemål.</span> <span class=\"Italic\">” (www.nemid.nu/dk-da/om-nemid/vaergemaal)</span></p>\r\n<p>\r\n   <span class=\"Bold Italic\">Er du værge?</span>\r\n</p>\r\n<p>\r\n   <span class=\"Italic\">Hvis du som værge har brug for at agere på vegne af den person, du er værge for, skal du anvende dit eget NemID til at logge på selvbetjeningsløsninger (fx hos SKAT eller i netbank)</span>\r\n</p>\r\n<p>\r\n   <span class=\"Italic\">Ejeren (myndigheden eller virksomheden) af selvbetjeningsløsningen skal give dig mulighed for at vælge, om du agerer på egne vegne eller på vegne af personen under værgemål.</span>\r\n</p>\r\n<p>\r\n   <span class=\"Italic\">Det er endnu ikke alle selvbetjeningsløsninger, som tilbyder denne service.</span> <span class=\"Italic\">For nærmere information om mulighed for at repræsentere en person under værgemål i en selvbetjeningsløsning, skal du kontakte den respektive ejer af løsningen.</span></p>\r\n<p>\r\n   <span class=\"Italic\">I de tilfælde hvor personen under værgemål selv kan afgive en fuldmagt, kan den fællesoffentlige løsning Digital Fuldmagt benyttes.</span> <span class=\"Italic\">Her kan der gives digital fuldmagt til en række forskellige offentlige selvbetje-ningsløsninger.</span></p>\r\n<p>\r\n   <span class=\"Bold Italic\">Du må aldrig anvende en anden persons NemID</span>\r\n</p>\r\n<p>\r\n   <span class=\"Italic\">NemID er strengt personligt.</span> <span class=\"Italic\">Du må som værge aldrig anvende et NemID udstedt til den person, du er værge for.</span> <span class=\"Italic\">Dette gælder også i de tilfælde, hvor der foreligger en fuldmagt, da det fremgår af reglerne for brug af NemID, at indehaveren skal have ene-kontrol over sit NemID.</span></p>\r\n<p>\r\n   <span class=\"Italic\">Hvis du som værge har brug for at agere på vegne af en person under værgemål, skal du bruge dit eget NemID til at logge på den relevante selvbetjeningsløsning.</span> <span class=\"Italic\">Hvis du som værge anvender et NemID udstedt til en person under værgemål, vil det desuden ikke være klart for løsningsejeren, at det ikke er personen selv, der anvender NemID.</span> <span class=\"Italic\">”</span></p>\r\n<p>Kopi af dette brev er sendt til Statsforvaltningen. ”</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/03/2022"
        },
        {
            "displayName": "Accession",
            "displayValue": "X20220931501"
        },
        {
            "displayName": "Entydig dokumentidentifikation",
            "displayValue": "AA013025"
        },
        {
            "displayName": "Dato for indlæggelse",
            "displayValue": "08/04/2022"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9315"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "25/03/2022"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 18-350-00006"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}