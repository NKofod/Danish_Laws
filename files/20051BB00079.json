{
    "id": 98862,
    "title": "Forslag til folketingsbeslutning om en styrket indsats til bekæmpelse af hiv/aids blandt verdens fattigste",
    "documentTypeId": "480",
    "isSagsforlobPeriodValid": true,
    "shortName": "2005/1 BSF 79",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 21. februar 2006 af Jeppe Kofod (S),  \r\n\r\n Kirsten Brosbøl (S), Mette Gjerskov (S),  \r\n\r\n Pernille Blach Hansen (S), Mogens Jensen (S),  \r\n\r\n Mogens Lykketoft (S) og Lise von Seelen (S)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n en styrket indsats til bekæmpelse af hiv/aids blandt verdens fattigste  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget opfordrer regeringen til at gennemføre en markant og  \r\n\r\n styrket indsats for at bekæmpe hiv/aids blandt verdens fattigste med en  \r\n\r\n ekstrabevilling på i alt 1 mia. kr. i årene 2006-2009.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"Tekst\">  \r\n\r\n Beslutningsforslaget er en stort set uændret genfremsættelse af  \r\n\r\n beslutningsforslag nr. B 85, folketingsåret 2004-05, 2. samling (se  \r\n\r\n Folketingstidende, forhandlingerne side 3881 og tillæg A side 7683).  \r\n\r\n</P>  \r\n\r\n<P class=\"tekst3\">  \r\n\r\n Hvis statsministeren mente det alvorligt, da han på FN-topmødet  \r\n\r\n i september 2005 sagde, at kampen mod hiv/aids bør være verdens absolutte  \r\n\r\n topprioritet, og at regeringen i øvrigt mener, at aids-epidemien er en akut  \r\n\r\n katastrofe, der kræver en indsats her og nu, så bør regeringen stemme for  \r\n\r\n dette  \r\n\r\n beslutningsforslag og prioritere den økonomiske udviklingsbistand på linje  \r\n\r\n med  \r\n\r\n regeringens topmødeudmeldinger. Både aids-epidemien og behovet for øget  \r\n\r\n international bistand er voksende. Derfor foreslår Socialdemokraterne nu for  \r\n\r\n fjerde år i træk at øge midlerne til bekæmpelse af hiv/aids.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Baggrund  \r\n\r\n</P>  \r\n\r\n<P class=\"tekst3\">  \r\n\r\n Den danske indsats og strategi til bekæmpelse af hiv/aids trænger  \r\n\r\n til en kraftig opjustering. Som det fremgår af Danidas egne beregninger fra  \r\n\r\n 2005, bliver kun 4,6 pct. af udviklingsbistanden brugt aktivt i kampen mod  \r\n\r\n hiv/aids og til fremme af seksuel og reproduktiv sundhed og rettigheder  \r\n\r\n (SRSR).  \r\n\r\n Aids-epidemien er en af verdens største udfordringer og en voksende  \r\n\r\n katastrofe,  \r\n\r\n der direkte eller indirekte har ramt store dele af befolkningerne i verdens  \r\n\r\n fattigste områder og lande. Den danske indsats skal være mere visionær og  \r\n\r\n ambitiøs. Derfor vil Socialdemokraterne opfordre til en målrettet, fokuseret  \r\n\r\n og  \r\n\r\n massiv indsats til at bekæmpe hiv/aids blandt verdens fattigste med en  \r\n\r\n ekstrabevilling på i alt 1 mia. kr. i årene 2006-2009, dvs. 250 mio. kr.  \r\n\r\n årligt  \r\n\r\n over de næste 4 år. Dette løft skal ses i sammenhæng med den politiske vision  \r\n\r\n om at forøge den internationale indsats, herunder udviklingsbistanden, med  \r\n\r\n 1,5  \r\n\r\n mia. kr. årligt, som det også fremgik af Socialdemokraternes finanslovudspil.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Der må handles øjeblikkeligt  \r\n\r\n</P>  \r\n\r\n<P class=\"tekst3\">  \r\n\r\n Det samlede antal mennesker smittet med hiv er fortsat  \r\n\r\n stigende. I 2005 kom der flere hiv-smittede mennesker end i 2004 i alle  \r\n\r\n verdens  \r\n\r\n regioner, bortset fra Caribien. Hele fem millioner mennesker, svarende til  \r\n\r\n Danmarks befolkning, blev således smittet med hiv i 2005. Antallet af  \r\n\r\n mennesker  \r\n\r\n smittet med hiv nåede i 2005 sit hidtil højeste niveau med hele 40,3  \r\n\r\n millioner  \r\n\r\n smittede, hvor der til sammenligning var 37,5 millioner smittede i 2003. I  \r\n\r\n 2005  \r\n\r\n blev mere end 3 millioner mennesker dræbt af aids-relaterede sygdomme, og ud  \r\n\r\n af  \r\n\r\n disse var 500.000 børn. 28 millioner børn vil være forældreløse i 2015, og  \r\n\r\n aids  \r\n\r\n vil være direkte eller indirekte skyld i mere end halvdelen af alle  \r\n\r\n børnedødsfald  \r\n\r\n i Afrika.  \r\n\r\n Aids dræber hver måned 240.000  \r\n\r\n mennesker &#150; det svarer til en tsunami om måneden. Epidemien har ifølge  \r\n\r\n UNAIDS/WHO&#146;s aids-rapport fra november 2005 nu nået højder, der kræver  \r\n\r\n en langt  \r\n\r\n større indsats for bekæmpelsen af hiv, hvis den voksende epidemi skal  \r\n\r\n begrænses.  \r\n\r\n Det er derfor afgørende, at Danmark tager denne udvikling seriøst og  \r\n\r\n øjeblikkeligt hæver udviklingsbistanden rettet mod hiv/aids, så flere tusinde  \r\n\r\n uskyldige menneskers liv kan reddes.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Også et socioøkonomisk problem  \r\n\r\n</P>  \r\n\r\n<P class=\"tekst3\">  \r\n\r\n Epidemiens enorme omfang i udviklingslandene er ikke blot en  \r\n\r\n menneskelig tragedie, men også et socialt og økonomisk problem, da hiv/aids  \r\n\r\n virker som en bremse på vejen væk fra den dybe fattigdom. Det er et vilkår,  \r\n\r\n der  \r\n\r\n gør sig gældende for halvdelen af jordens befolkning. Epidemien er blevet en  \r\n\r\n selvstændig faktor i skabelsen af global ulighed. De lande, der rammes  \r\n\r\n hårdest  \r\n\r\n af epidemien, er alle udviklingslande, og det er derfor de lande, der i  \r\n\r\n forvejen lider mest nød, der bliver de største ofre.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Aids-epidemien bremser udviklingen  \r\n\r\n</P>  \r\n\r\n<P class=\"tekst3\">  \r\n\r\n Det er kvinder og unge mennesker i verdens fattigste lande, der  \r\n\r\n hyppigst rammes af hiv/aids, og det er med til at begrænse den eksisterende  \r\n\r\n og  \r\n\r\n den fremtidige arbejdsstyrke. Det betyder drastiske demografiske ændringer i  \r\n\r\n disse lande. Derfor vil væksten og udviklingsmulighederne i verdens fattigste  \r\n\r\n lande blive yderligere forringet, hvis vi ikke viser handlekraft.  \r\n\r\n</P>  \r\n\r\n<P class=\"tekst3\">  \r\n\r\n Hiv/aids rammer alle sektorer og befolkningsgrupper og  \r\n\r\n undergraver den generelle fattigdomsbekæmpelse. Hvis det ikke lykkes at  \r\n\r\n standse  \r\n\r\n og vende udviklingen, vil alle andre fattigdoms- og udviklingsreducerende  \r\n\r\n initiativer  \r\n\r\n forekomme nytteløse i de værst ramte områder. Samtidig er hiv/aids-epidemien  \r\n\r\n med til at skævvride udviklingen internt i lande, der i forvejen er hårdt  \r\n\r\n ramt.  \r\n\r\n Under Copenhagen Consensus-konferencen i 2004 kom det bl.a. frem, at flere  \r\n\r\n økonomer peger på, at hiv/aids har direkte negativ indflydelse på visse  \r\n\r\n landes  \r\n\r\n BNP. Foruden at der sker en reduktion af arbejdsstyrken, er de raske personer  \r\n\r\n mindre produktive, da mange er nødt til at tage sig af deres syge slægtninge.  \r\n\r\n I  \r\n\r\n Zambia dør der flere lærere, end man kan nå at uddanne. Det betyder et stort  \r\n\r\n svind i den allerede eksisterende knowhow i udviklingslandene.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n 2015-målene  \r\n\r\n</P>  \r\n\r\n<P class=\"tekst3\">  \r\n\r\n Hiv/aids underminerer ganske enkelt muligheden for udvikling.  \r\n\r\n Der opstår store sociale skævvridninger internt i udviklingslandene, og i  \r\n\r\n forvejen svage social- og sundhedssystemer sættes under et enormt pres. Aktiv  \r\n\r\n bekæmpelse af hiv/aids er en kamp, som Danmark har forpligtet sig til via  \r\n\r\n tilslutningen til FN&#146;s såkaldte Millennium Development Goals, også  \r\n\r\n kaldet  \r\n\r\n 2015-målene. Der er otte grundlæggende målsætninger for det nye årtusind. Den  \r\n\r\n sjette målsætning på listen skal bremse og nedbringe udbredelsen af hiv/aids  \r\n\r\n inden 2015.  \r\n\r\n</P>  \r\n\r\n<P class=\"tekst3\">  \r\n\r\n Desværre tyder intet på, at der er politisk vilje til at  \r\n\r\n opfylde denne målsætning. Tilmed er det svært at få øje på blot  \r\n\r\n tilnærmelsesvis  \r\n\r\n tilstrækkelige fremskridt. Og problemet er desværre ikke manglende viden, men  \r\n\r\n svigtende vilje til at rejse penge til aids-bekæmpende initiativer. FN&#146;s  \r\n\r\n generalsekretær  \r\n\r\n har tidligere understreget situationens alvor i usædvanligt skarpe vendinger:  \r\n\r\n »I nogle lande virker aids som et reelt masseødelæggelsesvåben over for  \r\n\r\n befolkningen. Og hvad gør vi ved det? Jeg fornemmer en vis hjerteløshed, som  \r\n\r\n man ikke skulle vente at se i det 21. århundrede.« Han har derfor erklæret  \r\n\r\n sig  \r\n\r\n både »vred« og »bedrøvet« over det manglende engagement fra verdens ledere  \r\n\r\n (Politiken den 29. november 2003).  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Aids øger den globale ulighed  \r\n\r\n</P>  \r\n\r\n<P class=\"tekst3\">  \r\n\r\n Hiv/aids-epidemien er blevet en selvstændig faktor i skabelsen  \r\n\r\n af global ulighed. Afrika syd for Sahara er i særklasse det område, der er  \r\n\r\n hårdest ramt med 25,8 millioner smittede. Sidste år blev 3,2 millioner her  \r\n\r\n smittet med hiv, mens 2,4 millioner voksne og børn døde af aids. Regionen  \r\n\r\n tæller 10 pct. af verdens befolkning, men hele 60 pct. af verdens  \r\n\r\n hiv-smittede.  \r\n\r\n Det er kendetegnende for epidemien, at den rammer de områder i verden, der i  \r\n\r\n forvejen kæmper med dybe sociale og økonomiske problemer, og hvor  \r\n\r\n naturressourcerne er hårdt trængte. I Zambia alene døde mere end 2.500 lærere  \r\n\r\n af aids i 2001, hvilket svarer til 1 ud af 16 lærere i landet.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Hiv er ikke en dødsdom  \r\n\r\n</P>  \r\n\r\n<P class=\"tekst3\">  \r\n\r\n Viden om, at en positiv hiv-test ikke nødvendigvis er en  \r\n\r\n dødsdom, kan i mange udviklingslande være en medvirkende årsag til, at flere  \r\n\r\n mennesker lader sig teste. Det er med til at begrænse spredningen af  \r\n\r\n sygdommen  \r\n\r\n og kontrollere det reelle omfang af katastrofen. Når man ved, at man via  \r\n\r\n behandling  \r\n\r\n har mulighed for at forlænge sit liv med op til 15 år, er man mere tilbøjelig  \r\n\r\n til at lade sig teste. Desuden er aids-patienter i behandling de bedste til  \r\n\r\n at  \r\n\r\n oplyse om og advokere for smitterisici og vigtigheden af at bruge kondom. En  \r\n\r\n del patienter opsøger arbejdspladser, skoler, fagforeninger og menigheder,  \r\n\r\n hvor  \r\n\r\n de på baggrund af egne erfaringer udbreder kendskabet til den livsfarlige  \r\n\r\n sygdom.  \r\n\r\n Dette er nogle af de erfaringer, som organisationen Læger uden Grænser har  \r\n\r\n opnået gennem sine projekter.  \r\n\r\n</P>  \r\n\r\n<P class=\"tekst3\">  \r\n\r\n Forebyggelse og behandling er uhyre vigtige komponenter i  \r\n\r\n kampen mod hiv/aids. Projekter fra bl.a. Læger uden Grænser viser, at  \r\n\r\n behandling faktisk er en af de mest effektive måder at forebygge på.  \r\n\r\n Erfaringerne  \r\n\r\n fra Læger uden Grænser viser, at konkrete behandlingstilbud får flere  \r\n\r\n mennesker  \r\n\r\n til at lade sig hiv-teste, og de, der er i behandling, er mere tilbøjelige  \r\n\r\n til  \r\n\r\n at bruge kondom end de hiv-ramte, der ikke er i behandling. Samtidig er der  \r\n\r\n ingen entydige beviser på, at forebyggelse alene kan bremse den hastige  \r\n\r\n stigning  \r\n\r\n i antallet af hiv-smittede og aids-syge. Socialdemokraterne hilser det derfor  \r\n\r\n velkomment, at regeringen i foråret 2005 for første gang i sin strategi til  \r\n\r\n bekæmpelse  \r\n\r\n af aids i udviklingslandene inkluderede behandlingsperspektivet i indsatsen.  \r\n\r\n Vi  \r\n\r\n er dog fortsat skuffede over den meget begrænsede støtte til ARV-medicin  \r\n\r\n (antiretroviral medicin) til behandling af de aids-syge i udviklingslandene.  \r\n\r\n</P>  \r\n\r\n<P class=\"tekst3\">  \r\n\r\n For mange mennesker i udviklingslande kan seksualitet og  \r\n\r\n seksuel praksis være yderst tabu-belagt. Disse tabuer og medfølgende  \r\n\r\n stigmatisering kan behandlingstilbud og en øget testning for hiv være med til  \r\n\r\n at nedbryde, hvilket gør det langt nemmere at tale om prævention, der er et  \r\n\r\n af  \r\n\r\n grundelementerne i forebyggelse af hiv/aids. Samtidig er der fra  \r\n\r\n arbejdsgiveres  \r\n\r\n side sket en stigmatisering af arbejdere, der er hiv-positive, hvilket  \r\n\r\n betyder,  \r\n\r\n at de bliver fyret fra deres arbejde. For disse mennesker er behandlingen  \r\n\r\n vital, og når en stor del af arbejdsstyrken i visse lande syd for Sahara er  \r\n\r\n hiv-positiv, fører det til endnu større socioøkonomisk skævvridning.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Forskning  \r\n\r\n</P>  \r\n\r\n<P class=\"tekst3\">  \r\n\r\n Desuden mener Socialdemokraterne, at det er overordentlig  \r\n\r\n vigtigt at styrke og støtte den innovative del af forskningen, der arbejder  \r\n\r\n med  \r\n\r\n tilvejebringelse af nye og effektive midler, der kan forhindre  \r\n\r\n smittespredning,  \r\n\r\n f.eks. udvikling af aids-vaccine og beskyttende creme, der forhindrer  \r\n\r\n overfø-relse  \r\n\r\n af smitte ved samleje (mikrobiocider), og som har til hensigt at lette  \r\n\r\n behandlingen. Dette skal ske gennem bistandsmidler, men herudover også midler  \r\n\r\n fra andre kilder. Danmark bør som grundlag for arbejdet i organisationen  \r\n\r\n European  \r\n\r\n &amp; Developing Countries Clinical Trials Partnership (EDCTP) skabe et  \r\n\r\n forsknings- og udviklingsrammeprogram for de fattigdomsrelaterede sygdomme  \r\n\r\n hiv/aids, tuberkulose og malaria. Dette program skal have til sigte at sikre  \r\n\r\n globale offentlige goder som vacciner og mikrobiocider til mennesker med  \r\n\r\n størst  \r\n\r\n behov. Forskning og udvikling bør ses som en samlet global indsats, hvor  \r\n\r\n kræfterne  \r\n\r\n samles om de mest lovende forskningsresultater. Endelig skal programmet sikre  \r\n\r\n prismekanismer og levering, så ingen i f.eks. Afrika behøver at vente så  \r\n\r\n længe  \r\n\r\n som i dag på, at patenter udløber, og at prisen på medicin falder af sig  \r\n\r\n selv.  \r\n\r\n</P>  \r\n\r\n<P class=\"tekst3\">  \r\n\r\n Markedet frembringer ikke af sig selv sådanne »offentlige  \r\n\r\n goder«, som alle bør have lige adgang til. Godt 90 pct. af den globale  \r\n\r\n forsknings- og udviklingsindsats kommer kun 10 pct. af verdens befolkning til  \r\n\r\n gode. Forskning, der kunne være til gavn for mennesker over hele kloden,  \r\n\r\n kommer  \r\n\r\n først med 15-30 års forsinkelse udviklingslandene til gode. Man bør både  \r\n\r\n stimulere til større investeringer og til udveksling af resultater og  \r\n\r\n erfaringer samt forberede en prispolitik og samtidig sikre både produktion af  \r\n\r\n og adgang til lægemidlerne.  \r\n\r\n</P>  \r\n\r\n<P class=\"tekst3\">  \r\n\r\n Oven i det hele kommer kvinders mulighed for at bestemme over  \r\n\r\n sig selv. I dag smittes der i de hårdest ramte dele af verden flere kvinder  \r\n\r\n end  \r\n\r\n mænd, og kvinderne smittes hovedsagelig i ægteskabet, hvor de færreste bruger  \r\n\r\n kondom. Derfor skal Danmark øge støtten til udvikling af ny og mere relevant  \r\n\r\n prævention,  \r\n\r\n som alle skal have adgang til, og som kvinder kan have mere indflydelse på  \r\n\r\n anvendelsen af.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n De fremtidige menneskelige omkostninger  \r\n\r\n</P>  \r\n\r\n<P class=\"tekst3\">  \r\n\r\n Hvis ikke der øjeblikkeligt gives en økonomisk  \r\n\r\n saltvandsindsprøjtning til bekæmpelsen af hiv/aids, der kan sikre en  \r\n\r\n finansiering af behandlingstilbud i udviklingslandene, kan det komme til at  \r\n\r\n betyde,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n at der i 2014 er 30  \r\n\r\n millioner mennesker, der er døde som følge af aids,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n at der i 2010 ifølge  \r\n\r\n UNICEF vil være 20 millioner børn, der har mistet en eller begge af deres  \r\n\r\n forældre  \r\n\r\n som følge af aids,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n at der i 2010 ifølge  \r\n\r\n prognoser fra organisationer som UNAIDS og Den Globale Fond vil være kommet  \r\n\r\n yderligere 45 millioner hiv-smittede til på verdensplan.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Det koster kun 2,30 kr. om dagen at redde et  \r\n\r\n menneskeliv  \r\n\r\n</P>  \r\n\r\n<P class=\"tekst3\">  \r\n\r\n Tallene taler for sig selv. Den katastrofale udvikling kræver,  \r\n\r\n at der handles her og nu, så epidemiens omfang ikke vil nå nye højder igen i  \r\n\r\n 2006. Det er ikke en umulig kamp. Lykkeligvis viser erfaringerne, at kampen  \r\n\r\n mod  \r\n\r\n hiv/aids ikke er håbløs. Lande som Thailand, Uganda og Brasilien har været i  \r\n\r\n stand til at bremse udbredelsen af hiv/aids som følge af en bevidst og  \r\n\r\n målrettet indsats. Og med de drastiske prisfald på hiv/aids-behandling,  \r\n\r\n behandling med såkaldt antiretroviral medicin, kan man i dag behandle en  \r\n\r\n hiv/aids-patient for ca. 2,30 kr. om dagen.  \r\n\r\n</P>  \r\n\r\n<P class=\"tekst3\">  \r\n\r\n Adgangen til hiv-behandling er blevet bedre over de sidste par  \r\n\r\n år, så der findes et svar på katastrofen. Mere end en million mennesker i  \r\n\r\n lav-  \r\n\r\n og mellemindkomstlande lever nu et længere og bedre liv, fordi de har fået  \r\n\r\n adgang til antiretroviral behandling. I år blev anslået mellem 250.000 og  \r\n\r\n 350.000 menneskers liv således reddet takket være bedre adgang til medicinsk  \r\n\r\n behandling.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Manglende økonomiske midler  \r\n\r\n</P>  \r\n\r\n<P class=\"tekst3\">  \r\n\r\n De internationale organisationer, der kæmper den hårde kamp mod  \r\n\r\n hiv/aids, mangler desperat økonomiske midler til at nå deres mål. Det  \r\n\r\n vurderes,  \r\n\r\n at prisen for at bremse epidemiens udbredelse beløber sig til 10 mia. USD om  \r\n\r\n året på verdensplan. I dag anvendes der mindre end halvdelen af beløbet. Det  \r\n\r\n vil sige, at med godt 5 mia. USD om året kunne verden bremse og begrænse  \r\n\r\n aids-epidemien. I et større perspektiv svarer dette beløb til, hvad den  \r\n\r\n amerikanske administration bruger i løbet af 5 uger på militære udgifter i  \r\n\r\n Irak.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Politisk modstand  \r\n\r\n</P>  \r\n\r\n<P class=\"tekst3\">  \r\n\r\n Kampen mod hiv/aids bremses ikke alene af manglende  \r\n\r\n generøsitet, men også af politisk modstand. Bushadministrationen har  \r\n\r\n genoplivet  \r\n\r\n USA&#146;s bekæmpelse af organisationer, der i deres arbejde i  \r\n\r\n udviklingslandene  \r\n\r\n bl.a. beskæftiger sig med forskellige aspekter af abort. Ligesom under  \r\n\r\n præsident  \r\n\r\n Ronald Reagan lukker amerikanerne ikke alene for støtten til organisationer,  \r\n\r\n der udfører abort, men også til organisationer, der blandt deres øvrige  \r\n\r\n aktiviteter oplyser eller rådgiver om abort og henviser til steder, hvor der  \r\n\r\n gennemføres aborter, og til organisationer, der fører kampagner til fordel  \r\n\r\n for  \r\n\r\n fri abort, selv om aktiviteterne er lovlige og selvfinansierende. Denne  \r\n\r\n politik  \r\n\r\n er misforstået og dybt beklagelig.  \r\n\r\n</P>  \r\n\r\n<P class=\"tekst3\">  \r\n\r\n I en situation, hvor USA leverer 43 pct. af den globale  \r\n\r\n udviklingsbistand til familieplanlægning, mor-barn-sundhedsprogrammer og  \r\n\r\n bekæmpelse  \r\n\r\n af seksuelt overførte sygdomme, har dette fremstød fra den yderste højrefløj  \r\n\r\n i  \r\n\r\n USA dybt alvorlige konsekvenser for kampen mod hiv/aids. Ikke alene rammes  \r\n\r\n nogle af verdens fattigste kvinder helt konkret på liv og sundhed, men det  \r\n\r\n principielle grundlag for verdenssamfundets kamp mod hiv/aids, som bygger på,  \r\n\r\n at adgangen til seksuel og reproduktiv sundhed er en menneskeret og skal  \r\n\r\n beskyttes som sådan, bliver hermed også undergravet.  \r\n\r\n</P>  \r\n\r\n<P class=\"tekst3\">  \r\n\r\n Behovet for handling fra dansk og europæisk side er derfor indlysende.  \r\n\r\n Vi må afbøde konsekvenserne af Bushregeringens handlinger og gå foran i  \r\n\r\n arbejdet for at sætte handling bag FN-målsætningen om et endeligt opgør med  \r\n\r\n hiv/aids-epidemien. Det kræver, at Danmark også opprioriterer indsatsen for  \r\n\r\n seksuel og reproduktiv sundhed og rettigheder. Hele 99 pct. af de 529.000  \r\n\r\n mødre, der dør hvert år, kommer fra udviklingslandene. Det skyldes især en  \r\n\r\n udbredt mangel på reproduktive sundhedsartikler som prævention og kondomer  \r\n\r\n til  \r\n\r\n hiv/aids-forebyggelse. I Afrika syd for Sahara dør 1 ud af 16 kvinder under  \r\n\r\n graviditet og fødsel. Mere end tre fjerdedele af alle hiv-tilfælde er  \r\n\r\n seksuelt  \r\n\r\n overførte, mens 10 pct. skyldes smitte fra mor til barn.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Debat om dansk udviklingsbistand  \r\n\r\n</P>  \r\n\r\n<P class=\"tekst3\">  \r\n\r\n Derfor håber forslagsstillerne på en velvillig behandling af  \r\n\r\n dette beslutningsforslag. Tiden er inde til en reel debat om dansk  \r\n\r\n udviklingsbistand. Før folketingsvalget i 2001 fik man det indtryk, at  \r\n\r\n uenigheden alene gjaldt bistandens mål og effektivitet. De nuværende  \r\n\r\n regeringspartier foreslog en »midlertidig« begrænsning af bistanden med 1,5  \r\n\r\n mia. kr., som angiveligt udelukkende havde til formål at fremme  \r\n\r\n effektivitetsforbedringer i bistanden. Den nuværende udenrigsminister udtalte  \r\n\r\n tilmed: »I forhold til de fattigste kan jeg garantere, at de ikke kommer til  \r\n\r\n at  \r\n\r\n undgælde for nedskæringerne« (Ritzau den 5. december 2001).  \r\n\r\n</P>  \r\n\r\n<P class=\"tekst3\">  \r\n\r\n Virkeligheden tegner sig desværre anderledes. Besparelserne på  \r\n\r\n udviklingsbistanden antager i dag permanent karakter og er tilmed hastigt  \r\n\r\n voksende set i forhold til Danmarks generelle velstand. Bistandsprocenten har  \r\n\r\n i  \r\n\r\n de senere år været i frit fald mod et foreløbigt lavpunkt på 0,8 pct. af BNI  \r\n\r\n som følge af regeringens nedprioritering af området. Konsekvenserne for  \r\n\r\n verdens  \r\n\r\n fattigste er åbenlyse. Og intet tyder på, at nedskæringerne har virket  \r\n\r\n fremmende for kvaliteten af dansk bistand. Tværtimod er der flere  \r\n\r\n indikationer  \r\n\r\n af, at faglige hensyn blev fortrængt under det politiske hastværk, der gjorde  \r\n\r\n sig gældende efter regeringsskiftet.  \r\n\r\n</P>  \r\n\r\n<P class=\"tekst3\">  \r\n\r\n Statsministeren lovede i sin åbningstale den 5. oktober 2004,  \r\n\r\n at regeringen vil arbejde for øget fokus på det afrikanske kontinents  \r\n\r\n problemer: »Afrika må ikke blive det tabte kontinent. Verdens rige lande må  \r\n\r\n stå  \r\n\r\n sammen om at løfte det afrikanske kontinent ud af den nuværende elendighed.  \r\n\r\n Vi  \r\n\r\n må hjælpe Afrika, så forfald og fortvivlelse bliver afløst af fremskridt og  \r\n\r\n forhåbning. Der er brug for en bred indsats. Løse militære konflikter.  \r\n\r\n Håndtere  \r\n\r\n flygtningeproblemer. Sikre demokrati og god regeringsførelse. Skabe bedre  \r\n\r\n handelsvilkår. Stimulere økonomisk udvikling. Bekæmpe aids.«  \r\n\r\n Statsministeren gentog løftet om at hjælpe  \r\n\r\n Afrika ved åbningstalen i oktober 2005, selv om regeringens politik taler sit  \r\n\r\n modsatte tydelige sprog.  \r\n\r\n</P>  \r\n\r\n<P class=\"tekst3\">  \r\n\r\n I praksis er der sammenlagt i årene 2002-2005 målt i forhold  \r\n\r\n til den bevilling, Socialdemokraterne og Det Radikale Venstre fremlagde i  \r\n\r\n 2001,  \r\n\r\n sket en besparelse på 1,3 mia. kr. alene på den direkte bilaterale bistand  \r\n\r\n til  \r\n\r\n Afrika. Regeringens flotte ord er derfor ikke i overensstemmelse med  \r\n\r\n regeringens  \r\n\r\n konkrete politik. Det vil klæde statsministeren at leve op til de flotte ord  \r\n\r\n på  \r\n\r\n FN-topmødet i september og i Folketingets åbningsdebat i oktober 2005 og rent  \r\n\r\n faktisk levere øget bistand til bekæmpelse af hiv/aids og til Afrika, vel at  \r\n\r\n mærke uden at tage bistanden fra andre fattige lande, hvor hjælpen er  \r\n\r\n påkrævet.  \r\n\r\n</P>  \r\n\r\n<P class=\"tekst3\">  \r\n\r\n Socialdemokraterne indgår gerne i et bredt samarbejde om  \r\n\r\n løbende kvalitetssikring af bistanden. Men et sådant arbejde må aldrig blive  \r\n\r\n et  \r\n\r\n skalkeskjul for løbende nedskæringer. Det vil altid være fristende at bruge  \r\n\r\n bistandskronerne til finansiering af andre værdige formål, som har vælgernes  \r\n\r\n aktuelle  \r\n\r\n bevågenhed. Og eftersom bistandsarbejdet vitterlig er vanskeligt, vil man  \r\n\r\n altid  \r\n\r\n kunne dække sig ind under kritik af kvaliteten med henvisning til mindre  \r\n\r\n vellykkede projekter eller tvivlsomme modtagere. Som et konkret tiltag ønsker  \r\n\r\n Socialdemokraterne eksempelvis, at bekæmpelse af hiv/aids bliver en  \r\n\r\n obligatorisk komponent i de udbudsforslag vedrørende infrastrukturprojekter,  \r\n\r\n som DANIDA opstiller. Dette skal hindre, at virksomheder giver tilbud på  \r\n\r\n f.eks.  \r\n\r\n et projekt, der har til formål at etablere veje, uden at tilbuddet indeholder  \r\n\r\n en komponent, der aktivt bekæmper hiv/aids. Muligheden for at undlade den  \r\n\r\n fordyrende  \r\n\r\n komponent, der er en integreret del af problemstillingen med hensyn til  \r\n\r\n udbredelsen af hiv/aids, vil derfor blive minimeret og indsatsen mod hiv/aids  \r\n\r\n forstærket.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Den Globale Fond til Bekæmpelse af Aids, Tuberkulose  \r\n\r\n og Malaria  \r\n\r\n</P>  \r\n\r\n<P class=\"tekst3\">  \r\n\r\n Den Globale Fond er oprettet for at finansiere en massiv  \r\n\r\n indsats for at bekæmpe de forfærdelige sygdomme aids, tuberkulose og malaria,  \r\n\r\n der tilsammen årligt dræber mere end 6 millioner mennesker, dvs. mere end  \r\n\r\n 15.000 mennesker om dagen. Over 5 år forventes Den Globale Fond at tilbyde  \r\n\r\n 1,8  \r\n\r\n millioner aids-patienter antiretroviral behandling, at nå 62 millioner  \r\n\r\n mennesker med rådgivning om beskyttelse mod hiv/aids og at hjælpe 1 million  \r\n\r\n forældreløse børn med medicin, uddannelse og omsorg. Fonden bidrager til at  \r\n\r\n identificere 5 millioner nye tilfælde af smitsom tuberkulose, helbrede 3  \r\n\r\n millioner  \r\n\r\n gennem DOTS-behandling og behandling af 24.000 tilfælde af  \r\n\r\n multimedicinresistent  \r\n\r\n tuberkulose. Fonden finansierer 109 millioner myggenet for at beskytte  \r\n\r\n familier  \r\n\r\n mod overførelse af malaria, og fonden leverer 264 millioner doser  \r\n\r\n artemisininbaseret medicin til malariapatienter. Arbejdet redder årligt  \r\n\r\n tusinder  \r\n\r\n af fattige menneskers liv, men arbejdet kræver naturligvis store bidrag fra  \r\n\r\n de  \r\n\r\n internationale donorer.  \r\n\r\n</P>  \r\n\r\n<P class=\"tekst3\">  \r\n\r\n Den Globale Fond har i 2005 anmodet Danmark om at bidrage med  \r\n\r\n sin »fair share« (den rimelige andel) på 270 mio. kr. i 2006 og 330 mio. kr.  \r\n\r\n i  \r\n\r\n 2007. Regeringen vil kun afsætte 140 mio. kr. årligt fra 2006-2009, hvilket  \r\n\r\n Socialdemokraterne finder for middelmådigt og uambitiøst. Danmark bør betale  \r\n\r\n sin rimelige andel, og Socialdemokraterne er derfor klar til at afsætte  \r\n\r\n yderligere 160 mio. kr. årligt i 2006-2009, således at det samlede årlige  \r\n\r\n bidrag  \r\n\r\n til fonden bliver 300 mio. kr., og så Danmark dermed kan betale sin rimelige  \r\n\r\n andel til dette afgørende formål. Det er et nødvendigt første skridt, hvis  \r\n\r\n kampen mod dødelige sygdomme som hiv/aids, tuberkulose og malaria skal  \r\n\r\n vindes.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Udmøntning  \r\n\r\n</P>  \r\n\r\n<P class=\"tekst3\">  \r\n\r\n Socialdemokraterne vil til stadighed arbejde for, at Danmark  \r\n\r\n binder sig til målsætningen om 1 pct. af BNI i udviklingsbistand. De seneste  \r\n\r\n års nedskæringer har desværre fjernet os så langt fra den målsætning, at der  \r\n\r\n må  \r\n\r\n lægges en langsigtet plan for at genoprette den danske indsats. Derfor  \r\n\r\n fremsætter  \r\n\r\n Socialdemokraterne endnu en gang et ønske om, at Folketinget øger indsatsen  \r\n\r\n imod hiv/aids. Socialdemokraterne ønsker en ekstrabevilling til bekæmpelse af  \r\n\r\n hiv/aids blandt verdens fattigste på 250 mio. kr. årligt, hvor de 160 mio.  \r\n\r\n kr.  \r\n\r\n skal øremærkes til Den Globale Fond, jf. ovenfor. De resterende 90 mio. kr.  \r\n\r\n skal anvendes til en bredspektret indsats i kampen mod hiv/aids. Desuden skal  \r\n\r\n indsatsen også gælde kapacitetsopbygning i udviklingslandenes  \r\n\r\n sundhedssystemer  \r\n\r\n og direkte medvirke til at finansiere både bi- og multilaterale initiativer,  \r\n\r\n der kan sikre en større grad af effektiv implementering af især  \r\n\r\n behandlingstiltag  \r\n\r\n vedrørende hiv/aids, så der ikke opstår problemer med at få kanaliseret og  \r\n\r\n anvendt de bevilgede midler på effektiv vis.  \r\n\r\n</P>  \r\n\r\n<P class=\"tekst3\">  \r\n\r\n Det er på høje tid at tage de første skridt i den rigtige  \r\n\r\n retning. Det kan gøres med det foreliggende forslag, som er fuldt finansieret  \r\n\r\n i  \r\n\r\n forbindelse med Socialdemokraternes ændringsforslag til finansloven for 2006,  \r\n\r\n hvor den internationale indsats i alt foreslås forøget med 1,5 mia. kr.  \r\n\r\n</P>  \r\n\r\n<P class=\"tekst3\" style='mso-prop-change:IAAMAN 20060210T1449'>  \r\n\r\n Hvis  \r\n\r\n regeringspartierne ønsker en permanent og løbende nedprioritering af  \r\n\r\n indsatsen,  \r\n\r\n skal det siges åbent, og konsekvenserne heraf skal frem i lyset. Hvis man  \r\n\r\n derimod ønsker at arbejde sig tilbage til bred enighed om et stærkt dansk  \r\n\r\n bidrag til kampen for global udvikling, er tilslutning til det foreliggende  \r\n\r\n forslag et godt sted at starte.  \r\n\r\n</P>  \r\n\r\n<P class=\"SkrFrem\" style='mso-prop-change:IAAMAN 20060210T1449'>  \r\n\r\n Skriftlig  \r\n\r\n fremsættelse  \r\n\r\n</P>  \r\n\r\n<P class=\"TekstV\" style='mso-prop-change:IAAMAN 20060210T1449'>  \r\n\r\n<B>  \r\n\r\n Jeppe Kofod  \r\n\r\n</B>  \r\n\r\n (S):  \r\n\r\n</P>  \r\n\r\n<P class=\"Tekst0\" style='mso-prop-change:IAAMAN 20060210T1449'>  \r\n\r\n Som ordfører for  \r\n\r\n forslagsstillerne tillader jeg mig herved at fremsætte:  \r\n\r\n</P>  \r\n\r\n<P class=\"Tekst0\" style='mso-prop-change:IAAMAN 20060210T1449'>  \r\n\r\n<I>  \r\n\r\n Forslag til folketingsbeslutning om en  \r\n\r\n styrket indsats til bekæmpelse af hiv/aids blandt verdens fattigste.  \r\n\r\n</I>  \r\n\r\n</P>  \r\n\r\n<P class=\"Tekst0\" style='mso-prop-change:IAAMAN 20060210T1449'>  \r\n\r\n (Beslutningsforslag  \r\n\r\n nr. B 79).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2005/1 BF 79",
            "stateLabel": "Forkastet",
            "references": [
                {
                    "shortName": "2005/1 BSF 79",
                    "title": "Forslag til folketingsbeslutning om en styrket indsats til bekæmpelse af hiv/aids blandt verdens fattigste",
                    "presentationName": "Beslutningsforslag som fremsat",
                    "documentTypeId": 480,
                    "documentId": 98862,
                    "eliUri": "/eli/ft/20051BB00079",
                    "externalLink": ""
                },
                {
                    "shortName": "2005/1 BTB 79",
                    "title": "Betænkning over Forslag til folketingsbeslutning om en styrket indsats til bekæmpelse af hiv/aids blandt verdens fattigste",
                    "presentationName": "Betænkning over beslutningsforslag",
                    "documentTypeId": 500,
                    "documentId": 99243,
                    "eliUri": "/eli/ft/20051DB00639",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20051/beslutningsforslag/b79/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "21/02/2006"
        },
        {
            "displayName": "Accession",
            "displayValue": "20051BB00079"
        },
        {
            "displayName": "Entydig dokumentidentifikation",
            "displayValue": "AX008147"
        },
        {
            "displayName": "Dato for førstegangsindlæggelse",
            "displayValue": "21/02/2006"
        },
        {
            "displayName": "Dato for indlæggelse",
            "displayValue": "21/02/2006"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "79"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}