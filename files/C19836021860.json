{
    "id": 66685,
    "title": "Vejledning vedrørende ansøgning om teknologistyrelsestilskud til almennyttige projekter ",
    "documentTypeId": "180",
    "isSagsforlobPeriodValid": false,
    "shortName": "VEJ nr 60218 af 01/04/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning vedrørende ansøgning om  \r\n\r\n teknologistyrelsestilskud til almennyttige projekter </H1>  \r\n\r\n<P></P>  \r\n\r\n<BR>  \r\n\r\n<P>Forord </P>  \r\n\r\n<P>Under Teknologistyrelsen (TS) kan Teknologirådet (TR) og Produktivitets-  \r\n\r\n og konsulentudvalget (PogK) yde tilskud til gennemførelse af  \r\n\r\n &#187;almennyttige projekter&#171;. I det følgende gives en vejledning for  \r\n\r\n ansøgere. </P>  \r\n\r\n<P>Det er en betingelse for opnåelse af TS-tilskud til et almennyttigt  \r\n\r\n projekt, at det lader sig hensigtmæssigt afgrænse (m.h.t. formål. tid,  \r\n\r\n omkostninger m.v.), og at de opnåede resultater gøres offentligt tilgængelige  \r\n\r\n (f.eks. i en projektrapport) eller på anden måde nyttiggøres. </P>  \r\n\r\n<P>Tilskud kan ydes til alle, både institutter og organisationer og - for  \r\n\r\n TR's vedkommende - tillige til virksomheder og enkeltpersoner. Visse  \r\n\r\n statsinstitutioner kan dog ikke modtage projekttilskud. </P>  \r\n\r\n<P>Det er væsentligt, at en ansøgning belyser den effekt, som forventes  \r\n\r\n opnået gennem projektet. For nogle projekter gælder det, at de egner sig til  \r\n\r\n en særligt dybtgående effektvurdering. Disse projekter vil blive udvalgt til  \r\n\r\n en sådan vurdering af TS i forbindelse med stillingtagen til ansøgningen. Om  \r\n\r\n gennemførelsen af selve det mere dybtgående vurderingsarbejde vil blive  \r\n\r\n indgået særlig aftale. Et særligt bilag belyser en række forhold i denne  \r\n\r\n forbindelse. </P>  \r\n\r\n<P>Vejledning vedrørende ansøgning </P>  \r\n\r\n<P>Ansøgning indsendes til: </P>  \r\n\r\n<P>Industriministeriet </P>  \r\n\r\n<P>Teknologistyrelsen </P>  \r\n\r\n<P>Tagensvej 135 </P>  \r\n\r\n<P>2200 København N </P>  \r\n\r\n<P>Styrelsens telefonnummer er: (01) 85 10 66 hvor yderligere oplysninger kan  \r\n\r\n indhentes. </P>  \r\n\r\n<P>En række oplysninger bedes givet på et særligt skema, der er et supplement  \r\n\r\n til den egentlige ansøgning. Skemaet kan - hvis det ikke er vedlagt denne  \r\n\r\n vejledning - fås ved henvendelse til TS. I en række tilfælde vil dette skema  \r\n\r\n være det eneste materiale, som sammen med styrelsens indstilling forelægges  \r\n\r\n for de besluttende organer. </P>  \r\n\r\n<P>Ansøgningen indsendes i 4 eksemplarer til TS. Særligt fyldige bilag  \r\n\r\n indsendes dog kun i 1 eksemplar. </P>  \r\n\r\n<P>Det er ikke fastsat særlige ansøgningsfrister. </P>  \r\n\r\n<P>Følgende disposition bedes fulgt ved udarbejdelsen af ansøgningen: 1)  \r\n\r\n Ansøgeren 2) Projektets formål og resultat 3) Fremgangsmåden ved projektets  \r\n\r\n gennemførelse 4) Personale og andre ressourcer 5) Tidsplan 6) Omkostnings- og  \r\n\r\n finansieringsbudgetter. </P>  \r\n\r\n<P CLASS=PUNKT> <B>1.</B> Ansøgeren </P>  \r\n\r\n<P>Her redegørese for på hvis vegne, der ansøges (privat virksomhed,  \r\n\r\n institut, organisation etc.). Har ansøgeren ikke tidligere søgt TS om tilskud  \r\n\r\n til almennyttige projekter, vedlægges ansøgningen oplysende materiale om  \r\n\r\n ansøgeren. Hvis den praktiske administration af tilskuddet skal udføres af en  \r\n\r\n anden end ansøgeren, beder dette anført. </P>  \r\n\r\n<P CLASS=PUNKT> <B>2.</B> Projektets formål og resultat </P>  \r\n\r\n<P>I dette afsnit fremlægger ansøgeren argumentationen for, hvorfor der bør  \r\n\r\n ydes tilskud til projektet. Afsnittet bør indeholde følgende seks punkter:  \r\n\r\n</P>  \r\n\r\n<P>2.1. Baggrunden for projektet </P>  \r\n\r\n<P>Den direkte anledning til projektet anføres, herunder en kort beskrivelse  \r\n\r\n af problemets karakter. Hvem har dette problem? Hvorfor er det opstået?  \r\n\r\n Hvilke ulemper giver det anledning til? Hvilken viden er der for øjeblikket  \r\n\r\n om problemet? </P>  \r\n\r\n<P>2.2. Formålet med projektet </P>  \r\n\r\n<P>Her gives en kort og præcis beskrivelse af formålet med projektet:  \r\n\r\n Hvilke(t) spørgsmål skal besvares eller belyses gennem projektet? Hvilke  \r\n\r\n faglige resultater forventes opnået? </P>  \r\n\r\n<P>2.3. Målgruppen for projektet </P>  \r\n\r\n<P>Der gives en beskrivelse af, hvem der først og fremmest har interesse i,  \r\n\r\n at projektet gennemføres, d.v.s. projektets primære målgruppe beskrives -  \r\n\r\n også kvantitativt. Hvis projektresultaterne også kan nyttiggøres af sekundære  \r\n\r\n målgrupper, anføres dette. </P>  \r\n\r\n<P>2.4. Formidling af projektets resultat </P>  \r\n\r\n<P>Resultatet af projektet skal meddeles en større kreds, herunder især den  \r\n\r\n primære målgruppe, med henblik på praktisk udnyttelse. De metoder og midler,  \r\n\r\n der ønskes anvendt hertil både inden for og uden for pojektets rammer,  \r\n\r\n beskrives (rapporter, artikler, temamøder, kurser o.s.v.). Eventuelle aftaler  \r\n\r\n om samarbejde om formidling af projektresultaterne beskrives også. I bilaget  \r\n\r\n &#187;Formidling af projektresultater og Effektvurdering af projekter&#171;  \r\n\r\n er der givet en yderligere belysning af formålet med (og inspiration til  \r\n\r\n indholdet af) de overvejelser, der skal gå forud for ansøgerens beskrivelse  \r\n\r\n af dette punkt i ansøgningen. </P>  \r\n\r\n<P>2.5. Forventet effekt af projektet hos målgruppen og iøvrigt </P>  \r\n\r\n<P>Ansøger skal altid kvalitativt og så vidt muligt også kvantitativt  \r\n\r\n redegøre for den effekt, projektet forventes at have hos målgruppen og i  \r\n\r\n samfundet etc. (f.eks. projektresultatets økonomiske betydning for  \r\n\r\n målgruppens virksomheder, projektets beskæftigelses- og  \r\n\r\n betalingsbalanceeffekt eller lign.). Også her kan inspiration hentes i  \r\n\r\n bilaget. </P>  \r\n\r\n<P>2.6. Eventuelle særlige argumenter for TS-tilskud </P>  \r\n\r\n<P>Her kan anføres eventuelle særlige argumenter for at søge TS-tilskud eller  \r\n\r\n andre forhold, der har betydning for TS's vurdering af ansøgningen. </P>  \r\n\r\n<P CLASS=PUNKT> <B>3.</B> Fremgangsmåden ved projektets gennemførelse </P>  \r\n\r\n<P>Det beskrives, hvorledes projektet rent praktisk skal gennemføres,  \r\n\r\n herunder i hvilke faser det skal opdeles. Dette er særligt vigtigt, hvis  \r\n\r\n projektet helt eller delvis tænkes gennemført ved hjælp af projektansatte,  \r\n\r\n jf. punkt 4. Såfremt der skal gennemføres et forprojekt, før det egentlige  \r\n\r\n projekt påbegyndes, skal dette fremgå tydeligt. For et faseopdelt projekt bør  \r\n\r\n forventede delresultater og målepunkter undervejs anføres. I tilfælde af at  \r\n\r\n hele eller dele af projektet gennemføres af andre i form af underleverancer,  \r\n\r\n skal det fremgå, hvem der gennemfører hvilke dele af projektet. </P>  \r\n\r\n<P CLASS=PUNKT> <B>4.</B> Personale og andre ressourcer </P>  \r\n\r\n<P>Det beskrives, hvilke kvalifikationer ansøgeren har til at gennemføre  \r\n\r\n projektet. Specielt redegøres der for kvalifikationerne hos den, der skal  \r\n\r\n være leder af projektet. Såfremt hele eller dele af projektet skal  \r\n\r\n gennemføres af underleverandører, beskrives disse kvalifikationer ligeledes.  \r\n\r\n Det oplyses, om der tænkes knyttet personale til projektet på en sådan måde,  \r\n\r\n at dette i en eventuel pause mellem to faser i projektet ikke kan beskæftiges  \r\n\r\n med andet arbejde (&#187;projektansatte&#171;). Ved teknologiske projekter  \r\n\r\n bør der endvidere redegøres for, hvilke ressourcer af udstyrsmæssig,  \r\n\r\n lokalemæssig og anden art, der er til rådighed for projektet, og for  \r\n\r\n hvorledes eventuelle mangler tænkes afhjulpet (skal f.eks. udstyr lånes eller  \r\n\r\n lejes?). </P>  \r\n\r\n<P CLASS=PUNKT> <B>5.</B> Tidsplan </P>  \r\n\r\n<P>Der redegøres for, hvor lang tid det vil tage at gennemføre projektet med  \r\n\r\n dets forskellige faser, herunder såvel afrapportering som formidling. Det  \r\n\r\n oplyses, hvornår delresultater (evt. delrapporter) vil kunne foreligge.  \r\n\r\n Vejledende kan det oplyses, at projekter af længere varighed end 1-2 år  \r\n\r\n normalt ønskes opdelt i faser. Helst således at hver projektfase har  \r\n\r\n selvstændig værdi. </P>  \r\n\r\n<P CLASS=PUNKT> <B>6.</B> Omkostnings- og finansieringsbudgetter </P>  \r\n\r\n<P>Budgetterne udarbejdes i det faktiske prisniveau, som forudsættes gældende  \r\n\r\n i den periode, projektet tænkes gennemført. Det oplyses, hvilken årlig  \r\n\r\n pris-/lønudvikling der er lagt til grund ved budgettets udarbejdelse.  \r\n\r\n Omkostningsbudgettet skal vise de samlede omkostninger ved projektet og ikke  \r\n\r\n blot de omkostninger, som søges dækket af TS. Budgetterne faseopdeles, hvis  \r\n\r\n der er tale om et projekt med flere faser. Endvidere opdeles budgetterne på  \r\n\r\n finansår (= kalenderår). </P>  \r\n\r\n<P>Omkostningerne ved projektet specificeres på følgende måde: </P>  \r\n\r\n<P>Egne personaleomkostninger opgøres pr. personalekategori. </P>  \r\n\r\n<P>Godkendte teknologiske serviceinstitutter skal altid anføre  \r\n\r\n personaleomkostninger som kapacitetsomkostninger, d.v.s. timer multipliceret  \r\n\r\n med afregningstakster, for hver medarbejderkategori, som medvirker ved  \r\n\r\n projektets gennemførelse. De i beregningerne benyttede takster skal oplyses.  \r\n\r\n Såfremt ansøgeren er en institutenhed på et godkendt institut med flere  \r\n\r\n institutenheder, opdeles denne post i ansøgerens egne kapacitetsomkostninger  \r\n\r\n og andre institutenheders kapacitetsomkostninger. </P>  \r\n\r\n<P>Erhvervs- og arbejdsmarkedsorganisationer, der anvender egne konsulenter  \r\n\r\n med tilskud fra PogK, kan indregne disses tidsanvendelse med en fast sats,  \r\n\r\n der oplyses af TS. For ansøgninger til PogK gælder, at organisationers  \r\n\r\n indsats af egen arbejdskraft (ud over konsulenter under tilskudsordningen)  \r\n\r\n ikke kan indgå i tilskudsberegningen. </P>  \r\n\r\n<P>Underleverancer fra andre, f.eks. fra konsulentvirksomheder eller andre  \r\n\r\n virksomheder og institutter. Såfremt underleverancer fra andre har noget  \r\n\r\n væsentligt omfang, redegøres der for, hvad budgetposten omfatter, idet der  \r\n\r\n gives oplysninger om arbejdets art, omfang og kalkulationsgrundlag. </P>  \r\n\r\n<P>Forbrugsmaterialer og rejseudgifter. </P>  \r\n\r\n<P>Publikationsudgifter, incl. porto og 11 frieksemplarer til TS og landets  \r\n\r\n tekniske biblioteker. </P>  \r\n\r\n<P>Udstyrsanskaffelser, idet det bemærkes, at udstyrsanskaffelser kun kan  \r\n\r\n forventes finansieret gennem projekttilskud, såfremt udstyret anskaffes  \r\n\r\n specielt med henblik på det konkrete projekt. Anskaffelse af generelt  \r\n\r\n anvendelig udstyrsbestand kan ikke finansieres gennem projekttilskud. </P>  \r\n\r\n<P>Andre udlæg der kommer til. </P>  \r\n\r\n<P>Moms, såfrems projektets aktiviteter repræsenterer en momspligtig ydelse.  \r\n\r\n Som hovedregel gælder, at alle på nær statsinstitutioner skal beregne moms af  \r\n\r\n projektilskud. I tvivlstilfælde anbefales ansøger at kontakte enten  \r\n\r\n Teknologistyrelsen eller det lokale toldkammer. </P>  \r\n\r\n<P>I finansieringsplanen må gøres rede for, hvorledes ansøgeren har tænkt sig  \r\n\r\n projektets budgetterede omkostninger finansieret. Er der tale om indtægter i  \r\n\r\n forbindelse med projektarbejdet (salg af publikationer eller lign.?). Er  \r\n\r\n andre statslige eller private fonds end TS ansøgt om medfinansiering af  \r\n\r\n projektet, og foreligger der i givet fald allerede tilsagn fra disse? I  \r\n\r\n hvilken udstrækning er ansøgeren selv med til at finansiere projektet? </P>  \r\n\r\n<P CLASS=PUNKT> <B>7.</B> Projektsamarbejde </P>  \r\n\r\n<P>I tilfælde af at to eller flere ansøgere ønsker at samarbejde om  \r\n\r\n gennemførelse af et projekt, belyses det valgte samarbejdsforhold. </P>  \r\n\r\n<P>En mulighed er, at ansøgerne hver for sig indsender ansøgning om tilskud  \r\n\r\n til hver sin selvstændigt beskrevne og budgetterede del af den samlede  \r\n\r\n aktivitet. I så fald bør ansøgningerne indsendes samtidig til TS tillige med  \r\n\r\n en redegørelse for, hvorledes helheden i projektet tænkes sikret.  \r\n\r\n Ansøgningerne imødekommes i givet fald ud fra en helhedsvurdering, og aftaler  \r\n\r\n om forbrug m.v. indgås parallelt med alle ansøgerne. </P>  \r\n\r\n<P>En anden mulighed er, at en af ansøgerne vælges til projektansvarlig  \r\n\r\n således, at de øvrige involverede lader denne optræde som aftalepartner i  \r\n\r\n forholdet til TS. I dette tilfælde indgår TS aftale med hovedentreprenøren,  \r\n\r\n der så pålægges ansvar for at underleverandører overholder aftaler i  \r\n\r\n forbindelse med projektets rammer m.v. </P>  \r\n\r\n<P>Bilag </P>  \r\n\r\n<P>FORMIDLING </P>  \r\n\r\n<P>AF PROJEKTRESULTATER </P>  \r\n\r\n<P>og </P>  \r\n\r\n<P>EFFEKTVURDERING </P>  \r\n\r\n<P>AF PROJEKTER </P>  \r\n\r\n<P>Formålet med dete bilag er at give ansøgere inspiration til, hvilke typer  \r\n\r\n effekt det kan være relevant at redegøre for, og hvilke overvejelser  \r\n\r\n projektansøgere bør gøre sig i den forbindelse, jf. selve  \r\n\r\n ansøgningsvejledningens punkter 2.4 og 2.5. </P>  \r\n\r\n<P>Det overordnede formål med TS's almennyttige virksomhed er at bidrage til,  \r\n\r\n at aktuelle samfundsmæssige mål nås. TS prioriterer for tiden følgende mål  \r\n\r\n for denne indsats højest: </P>  \r\n\r\n<P>øget beskæftigelse, </P>  \r\n\r\n<P>forbedret betalingsbalance, </P>  \r\n\r\n<P>bedre energi- og ressourceudnyttelse og </P>  \r\n\r\n<P>bedre arbejdsmiljø og samarbejdsforhold. </P>  \r\n\r\n<P>Effektvurdering af TS-projekter gennemføres med det formål: </P>  \r\n\r\n<P>at give politikere og myndigheder mulighed for at vurdere effekten af  \r\n\r\n denne type af erhvervsfremmende foranstalninger, </P>  \r\n\r\n<P>at give den, der gennemfører et givet projekt, inspiration til at  \r\n\r\n tilrettelægge projektarbejdet således, at det bedst muligt tilgodeser det  \r\n\r\n almennyttige sigte, TS-projekter skal have, samt </P>  \r\n\r\n<P>at inspirere til at planlægge projektarbejdet således, at den tilsigtede  \r\n\r\n og den realiserede effekt af projektet kan sammenholdes og eventuelle  \r\n\r\n afvigelser nyttiggøres i fremtidigt projektarbejde. </P>  \r\n\r\n<P>Det er TS's erfaring, at det ofte er relevant at overveje et projekts  \r\n\r\n forventede effekt på følgende fire &#187;niveauer&#171;: </P>  \r\n\r\n<P>effekten i forbindelse med formidlingen af projektets resultater </P>  \r\n\r\n<P>effekten hos projektets definerede målgruppe - målgruppeeffekten </P>  \r\n\r\n<P>samfundseffekten og </P>  \r\n\r\n<P>effekten hos den, der gennemfører projektet - den interne effekt. </P>  \r\n\r\n<P>Formidling af projektets resultater </P>  \r\n\r\n<P>Kommunikation med målgruppen under og efter projektarbejdet kan f.eks. ske  \r\n\r\n i form af: </P>  \r\n\r\n<P>rapporter </P>  \r\n\r\n<P>artikler og generel information </P>  \r\n\r\n<P>TV og radio </P>  \r\n\r\n<P>styre- og følgegruppe-relationer </P>  \r\n\r\n<P>foredrag </P>  \r\n\r\n<P>samspil i øvrigt med målgruppen. </P>  \r\n\r\n<P>En effekt på dette niveau kan altså f.eks. vurderes i forhold til: </P>  \r\n\r\n<P>deltagelse i møder/kurser konferencer </P>  \r\n\r\n<P>køb af rapporter </P>  \r\n\r\n<P>forespørgsler </P>  \r\n\r\n<P>rekvirering af konsulentbistand. </P>  \r\n\r\n<P>Målgruppeeeffekten </P>  \r\n\r\n<P>En forudsætning for enhver overvejelse om målgruppeeffekten af et givet  \r\n\r\n projekt er, at målgruppen for projektet er så præcist defineret som  \r\n\r\n overhovedet muligt. </P>  \r\n\r\n<P>Når målgruppen er præcist defineret, skal det overvejes, dels hvor stor en  \r\n\r\n andel af målgruppen der må foventes at få nytte af projektet, dels hvilke  \r\n\r\n typer effekt projektresultaterne må forventes at give anledning til, og dels  \r\n\r\n hvornår effekterne forventes at optræde. Endelig skal den forventede før- og  \r\n\r\n eftersituation hos den enkelte bruger af projektresultaterne beskrives og  \r\n\r\n helst kvantificeres. </P>  \r\n\r\n<P>Forskellige typer projekter giver anledning til forskellige typer effekter  \r\n\r\n hos målgruppen. </P>  \r\n\r\n<P>Proces- og produktionsorienterede projekter kan f.eks. give anledning til:  \r\n\r\n</P>  \r\n\r\n<P>materialebesparelser, </P>  \r\n\r\n<P>energibesparelser, </P>  \r\n\r\n<P>mindre arbejdskraftforbrug, </P>  \r\n\r\n<P>mindre forbrug af udstyrskapacitet og </P>  \r\n\r\n<P>anvendelse af ny produktionsteknologi. </P>  \r\n\r\n<P>I de fleste af disse situationer opnås lavere produktionspriser på det  \r\n\r\n samme produkt og dermed forbedret konkurrenceevne via rationalisering. Dette  \r\n\r\n har igen betydning for bekæftigelsen og økonomien i virksomhederne, herunder  \r\n\r\n virksomhedernes eksport/import-konkurrenceevne. </P>  \r\n\r\n<P>Produktorienterede projekter effektvurderes i relation til størrelsen af  \r\n\r\n den nye produktion og dennes betydning for beskæftigelsen og økonomien i  \r\n\r\n virksomheden. </P>  \r\n\r\n<P>Andre projekter har ikke som primært mål at opnå beskæftigelsesmæssige og  \r\n\r\n økonomisk målelige resultater i virksomhederne. Det vil f.eks. gælde for  \r\n\r\n projekter vedrørende arbejdsmiljø og forurening. Effektmålingen kan her  \r\n\r\n f.eks. omhandle: </P>  \r\n\r\n<P>reduktion af den miljømæssige belastning af medarbejdere, </P>  \r\n\r\n<P>reduktion af udslip af skadelige stoffer og </P>  \r\n\r\n<P>reduktion af omkostninger ved at afhjælpe miljøproblemer. </P>  \r\n\r\n<P>I mange tilfælde giver projektresultater anledning til effekter som  \r\n\r\n f.eks.: </P>  \r\n\r\n<P>kvalitetsforbedringer, </P>  \r\n\r\n<P>kvalifikationsforbedringer, </P>  \r\n\r\n<P>effektivisering af organisations- og ledelsesformer og </P>  \r\n\r\n<P>bedre udnyttelse af markedsmuligheder. </P>  \r\n\r\n<P>Det vil dog ofte være vanskeligt både at måle størrelsen/værdien af  \r\n\r\n sidstnævnte former for effekter og at henføre dem blot nogenlunde entydigt  \r\n\r\n til konkrete projektresultater. </P>  \r\n\r\n<P>Samfundseffekten </P>  \r\n\r\n<P>En væsentlig del af den samfundsmæssige effekt udgøres af summen af  \r\n\r\n effekten på virksomhedsniveau, jf. forrige afsnit. Er effekten her  \r\n\r\n kvantificeret, kan samfundseffekten også anføres kvantitativt med hensyn til  \r\n\r\n beskæftigelsen, øget eksport og mindsket import. </P>  \r\n\r\n<P>En vurdering af den samlede samfundsmæssige effekt omfatter imidlertid  \r\n\r\n også en vurdering af andre mulige effekter - hos målgruppen, hos målgruppens  \r\n\r\n kunder og konkurrenter o.s.v. Det vil ofte være vanskeligt at genemføre  \r\n\r\n kvantitative effektmålinger heraf, men de kan være meget væsentlige, og de  \r\n\r\n bør derfor så vidt muligt indgå i vurderingen. </P>  \r\n\r\n<P>Eksempler på effekt af denne type er: </P>  \r\n\r\n<P>færre offentlige udgifter til social- og sundhedssektor, </P>  \r\n\r\n<P>højere grad af udnyttelse af danske råvarer, </P>  \r\n\r\n<P>lavere import af råvarer på grund af substitution, længere levetid eller  \r\n\r\n genbrug, </P>  \r\n\r\n<P>større samlet eksport af produkter med høj forædlingsgrad, </P>  \r\n\r\n<P>lavere energiforbrug hos brugere p.g.a. nye produkter/foranstaltninger og  \r\n\r\n</P>  \r\n\r\n<P>lavere import af forbrugsvarer p.g.a. bedre service/vedligeholdelse og  \r\n\r\n genbrug. </P>  \r\n\r\n<P>Den interne effekt </P>  \r\n\r\n<P>I forbindelse med gennemførelsen af et projekt med et almennyttigt sigte,  \r\n\r\n opbygges der som regel en kompetence hos den organisation, der gennemfører  \r\n\r\n projektet. Denne opbygning kan senere give anledning til, at projektets  \r\n\r\n målgruppe rekvirerer bistand (f.eks. konsulentbistand) fra den pågældende  \r\n\r\n organisation. </P>  \r\n\r\n<P>Forventningerne til effekten på dette niveau skal medtages i ansøgningen,  \r\n\r\n og det er som regel muligt at beskrive denne forventede effekt ret præcist.  \r\n\r\n Beskrivelsen bør være både kvalitativ og kvantitativ og vedrøre den  \r\n\r\n kompetence, organisatonen etablerer, og som senere kan udnyttes af  \r\n\r\n målgruppen, herunder f.eks.: </P>  \r\n\r\n<P>specialviden hos et antal personer, </P>  \r\n\r\n<P>opbygning af tekniske faciliteter, </P>  \r\n\r\n<P>international accept; herunder f.eks. påvirkning af normer og standarder.  \r\n\r\n</P>  \r\n\r\n<P>Det skal dog præciseres, at der ikke ydes projekttilskud til en ansøger  \r\n\r\n alene med den begrundelse, at der hos denne vil optræde en intern effekt.  \r\n\r\n Afgørelser vedrørende ansøgninger om projekttilskud vil hovedsagelig basere  \r\n\r\n sig på de tidligere anførte overvejelser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19836021860"
        },
        {
            "displayName": "Entydig dokumentidentifikation",
            "displayValue": "CM025837"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "12/08/2002"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60218"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "01/04/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Erhvervsfremme Styrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}