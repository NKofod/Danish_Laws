{
    "id": 50245,
    "title": "Bekendtgørelse af tillægskonvention af 18. september 1961 til Warszawa-konventionen, angående indførelse af visse ensartede regler om international luftfartsbefordring, der udføres af en anden person end den kontraherende befordrer. ",
    "documentTypeId": "220",
    "isSagsforlobPeriodValid": false,
    "shortName": "BKI nr 36 af 17/05/1967",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse af tillægskonvention af 18.  \r\n\r\n september 1961 til Warszawa-konventionen, angående indførelse af visse  \r\n\r\n ensartede regler om international luftfartsbefordring, der udføres af en  \r\n\r\n anden person end den kontraherende befordrer. </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Ved kgl. resolution af 6. december 1966 har Danmark tiltrådt den under 18.  \r\n\r\n september 1961 i Guadalajara undertegnede tillægskonvention til  \r\n\r\n Warszawa-konventionen, angående indførelse af visse ensartede regler om  \r\n\r\n international luftbefordring, der udføres af en anden person end den  \r\n\r\n kontraherende befordrer, jfr. udenrigsministeriets bekendtgørelse nr. 16 af  \r\n\r\n 16. maj 1938 (Warszawa-konventionen) og nr. 34 af 17. august 1964  \r\n\r\n (Haag-protokollen), Lovtidende C. </P>  \r\n\r\n<P>Tillægskonventionens ordlyd er som følger (den spanske tekst er udeladt):  \r\n\r\n</P>  \r\n\r\n<P>TILLÆGSKONVENTION til Warszawa-konventionen, angående indførelse af visse  \r\n\r\n ensartede regler om international luftbefordring, der udføres af en anden  \r\n\r\n person end den kontraherende befordrer. </P>  \r\n\r\n<P>NÆRVÆRENDE KONVENTIONS SIGNATARSTATER, </P>  \r\n\r\n<P>SOM KONSTATERER, at Warszawa-konventionen ikke indeholder særlige regler  \r\n\r\n angående international luftbefordring, der udføres af en person, som ikke er  \r\n\r\n part i befordringsaftalen, </P>  \r\n\r\n<P>SOM MENER, at det derfor er ønskeligt at udforme regler, der vil være  \r\n\r\n anvendelige under sådanne omstændigheder, </P>  \r\n\r\n<P>ER KOMMET OVERENS OM FØLGENDE: </P>  \r\n\r\n<P>Artikel I </P>  \r\n\r\n<P>I denne konvention: </P>  \r\n\r\n<UL PLAIN>\r\n\r\n<LI>a) betyder &#187;Warszawa-konventionen&#171; konventionen angående  \r\n\r\n indførelse af visse ensartede regler om international luftbefordring,  \r\n\r\n undertegnet i Warszawa den 12. oktober 1929, eller Warszawa-konventionen som  \r\n\r\n ændret i Haag 1955, alt efter som befordringen ifølge den i stk. b) nævnte  \r\n\r\n aftale reguleres af den ene eller den anden; </LI>  \r\n\r\n<LI>b) betyder &#187;kontraherende befordrer&#171; en person, der er part i  \r\n\r\n en befordringsaftale, som er underkastet Warszawa-konventionens bestemmelser  \r\n\r\n og indgået med en passager eller afsender eller med en person, der handler på  \r\n\r\n passagerens eller afsenderens vegne; </LI>  \r\n\r\n<LI>c) betyder &#187;egentlig befordrer&#171; en anden person end den  \r\n\r\n kontraherende befordrer, som i kraft af bemyndigelse fra den kontraherende  \r\n\r\n befordrer udfører hele eller en del af den i stk. b) omhandlede befordring,  \r\n\r\n men som ikke med hensyn til denne del er en efterfølgende befordrer i  \r\n\r\n Warszawa-konventionens forstand. En sådan bemyndigelse anses givet i mangel  \r\n\r\n af bevis for det modsatte. </LI>  \r\n\r\n</UL>  \r\n\r\n<P>Artikel II </P>  \r\n\r\n<P>Såfremt en egentlig befordrer udfører hele eller en del af en befordring,  \r\n\r\n som ifølge den i artikel I, stk. b), nævnte aftale reguleres af  \r\n\r\n Warszawa-konventionen, skal både den kontraherende befordrer og den egentlige  \r\n\r\n befordrer, medmindre andet er bestemt i denne konvention, være underkastet  \r\n\r\n Warszawa-konventionens bestemmelser, førstnævnte for hele den i aftalen  \r\n\r\n omhandlede befordring, sidstnævnte alene for den befordring, som han udfører.  \r\n\r\n</P>  \r\n\r\n<P>Artikel III </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Handlinger og undladelser begået af den egentlige  \r\n\r\n befordrer samt af hans medhjælpere og agenter, der handler inden for deres  \r\n\r\n tjenesteområde, skal med hensyn til den befordring, der udføres af den  \r\n\r\n egentlige befordrer, også anses som værende begået af den kontraherende  \r\n\r\n befordrer. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Handlinger og undladelser begået af den  \r\n\r\n kontraherende befordrer samt af hans medhjælper og agenter, der handler inden  \r\n\r\n for deres tjenesteområde, skal med hensyn til den befordring, der udføres af  \r\n\r\n den egentlige befordrer, også anses som værende begået af den egentlige  \r\n\r\n befordrer. Ikke desto mindre skal ingen sådan handling eller undladelse  \r\n\r\n påføre den egentlige befordrer et erstatningsansvar, der overstiger de i  \r\n\r\n Warszawa-konventionens artikel 22 fastsatte grænser. Enhver særlig aftale,  \r\n\r\n ifølge hvilken den kontraherende befordrer påtager sig forpligtelser, der  \r\n\r\n ikke er pålagt ifølge Warszawa-konventionen, eller ethvert afkald på  \r\n\r\n rettigheder, der er givet ved samme konvention, eller enhver i nævnte  \r\n\r\n konventions artikel 22 omhandlet særskilt erklæring om en interesse i, at  \r\n\r\n udlevering finder sted på bestemmelsesstedet, skal ikke berøre den egentlige  \r\n\r\n befordrer uden dennes indforståelse. </P>  \r\n\r\n<P>Artikel IV </P>  \r\n\r\n<P>Enhver klage, der skal fremsættes, eller enhver ordre, der skal afgives  \r\n\r\n til befordreren i henhold til Warszawa-konventionen, skal have samme  \r\n\r\n virkning, hvad enten den stiles til den kontraherende befordrer eller til den  \r\n\r\n egentlige befordrer. Dog skal de i Warszawa-konventionens artikel 12  \r\n\r\n omhandlede ordrer kun have virkning, såfremt de stiles til den kontraherende  \r\n\r\n befordrer. </P>  \r\n\r\n<P>Artikel V </P>  \r\n\r\n<P>Med hensyn til den befordring, der udføres af den egentlige befordrer,  \r\n\r\n skal enhver af denne befordrers eller den kontraherende befordrers  \r\n\r\n medhjælpere eller agenter være berettiget til, såfremt han beviser, at han  \r\n\r\n handlede inden for sit tjenesteområde, at benytte sig af de ansvarsgrænser,  \r\n\r\n som ifølge denne konvention er gældende for den befordrer, hvis medhjælper  \r\n\r\n eller agent han er, medmindre det bevises, at han handlede på en måde, der i  \r\n\r\n henhold til Warszawa-konventionen forhindrer påberåbelse af ansvarsgrænserne.  \r\n\r\n</P>  \r\n\r\n<P>Artikel VI </P>  \r\n\r\n<P>Med hensyn til den befordring, der udføres af den egentlige befordrer,  \r\n\r\n skal det samlede beløb, som vil kunne erholdes fra den befordrer og den  \r\n\r\n kontraherende befordrer samt fra deres medhjælpere og agenter, der handler  \r\n\r\n inden for deres tjenesteområde, ikke overstige det højeste beløb, som enten  \r\n\r\n den kontraherende befordrer eller den egentlige befordrer kunne idømmes i  \r\n\r\n henhold til denne konvention, men ingen af de nævnte personer skal være  \r\n\r\n ansvarlig for et beløb, der overstiger den for ham gældende grænse. </P>  \r\n\r\n<P>Artikel VII </P>  \r\n\r\n<P>Med hensyn til den befordring, der udføres af den egentlige befordrer, kan  \r\n\r\n erstatningsspørgsmål efter sagsøgerens valg anlægges mod denne befordrer  \r\n\r\n eller mod den kontraherende befordrer eller mod dem begge under eet eller  \r\n\r\n hver for sig. Såfremt søgsmålet kan anlægges mod den ene af disse befordrere,  \r\n\r\n skal vedkommende befordrer være berettiget til at kræve den anden befordrer  \r\n\r\n inddraget i retsagen, idet loven ved den domstol, ved hvilken sagen  \r\n\r\n behandles, skal være bestemmende for proceduren og virkningerne. </P>  \r\n\r\n<P>Artikel VIII </P>  \r\n\r\n<P>Ethvert erstatningssøgsmål, der er omhandlet i artikel VII i denne  \r\n\r\n konvention, skal efter sagsøgerens valg anlægges enten ved en ret, hvor den  \r\n\r\n kontraherende befordrer kan sagsøges i overensstemmelse med artikel 28 i  \r\n\r\n Warszawa-konventionen, eller ved den ret, der har jurisdiktion på det sted,  \r\n\r\n hvor den egentlige befordrer har sin bopæl eller sit hovedkontor. </P>  \r\n\r\n<P>Artikel IX </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Enhver kontraktlig bestemmelse, der tilsigter at  \r\n\r\n fritage den kontraherende befordrer eller den egentlige befordrer for ansvar  \r\n\r\n i medfør af denne konvention eller at fastsætte en lavere ansvarsgrænse end  \r\n\r\n den, der er gældende i henhold til denne konvention, skal være ugyldig, men  \r\n\r\n ugyldigheden af en sådan bestemmelse medfører ikke ugyldighed af hele  \r\n\r\n aftalen, som skal forblive underkastet denne konventions bestemmelser. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Med hensyn til den befordring, der udføres af den  \r\n\r\n egentlige befordrer, skal foranstående stykke ikke finde anvendelse på  \r\n\r\n kontraktlige bestemmelser vedrørende tab eller skade, der skyldes fejl ved  \r\n\r\n godset eller godsets egen beskaffenhed. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Enhver klausul, der indeholdes i en  \r\n\r\n befordringsaftale, samt alle særlige aftaler, der er truffet, før skaden  \r\n\r\n indtraf, hvorved parterne har til hensigt at overtræde de bestemmelser, der  \r\n\r\n er fastsat i denne konvention, hvad enten det måtte være ved at bestemme den  \r\n\r\n lov, der skal bringes i anvendelse, eller ved at ændre reglerne om  \r\n\r\n jurisdiktion, skal være ugyldig. Når det drejer sig om befordring af gods, er  \r\n\r\n voldgiftsklausuler dog tilladt, såfremt voldgiften finder sted i en af de i  \r\n\r\n artikel VIII nævnte jurisdiktioner, og sagen afgøres efter bestemmelserne i  \r\n\r\n denne konvention. </P>  \r\n\r\n<P>Artikel X </P>  \r\n\r\n<P>Bortset fra, hvad der er bestemt i artikel VII, skal intet i denne  \r\n\r\n konvention berøre de to befordreres indbyrdes rettigheder og forpligtelser.  \r\n\r\n</P>  \r\n\r\n<P>Artikel XI </P>  \r\n\r\n<P>Indtil den dato, da denne konvention træder i kraft i henhold til  \r\n\r\n bestemmelserne i artikel XIII, skal den stå åben for undertegnelse af enhver  \r\n\r\n stat, som på denne dato er medlem af De forenede Nationer eller af en hvilken  \r\n\r\n som helst af særorganisationerne. </P>  \r\n\r\n<P>Artikel XII </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Denne konvention skal ratificeres af  \r\n\r\n signatarstaterne. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Ratifikationsinstrumenterne skal deponeres hos  \r\n\r\n Mexicos forenede Staters regering. </P>  \r\n\r\n<P>Artikel XIII </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Så snart fem signatarstater har deponeret deres  \r\n\r\n ratifikationsinstrumenter vedrørende denne konvention, træder den i kraft  \r\n\r\n mellem dem på den halvfemsindstyvende dag efter datoen for deponeringen af  \r\n\r\n det femte ratifikationsinstrument. Den træder i kraft for hver stat, der  \r\n\r\n derefter ratificerer, på den halvfemsindstyvende dag efter deponeringen af  \r\n\r\n dens ratifikationsinstrument. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Så snart denne konvention træder i kraft, skal den  \r\n\r\n af Mexicos forenede Staters regering registreres hos De forenede Nationer og  \r\n\r\n hos Organisationen for international civil Luftfart. </P>  \r\n\r\n<P>Artikel XIV </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Når denne konvention er trådt i kraft, skal den stå  \r\n\r\n åben for tiltrædelse af enhver stat, der er medlem af De forenede Nationer  \r\n\r\n eller af en hvilken som helst af særorganisationerne. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> En stats tiltrædelse skal ske ved deponering af et  \r\n\r\n tiltrædelsesinstrument hos Mexicos forenede Staters regering og skal træde i  \r\n\r\n kraft på den halvfemsindstyvende dag efter datoen for deponeringen. </P>  \r\n\r\n<P>Artikel XV </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Enhver kontraherende stat kan opsige denne  \r\n\r\n konvention ved notifikation stilet til Mexicos forenede Staters regering.  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Opsigelsen træder i kraft seks måneder efter den  \r\n\r\n dato, på hvilken Mexicos forenede Staters regering har modtaget  \r\n\r\n notifikationen om opsigelsen. </P>  \r\n\r\n<P>Artikel XVI </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Enhver kontraherende stat kan på tidspunktet for  \r\n\r\n sin ratifikation eller tiltrædelse af denne konvention eller på et hvilket  \r\n\r\n som helst tidspunkt derefter ved notifikation til Mexicos forenede Staters  \r\n\r\n regering erklære, at konventionen skal udvides til et hvilket som helst af de  \r\n\r\n territorier, for hvis internationale anliggender den er ansvarlig. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Konventionen skal halvfemsindstyve dage efter den  \r\n\r\n dato, på hvilken Mexicos forenede Staters regering har modtaget sådan  \r\n\r\n notifikation, udvides til de deri nævnte territorier. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Enhver kontraherende stat kan opsige denne  \r\n\r\n konvention i overensstemmelse med bestemmelserne i artikel XV særskilt for et  \r\n\r\n hvilket som helst eller samtlige de territorier, for hvis internationale  \r\n\r\n anliggender en sådan stat er ansvarlig. </P>  \r\n\r\n<P>Artikel XVII </P>  \r\n\r\n<P>Der kan ikke tages forbehold med hensyn til denne konvention. </P>  \r\n\r\n<P>Artikel XVIII </P>  \r\n\r\n<P>Mexicos forenede Staters regering skal give meddelelse til Organisationen  \r\n\r\n for international civil Luftfart og til samtlige stater, som er medlemmer af  \r\n\r\n De forenede Nationer eller af nogen af særorganisationerne: </P>  \r\n\r\n<UL PLAIN>\r\n\r\n<LI>a) om enhver undertegnelse af denne konvention og datoen herfor; </LI>  \r\n\r\n<LI>b) om deponeringen af ethvert ratifikations- eller tiltrædelsesinstrument  \r\n\r\n samt datoen herfor; </LI>  \r\n\r\n<LI>c) om datoen, på hvilken denne konvention træder i kraft i  \r\n\r\n overensstemmelse med artikel XIII, stk. 1; </LI>  \r\n\r\n<LI>d) om modtagelsen af enhver notifikation om opsigelse samt datoen herfor;  \r\n\r\n</LI>  \r\n\r\n<LI>e) om modtagelsen af enhver erklæring eller notifikation afgivet i  \r\n\r\n henhold til artikel XVI og datoen herfor. </LI>  \r\n\r\n</UL>  \r\n\r\n<P>TIL BEKRÆFTELSE HERAF har de undertegnede befuldmægtigede, som er behørigt  \r\n\r\n bemyndigede, underskrevet denne konvention. </P>  \r\n\r\n<P>UDFÆRDIGET i Guadalajara den attende dag i september nitten hundrede og  \r\n\r\n enogtres i tre autentiske tekster på det franske, engelske og spanske sprog.  \r\n\r\n I tilfælde af nogen uoverensstemmelse skal teksten på det franske sprog, på  \r\n\r\n hvilket sprog Warszawa-konventionen af 12. oktober 1929 blev affattet, være  \r\n\r\n gældende. Mexicos forenede Staters regering vil lade foretage en officiel  \r\n\r\n oversættelse af konventionens tekst til det russiske sprog. </P>  \r\n\r\n<P>Denne konvention skal deponeres hos Mexicos forenede Staters regering, hos  \r\n\r\n hvilken den i overensstemmelse med artikel XI skal stå åben for  \r\n\r\n undertegnelse, og samme regering skal sende bekræftede kopier deraf til  \r\n\r\n Organisationen for international civil Luftfart og til samtlige stater, der  \r\n\r\n er medlemmer af De forenede Nationer eller af en hvilken som helst af  \r\n\r\n særorganisationerne. (Underskrifter) </P>  \r\n\r\n<P>Tillægskonventionen trådte i kraft den 1. maj 1964. Danmarks  \r\n\r\n tiltrædelsesinstrument deponeredes hos Mexicos forenede Staters regering den  \r\n\r\n 20. januar 1967, hvorefter tillægskonventionen trådte i kraft for Danmarks  \r\n\r\n vedkommende den 20. april 1967. </P>  \r\n\r\n<P>Endvidere har følgende lande ratificeret eller tiltrådt  \r\n\r\n tillægskonventionen med virkning fra de vedføjede datoer: </P>  \r\n\r\n<P>Den forenede arabiske Republik........................2. august 1964 </P>  \r\n\r\n<P>Australien............................................1. maj 1964 </P>  \r\n\r\n<P>Brasilien.............................................9. maj 1967 </P>  \r\n\r\n<P>Colombia............................................31. juli 1966 </P>  \r\n\r\n<P>Frankrig..............................................1. maj 1964 </P>  \r\n\r\n<P>Irland...............................................19. april 1966 </P>  \r\n\r\n<P>Jamaica...............................................1. januar 1965 </P>  \r\n\r\n<P>Libanon..............................................22. maj 1967 </P>  \r\n\r\n<P>Mexico................................................1. maj 1964 </P>  \r\n\r\n<P>Nederlandene.........................................25. maj 1964 </P>  \r\n\r\n<P>Niger................................................12. oktober 1964 </P>  \r\n\r\n<P>Norge................................................20. april 1967 </P>  \r\n\r\n<P>Philippinerne........................................4. juli 1966 </P>  \r\n\r\n<P>Polen................................................16. marts 1965 </P>  \r\n\r\n<P>Rumænien.............................................20. juli 1965 </P>  \r\n\r\n<P>Schweiz...............................................1. maj 1964 </P>  \r\n\r\n<P>Det forenede Kongerige </P>  \r\n\r\n<P>Storbritannien og Nordirland (* 1)....................1. maj 1964 </P>  \r\n\r\n<P>Sverige..............................................20. april 1967 </P>  \r\n\r\n<P>Forbundsrepublikken Tyskland </P>  \r\n\r\n<P>(incl. Land Berlin)..................................31. maj 1964 </P>  \r\n\r\n<P>Ungarn...............................................21. februar 1965 </P>  \r\n\r\n<P>østrig...............................................21. marts 1966. </P>  \r\n\r\n<P>Tillægskonventionen er desuden undertegnet af følgende lande: </P>  \r\n\r\n<P>Belgien </P>  \r\n\r\n<P>Den bjelorussiske socialistiske Sovjetrepublik </P>  \r\n\r\n<P>Cuba </P>  \r\n\r\n<P>Guatamala </P>  \r\n\r\n<P>Honduras </P>  \r\n\r\n<P>Indonesien </P>  \r\n\r\n<P>Republikken Kina (Formosa) (* 2) </P>  \r\n\r\n<P>Pavestolen </P>  \r\n\r\n<P>De socialistiske Sovjetrepublikkers Union </P>  \r\n\r\n<P>Tjekkoslovakiet </P>  \r\n\r\n<P>Den ukrainske socialistiske Sovjetrepublik </P>  \r\n\r\n<P>Venezuela. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Udenrigsministeriet, den 17. maj 1967.  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER> <B>Hans Sølvhøj.</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Med virkning fra den 10. marts 1965 af Storbritannien udvidet til  \r\n\r\n også at gælde for Sydrhodesia. </P>  \r\n\r\n<P>(* 2) Ikke anerkendt af Danmark. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/06/1967"
        },
        {
            "displayName": "Accession",
            "displayValue": "L19670003664"
        },
        {
            "displayName": "Entydig dokumentidentifikation",
            "displayValue": "CM009063"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "36"
        },
        {
            "displayName": "År for udstedelse",
            "displayValue": "1967"
        },
        {
            "displayName": "Dato for underskrift",
            "displayValue": "17/05/1967"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 93.B.56.c."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}