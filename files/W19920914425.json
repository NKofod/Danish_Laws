{
    "id": 156803,
    "title": "Ankestyrelsens principafgørelse O-41-92 om formue - tildelingsbetingelser - økonomisk behov",
    "documentTypeId": "240",
    "isSagsforlobPeriodValid": true,
    "shortName": "KEN nr 9144 af 15/08/1992",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-41-92 om formue - tildelingsbetingelser - økonomisk behov</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der kunne ikke gives afslag på bruttorevalideringsydelse alene med den begrundelse, at en ansøger på grund af en let omsættelig formue på 130.000 kr. selv kunne finansiere sin revalidering.</p>\r\n   <p class=\"TekstGenerel\">Ankestyrelsen lagde vægt på, at han ikke kunne fortsætte med sit arbejde som tømrer på grund af en ryglidelse, og kommunen havde godkendt erhvervsplanen.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 817 af 6. december 1990 - § 43, stk. 1</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 155 af 6. august 1990 om hjælp efter bistandslovens kapitel 10 (§§ 43-45) - pkt. 6, pkt. 7, pkt. 8</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>B drev indtil 1988 en virksomhed sammen med sin ægtefælle. Efter virksomhedens ophør forsøgte han at vende tilbage til sit oprindelige erhverv som tømrer, men måtte ophøre på grund af rygproblemer.</p>\r\n<p>I juli måned 1990 begyndte han på en uddannelse som byggetekniker.</p>\r\n<p>I august samme år søgte han A kommune om hjælp til uddannelsen, der havde en varighed på 1 ½ år.</p>\r\n<p>A kommune fandt, at B var berettiget til revalidering, da ryglidelsen ved fortsat fysisk belastning ville forværres yderligere, ligesom uddannelsesvalget fandtes relevant set i forhold til ryglidelsen, B's teoretiske evner og hans mulighed for at klare sig fremover.</p>\r\n<p>A kommune gav imidlertid afslag på ansøgningen. Afslaget blev begrundet med, at det ikke var påkrævet at yde uddannelseshjælp, da han havde en let omsættelig formue på 130.000 kr.</p>\r\n<p>Amtsankenævnet tiltrådte A kommunes afslag på hjælp efter bistands lovens § 43.</p>\r\n<p>Nævnet lagde vægt på B's samlede økonomiske forhold, herunder den likvide formue på 130.000 kr.</p>\r\n<p>Sagen blev behandlet i principielt møde til afklaring af tildelingsbetingelserne efter bistandslovens § 43, stk. 1, herunder betydningen af formue.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at B var berettiget til hjælp efter bistands lovens § 43 til uddannelsen til byggetekniker.</p>\r\n<p>Ankestyrelsen lagde vægt på, at B på grund af sin ryglidelse ikke kunne fortsætte med at arbejde som tømrer, og at A kommune havde godkendt revalideringsplanen.</p>\r\n<p>Ankestyrelsen fandt ikke, at der herefter kunne gives afslag på bruttorevalideringsydelse alene med den begrundelse, at B på grund af en let omsættelig formue selv kunne finansiere sin uddannelse.</p>\r\n<p>Ankestyrelsen ændrede således amtsankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19920914425"
        },
        {
            "displayName": "Entydig dokumentidentifikation",
            "displayValue": "BS009593"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9144"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "15/08/1992"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20503-91"
        },
        {
            "displayName": "Stikord",
            "displayValue": "O-41-92"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}