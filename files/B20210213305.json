{
    "id": 226445,
    "title": "Bekendtgørelse om midlertidige foranstaltninger ved prøveafholdelse i vinterterminen 2021/22 i de gymnasiale uddannelser, gymnasiale fag i eux-forløb samt i almen voksenuddannelse som led i forebyggelsen og afhjælpningen i forbindelse med covid-19",
    "documentTypeId": "60",
    "isSagsforlobPeriodValid": true,
    "shortName": "BEK nr 2133 af 26/11/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om midlertidige foranstaltninger ved prøveafholdelse i vinterterminen 2021/22 i de gymnasiale uddannelser, gymnasiale fag i eux-forløb samt i almen voksenuddannelse som led i forebyggelsen og afhjælpningen i forbindelse med covid-19</p>\r\n<p class=\"Indledning2\">I medfør af § 3 og § 12, stk. 3, 2. pkt., i lov om midlertidige foranstaltninger på børne- og undervisningsområdet og folkehøjskoleområdet og for den frie folkeoplysende virksomhed til forebyggelse og afhjælpning i forbindelse med covid-19, jf. lovbekendtgørelse nr. 2050 af 15. november 2021, fastsættes:</p>\r\n<p class=\"ParagrafGruppeOverskrift\">\r\n   <span>Prøver i vinterterminen 2021/22, der aflyses eller udsættes</span>\r\n</p>\r\n<p class=\"Paragraf\" id=\"id00fb6655-c016-4d49-b0af-03739e72a15c\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Institutionens leder kan under de helt ekstraordinære forhold, der følger af foranstaltningerne efter loven og forebyggelsen og afhjælpningen i samfundet i forbindelse med covid-19, aflyse en eller flere konkrete prøver i følgende uddannelser og kurser, jf. dog § 3:</p>\r\n<p class=\"Liste1\">\r\n   <span class=\"Liste1Nr\" id=\"id104a0ebe-30b5-45ae-991d-7627e1261e52\">1)</span> De gymnasiale uddannelser og gymnasiale fag i eux-forløb.</p>\r\n<p class=\"Liste1\">\r\n   <span class=\"Liste1Nr\" id=\"idef90d2a1-51a6-430e-835a-69e8f2dbbc7c\">2)</span> Hf-enkeltfag.</p>\r\n<p class=\"Liste1\">\r\n   <span class=\"Liste1Nr\" id=\"id1beb495a-ccea-49cf-8497-5a45716750f6\">3)</span> Gymnasiale suppleringskurser (GSK).</p>\r\n<p class=\"Liste1\">\r\n   <span class=\"Liste1Nr\" id=\"id3b3a0f1e-870d-4026-ae83-e0bd3b25783c\">4)</span> Gymnasiale indslusningskurser for flygtninge og indvandrere (GIF).</p>\r\n<p class=\"Liste1\">\r\n   <span class=\"Liste1Nr\" id=\"id80ec4910-e450-4a2d-91db-399bfb78faa8\">5)</span> Supplerende overbygningsforløb (SOF).</p>\r\n<p class=\"Liste1\">\r\n   <span class=\"Liste1Nr\" id=\"idb85ffd12-d609-41c6-b55c-a73bb80617b7\">6)</span> Almen voksenuddannelse (avu).</p>\r\n<p class=\"Stk2\">\r\n   <span class=\"StkNr\" id=\"id629eddc9-a705-4dbe-9eab-0c8a5565cae2\">Stk. 2.</span> En aflysning af prøven efter stk. 1 forudsætter, at</p>\r\n<p class=\"Liste1\">\r\n   <span class=\"Liste1Nr\" id=\"id6d0f4cbc-f92f-4c33-8a49-0685912c7aac\">1)</span> nye eller genindførte foranstaltninger mod covid-19 iværksat efter regler fastsat i henhold til §§ 33 eller 34 i epidemiloven, som institutionen er nødt til at iværksætte for at imødekomme sundhedsfaglige anbefalinger, som omfatter institutionen, indebærer, at prøven ikke kan afholdes på det planlagte tidspunkt eller at eleverne, og</p>\r\n<p class=\"Liste1\">\r\n   <span class=\"Liste1Nr\" id=\"idcb4f0f4a-2579-4b6d-b619-09e7654d8575\">2)</span> institutionen for så vidt angår mundtlige prøver vurderer, at prøven ikke kan afholdes på et senere tidspunkt i vinterterminen 2021/22.</p>\r\n<p class=\"Stk2\">\r\n   <span class=\"StkNr\" id=\"id43d1117f-3a88-4dd7-a456-3d0c02f72e90\">Stk. 3.</span> En beslutning om prøveaflysning efter stk. 1 kan tidligst træffes og meddeles eleven eller kursisten, når betingelserne herfor er opfyldt. En prøve, der er begyndt, kan dog ikke aflyses i medfør af stk. 1.</p>\r\n<p class=\"Paragraf\" id=\"id9ea7701d-26ae-4f78-bc3b-c00f36a85114\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Institutionen aflyser, jf. dog stk. 2 og § 3, en prøve i forhold til den enkelte elev eller kursist på en uddannelse eller et kursus omfattet af § 1, stk. 1, hvis eleven eller kursisten på prøvetidspunktet er syg, herunder med covid-19, eller af sundhedsmæssige grunde i relation til covid-19 er vurderet til ikke at skulle møde fysisk frem til nødundervisning eller almindelig undervisning på institutionen.</p>\r\n<p class=\"Stk2\">\r\n   <span class=\"StkNr\" id=\"id881ed642-b1ac-49ae-97fd-387eb2b98267\">Stk. 2.</span> Hvis det efter institutionens vurdering er muligt at udsætte en mundtlig prøve til et senere tidspunkt i vinterterminen 2021/22, udsættes prøven hertil.</p>\r\n<p class=\"Paragraf\" id=\"idb6b1266d-da17-4e57-95d0-b2fcc921aea1\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Følgende prøver, der efter §§ 1 og 2 er aflyst i vinterterminen 2021/22, udsættes i stedet til førstkommende prøvetermin herefter:</p>\r\n<p class=\"Liste1\">\r\n   <span class=\"Liste1Nr\" id=\"idc6e57646-4cc6-401c-8c7a-8abc8e5abdc7\">1)</span> Prøver i fag, hvor en elev i de gymnasiale uddannelser og i gymnasiale fag i eux-forløb efter reglerne om merit er fritaget for undervisning i faget i et omfang, der ikke gør det muligt for underviseren at afgive en afsluttende standpunktskarakter efter § 5, stk. 1 og 2, og § 6, stk. 1.</p>\r\n<p class=\"Liste1\">\r\n   <span class=\"Liste1Nr\" id=\"id372054bb-6db5-456e-ac38-2e0ad59b59d5\">2)</span> Prøver for selvstuderende.</p>\r\n<p class=\"Liste1\">\r\n   <span class=\"Liste1Nr\" id=\"idb7315461-3602-44dc-8d12-683f7542ee96\">3)</span> Sygeprøver og omprøver som følge af klager, jf. dog stk. 2.</p>\r\n<p class=\"Liste1\">\r\n   <span class=\"Liste1Nr\" id=\"id87e98529-f306-48a2-8d6b-6aea430bdf58\">4)</span> Prøver for elever på uddannelserne til teknisk, merkantil eller almen studentereksamen, der i medfør af en afgørelse i henhold til institutionens lokale studie- og ordensregler er blevet henvist til at aflægge prøve i vinterterminen 2021/22 i et eller flere fag, der kan afsluttes med prøve på det pågældende klassetrin, jf. dog stk. 2.</p>\r\n<p class=\"Liste1\">\r\n   <span class=\"Liste1Nr\" id=\"ide59e7335-30d2-4f44-83f7-ec82f065c17a\">5)</span> Prøver for elever og kursister, der er blevet bortvist fra en prøve, og som skulle have aflagt den pågældende prøve på ny i vinterterminen 2021/22, jf. § 20, stk. 4, jf. stk. 1-3, i bekendtgørelse om prøver og eksamen i de almene og studieforberedende ungdoms- og voksenuddannelser og § 7, stk. 5, jf. stk. 2, i bekendtgørelse om visse regler om prøver og eksamen i de gymnasiale uddannelser, jf. dog stk. 2.</p>\r\n<p class=\"Liste1\">\r\n   <span class=\"Liste1Nr\" id=\"id32c1d698-a6a5-4fad-a5d1-9d8c9588f6b8\">6)</span> Mundtlig prøve i eksamensprojektet på hf-enkeltfag og tekniske eux-forløb, jf. dog § 7, stk. 2-4.</p>\r\n<p class=\"Stk2\">\r\n   <span class=\"StkNr\" id=\"ida8f9f394-a66f-4b73-bb81-b5273deae133\">Stk. 2.</span> Reglerne i stk. 1, nr. 3 og 4, finder kun anvendelse, hvis reglerne i §§ 5 og 6 ikke giver mulighed for at lade en karakter ophøje til eller træde i stedet for en prøvekarakter.</p>\r\n<p class=\"Paragraf\" id=\"id524e77f7-6f1e-450b-a98c-17e1482cb04f\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Hvis en prøve aflyses for en eller flere enkelte elever og kursister eller grupper af elever og kursister, jf. §§ 1 og 2, og ikke er udsat efter § 3, finder reglerne i §§ 5-8 anvendelse. Reglerne i §§ 5-8 fraviger og supplerer bestemmelser i lovgivningen på børne- og undervisningsområdet om prøver og eksamen i de uddannelser og på de kurser, der er omfattet af § 1, stk. 1. Formålet hermed er at sikre elevers og kursisters gennemførelse og afslutning af igangværende uddannelse eller kurser under de helt ekstraordinære forhold som følge af foranstaltningerne efter loven og forebyggelsen og afhjælpningen i samfundet i forbindelse med covid-19.</p>\r\n<p class=\"ParagrafGruppeOverskrift\">\r\n   <span>Midlertidig mulighed for afgivelse af afsluttende standpunktskarakter og andre midlertidige foranstaltninger for den toårige uddannelse til hf-eksamen, hf-enkeltfag, GSK, GIF, SOF og avu</span>\r\n</p>\r\n<p class=\"Paragraf\" id=\"id839357ac-4671-4375-90c4-c30e33ca3ad1\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> For elever og kursister, der frem mod vinterterminen 2021/22 har fulgt et fag m.v. i den toårige uddannelse til hf-eksamen, hf-enkeltfag, GSK, GIF, SOF eller avu, giver institutionen eleven eller kursisten en eller flere afsluttende standpunktskarakterer i afsluttende fag, hvor prøven er aflyst.</p>\r\n<p class=\"Stk2\">\r\n   <span class=\"StkNr\" id=\"id5e05cd12-617e-4529-b75d-818618ec66df\">Stk. 2.</span> En afsluttende standpunktskarakter efter stk. 1 skal udtrykke graden af elevens eller kursistens opfyldelse af de faglige mål i den relevante læreplan. Den afsluttende standpunktskarakter gives ud fra en helhedsvurdering på baggrund af underviserens kendskab til elevens eller kursistens faglige niveau i den daglige undervisning, herunder nødundervisningen. I helhedsvurderingen kan en individuel faglig vurderingssamtale med eleven eller kursisten indgå.</p>\r\n<p class=\"Stk2\">\r\n   <span class=\"StkNr\" id=\"id9a547ad5-36ed-42eb-ab99-5b5e1f4ad301\">Stk. 3.</span> Afsluttende standpunktskarakterer efter stk. 1 træder i et afsluttende fag i stedet for den eller de karakterer, som skulle have været givet ved den aflyste prøve, og er derved ophøjet til prøvekarakterer, jf. dog stk. 4.</p>\r\n<p class=\"Stk2\">\r\n   <span class=\"StkNr\" id=\"id88f6c44f-ddeb-477e-8cd9-c3736da6c92d\">Stk. 4.</span> For elever på uddannelsen til hf-eksamen fastsættes karakteren for kultur- og samfundsfagsgruppen og den naturvidenskabelige faggruppe på følgende måde:</p>\r\n<p class=\"Liste1\">\r\n   <span class=\"Liste1Nr\" id=\"id91c46771-8555-43aa-b07c-1b79a7cc368d\">1)</span> For kultur- og samfundsfagsgruppen fastsættes den ene karakter som det vægtede gennemsnit af de enkeltfaglige afsluttende standpunktskarakterer i religion C, der indgår med vægten 1, samfundsfag C, der indgår med vægten 1, og historie B, der indgår med vægten 1,5. Den anden karakter fastsættes som den enkeltfaglige afsluttende standpunktskarakter i det af de tre fag, der var udtrukket til prøve for eleven. De to karakterer er derved ophøjet til prøvekarakterer.</p>\r\n<p class=\"Liste1\">\r\n   <span class=\"Liste1Nr\" id=\"id3b450846-c2c7-41a6-a5ce-91e3333d75bd\">2)</span> For den naturvidenskabelige faggruppe fastsættes den ene karakter som et simpelt gennemsnit af de enkeltfaglige afsluttende standpunktskarakterer i biologi, geografi og kemi. Den anden karakter fastsættes som den enkeltfaglige afsluttende standpunktskarakter i det af de tre fag, der var udtrukket til prøve for eleven. De to karakterer er derved ophøjet til prøvekarakterer.</p>\r\n<p class=\"Stk2\">\r\n   <span class=\"StkNr\" id=\"id3989ab25-634f-4cd7-afb7-b7bfa16a1df5\">Stk. 5.</span> Bestemmelsen i § 16 i bekendtgørelse om karakterskala og anden bedømmelse finder tilsvarende anvendelse ved fastsættelse af standpunktskarakterer efter stk. 4.</p>\r\n<p class=\"Stk2\">\r\n   <span class=\"StkNr\" id=\"ide73caaa4-2403-4bbf-945b-9288e7dc0093\">Stk. 6.</span> En karakter, der, jf. stk. 3 og 4, er ophøjet til eller træder i stedet for en prøvekarakter, indgår som en almindelig prøvekarakter på de eksamensbeviser og prøvebeviser, som institutionen udsteder efter de almindelige regler herom.</p>\r\n<p class=\"ParagrafGruppeOverskrift\">\r\n   <span>Ophøjelse af afsluttende standpunktskarakter til prøvekarakter i de treårige gymnasiale uddannelser, den toårige uddannelse til almen studentereksamen samt gymnasiale fag i eux-forløb</span>\r\n</p>\r\n<p class=\"Paragraf\" id=\"idb6da1d2f-4c6e-43f9-8ab5-3b995b47069d\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> For elever i de treårige gymnasiale uddannelser, i den toårige uddannelse til almen studentereksamen og i gymnasiale fag i eux-forløb træder afsluttende standpunktskarakterer i afsluttende fag, hvor prøven er aflyst, i stedet for karakterer, som skulle have været givet ved de aflyste prøver, og er derved ophøjet til prøvekarakterer, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"id6ace846d-3615-49cf-815b-4ed4a6f2af2f\">Stk. 2.</span> For en elev i en gymnasial uddannelse eller i gymnasiale fag i eux-forløb, hvis mundtlige prøve i studieretningsprojektet, studieområdeprojektet eller erhvervsområdeprojektet, jf. reglerne i §§ 1 og 2 er aflyst, foretager bedømmerne en bedømmelse af elevens præstation på baggrund af det skriftlige produkt alene. Den karakter, som gives ved denne bedømmelse, træder i stedet for den prøvekarakter, som eleven ville have fået ved den aflyste prøve.</p>\r\n<p class=\"Stk2\">\r\n   <span class=\"StkNr\" id=\"id423a1f9e-cf40-4899-a6fc-f787f7e80dff\">Stk. 3.</span> Reglen i stk. 2 finder tilsvarende anvendelse, hvor en sygeprøve eller en omprøve som følge af en klage er aflyst.</p>\r\n<p class=\"Stk2\">\r\n   <span class=\"StkNr\" id=\"id5e95cb49-729a-4430-89ed-a8b37aba5838\">Stk. 4.</span> En karakter, der, jf. stk. 1-3, er ophøjet til eller træder i stedet for en prøvekarakter, indgår som en almindelig prøvekarakter på de eksamensbeviser og prøvebeviser, som institutionen udsteder efter de almindelige regler herom.</p>\r\n<p class=\"ParagrafGruppeOverskrift\">\r\n   <span>Beviser</span>\r\n</p>\r\n<p class=\"Paragraf\" id=\"idf914776c-a989-49e1-bdd4-9e3419fcf2c3\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Beviser, der udfærdiges til elever eller kursister efter reglerne i §§ 5 og 6, har samme retsvirkning som beviser, der er udstedt efter de almindelige regler på børne- og undervisningsområdet, herunder i forhold til optagelse på videregående uddannelser.</p>\r\n<p class=\"Stk2\">\r\n   <span class=\"StkNr\" id=\"idf263c037-1f82-4828-b3f8-b7c489e3dd0c\">Stk. 2.</span> En kursist på hf-enkeltfag, der, jf. § 3, stk. 1, nr. 6, ikke kan afslutte eksamensprojektet med mundtlig prøve i vinterterminen 2021/2022, er uanset bestemmelserne i § 41, stk. 3, og § 47 i lov om de gymnasiale uddannelser ikke af den grund afskåret fra efter anmodning, der skal fremsættes senest den 31. juni 2021, at få udfærdiget et bevis for en sammenstykket højere forberedelseseksamen. På et sådant bevis påføres en streg i stedet for en karakter ud for eksamensprojektet.</p>\r\n<p class=\"Stk2\">\r\n   <span class=\"StkNr\" id=\"id3171d91d-557f-4b3f-9f0c-cdbe1f230b0a\">Stk. 3.</span> En elev, der afslutter et teknisk eux-forløb i vinterterminen 2021/22, og som, jf. § 3, stk. 1, nr. 6, ikke kan afslutte eksamensprojektet med mundtlig prøve i denne termin, kan efter anmodning, der skal fremsættes senest den 31. juni 2021, få udstedt et eux-bevis. På et sådant bevis påføres en streg i stedet for en karakter ud for eksamensprojektet.</p>\r\n<p class=\"Stk2\">\r\n   <span class=\"StkNr\" id=\"ida8e56538-f5f8-46b1-8ba1-583a41b094a8\">Stk. 4.</span> Reglen i stk. 3 gælder uanset, at en eksamen, der giver ret til eux-bevis, for elever, der er påbegyndt et teknisk eux-forløb før den 1. august 2018, normalt skal omfatte en mundtlig prøve med udgangspunkt i det skriftlige eksamensprojekt.</p>\r\n<p class=\"ParagrafGruppeOverskrift\">\r\n   <span>Klage og bemyndigelse til Styrelsen for Undervisning og Kvalitet</span>\r\n</p>\r\n<p class=\"Paragraf\" id=\"ide2e19a57-fa73-4a1e-be76-f81a8af97807\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> En elev eller kursist kan, i den udstrækning andet ikke følger af lovgivningen, klage til Styrelsen for Undervisning og Kvalitet over institutionens afgørelser efter bekendtgørelsen, når klagen vedrører retlige spørgsmål.</p>\r\n<p class=\"Stk2\">\r\n   <span class=\"StkNr\" id=\"id3203aec8-0cea-4d37-9318-b448aa12edb8\">Stk. 2.</span> En klage efter stk. 1 stiles til Styrelsen for Undervisning og Kvalitet og sendes til institutionen. Klagen skal være modtaget af institutionen senest fem kalenderdage, efter at eleven eller kursisten har modtaget den afgørelse, som eleven eller kursisten klager over.</p>\r\n<p class=\"Stk2\">\r\n   <span class=\"StkNr\" id=\"id6db6982f-0b5f-4088-b0a8-bdc7297d91cd\">Stk. 3.</span> Hvis institutionen ikke på baggrund af klagen imødekommer den fuldt ud, og eleven eller kursisten ikke har trukket sin klage tilbage, udarbejder institutionen en udtalelse i sagen. Eleven eller kursisten skal herefter have lejlighed til med en frist på fem kalenderdage at fremkomme med sine eventuelle bemærkninger til institutionens udtalelse. Institutionen sender klagen, sin udtalelse samt elevens eller kursistens eventuelle bemærkninger til styrelsen hurtigst muligt og senest to kalenderdage efter, at institutionen har modtaget bemærkningerne fra eleven eller kursisten eller efter udløbet af dennes frist for at fremkomme med eventuelle bemærkninger.</p>\r\n<p class=\"Paragraf\" id=\"id937d7ff4-f39a-4e44-a08c-f5bf60aa7a04\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Styrelsen for Undervisning og Kvalitet er bemyndiget til på ministerens vegne at varetage de af ministerens opgaver, herunder tilsynsopgaver, og beføjelser, som bekendtgørelsen giver anledning til at varetage.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"id2177ea63-918a-44c4-a512-8206eb921713\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Bekendtgørelsen træder i kraft den 30. november 2021.</p><div class=\"Givet\" id=\"Givet\"><p class=\"Givet\" align=\"center\">Børne- og Undervisningsministeriet, den 26. november 2021</p><p class=\"Sign1\" align=\"center\">Pernille Rosenkrantz-Theil</p><p class=\"Sign2\" align=\"right\">/ Julie Elm Vig Albertsen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2021"
        },
        {
            "displayName": "Accession",
            "displayValue": "B20210213305"
        },
        {
            "displayName": "Entydig dokumentidentifikation",
            "displayValue": "DA000708"
        },
        {
            "displayName": "Dato for førstegangsindlæggelse",
            "displayValue": "27/11/2021"
        },
        {
            "displayName": "Dato for indlæggelse",
            "displayValue": "08/03/2023"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "2133"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "26/11/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Undervisning og Kvalitet"
        },
        {
            "displayName": "Ressortministeriets journalnummer",
            "displayValue": "Børne- og Undervisningsmin.,<br />Styrelsen for Undervisning og Kvalitet, j.nr. 21/23954"
        },
        {
            "displayName": "Stikord",
            "displayValue": "Gymnasiale uddannelser, nødbekendtgørelser, Voksen- og Efteruddannelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}