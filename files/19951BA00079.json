{
    "id": 106682,
    "title": "1995 BSF 79   FORSLAG TIL FOLKETINGSBESLUTNING OM UNDERSØGELSE AF FJERNVARMEBEHOVET I   HOVEDSTADEN ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 79",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 79 </P>  \r\n\r\n<P></P>  \r\n\r\n<P>Forslag til folketingsbeslutning om undersøgelse af fjernvarmebehovet i  \r\n\r\n hovedstaden </P>  \r\n\r\n<P></P>  \r\n\r\n<P>Fremsat af Bent Hindrup Andersen (EL) Keld Albrechtsen (EL) </P>  \r\n\r\n<P></P>  \r\n\r\n<P>den 1. februar 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget anmoder miljø- og energiministeren om, inden der tages </P>  \r\n\r\n<P>beslutning om opførelsen af et Avedøreværk, blok 2, at gennemføre en </P>  \r\n\r\n<P>grundlæggende undersøgelse af potentielle udviklinger i </P>  \r\n\r\n<P>fjernvarmebehovet og fjernvarmeproduktionen i hovedstadsområdet og </P>  \r\n\r\n<P>herunder foretage en vurdering af, hvilke løsninger der vil have den </P>  \r\n\r\n<P>største CO2-begrænsende effekt. </P>  \r\n\r\n<P> <I>Bemærkninger til forslaget</I>  Hele diskussionen om opførelsen af  \r\n\r\n Avedøreværk, blok 2, er hægtet op på en forventning om et øget  \r\n\r\n fjernvarmebehov i hovedstadsområdet, idet hovedparten af elproduktionen skal  \r\n\r\n ejes af det svenske Vattenfall med henblik på eksport af elektricitet til  \r\n\r\n Tyskland. </P>  \r\n\r\n<P>Dette er en helt ny energipolitisk situation i forhold til tidligere, hvor  \r\n\r\n udbygningen af fjernvarme har haft det erklærede formål at udnytte  \r\n\r\n spildvarmen fra elproduktionen. I dag er situationen den, at det er  \r\n\r\n fjernvarmen, som udløser behov for ny kapacitet, hvilket igen medfører, at en  \r\n\r\n stadig større del af elproduktionen er biprodukt med heraf følgende problemer  \r\n\r\n med overløbsstrøm. Enhedslisten finder, at denne problemstilling bør medføre,  \r\n\r\n at Folketingets partier forholder sig til denne ændring. </P>  \r\n\r\n<P>Imidlertid er den politiske og offentlige planlægningsproces omkring  \r\n\r\n Avedøreværk, blok 2, tilsyneladende tilrettelagt således, at ingen på noget  \r\n\r\n tidspunkt reelt skal forholde sig til den helt overordnede problemstilling  \r\n\r\n om, hvorvidt den forventede udvikling i fjernvarmebehovet bedst indfris ved  \r\n\r\n opførelse af et nyt kulbaseret kraftvarmeværk i hovedstaden, eller om der  \r\n\r\n gennem energibesparende tiltag, ved bedre udnyttelse af det eksisterende  \r\n\r\n produktionsapparat og/eller ved anden ny produktionskapacitet som solvarme og  \r\n\r\n naturgasbaserede små decentrale kraftvarmeværker kan opnås en løsning, som er  \r\n\r\n miljømæssig bedre end et Avedøreværk, blok 2. </P>  \r\n\r\n<P>Fra forsyningsselskabernes side er miljøgevinsten ved et Avedøreværk, blok  \r\n\r\n 2, alene fremstillet i forhold til en tilsvarende produktion på de gamle  \r\n\r\n elværker og ved konvertering af private oliefyr til fjernvarme. En sådan  \r\n\r\n sammenligning er imidlertid ikke dækkende for de løsningsmodeller, en seriøs  \r\n\r\n politisk diskussion bør tage afsæt i, hvilket da også er grunden til den  \r\n\r\n hårde kritik af Avedøreprojektets forløb indtil nu. </P>  \r\n\r\n<P>Den VVM-vurdering, der skal gennemføres, ser ikke på problemstillingen i  \r\n\r\n overordnet forstand, men fokuserer alene på delproblemer inden for  \r\n\r\n Avedøreværk, blok 2-konceptets rammer. </P>  \r\n\r\n<P>Enhedslisten ønsker med dette beslutningsforslag at skabe politisk flertal  \r\n\r\n for, at alle reelle og potentielle muligheder gennemanalyseres og opstilles  \r\n\r\n som en række sammenlignelige alternative løsninger, der kan skabe grundlag  \r\n\r\n for den politiske beslutningsproces. </P>  \r\n\r\n<P>Der foreligger allerede en lang række data om fjernvarmen i  \r\n\r\n hovedstadsområdet og om Avedøreværk, blok 2. Men i den politiske  \r\n\r\n beslutningsproces savnes en overskuelig præsentation og belysning af  \r\n\r\n problemstillingerne, så det er muligt at vurdere de mange forskellige  \r\n\r\n muligheder og disses effekt. </P>  \r\n\r\n<P>Det øgede fjernvarmebehov i hovedstaden er forankret i 3 hovedargumenter:  \r\n\r\n</P>  \r\n\r\n<P>- Den planlagte udbygning af fjernvarmenettet. </P>  \r\n\r\n<P>- Den planlagte omlægning af dampnettet i København/Frederiksberg til  \r\n\r\n varmtvandsnet. </P>  \r\n\r\n<P>- Tilslutningspligten til fjernvarmenettet i bl.a. Københavns Kommune.  \r\n\r\n</P>  \r\n\r\n<P>I henhold til besvarelsen fra Københavns Kommune, magistratens 5.  \r\n\r\n afdeling, af 18. september 1995 af Borgerrepræsentationens spørgsmål nr. 275,  \r\n\r\n danner følgende varmeprognose for hovedstadsområdet grundlag for beslutningen  \r\n\r\n om Avedøreværk, blok 2. </P>  \r\n\r\n<P> <I>Varmebehov ab værk (TJ)</I>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n                                   1995    2000    2005    2010  \r\n\r\n ---------------------------------------------------------------------  \r\n\r\n Damp (Kbh., Fredb.) .........    7.389   6.491   4.440   2.193  \r\n\r\n Kbh. varmt vand .............   10.659  13.206  16.184  18.579  \r\n\r\n Øvrig CTR*) .................    5.185   6.024   6.100   6.106  \r\n\r\n VEKS**) .....................    8.222   8.692   8.952   8.952  \r\n\r\n Forbrændingsanlæg ...........    1.782   1.838   1.894   1.950  \r\n\r\n ---------------------------------------------------------------------  \r\n\r\n I alt fjernvarme ............   33.237  36.251  37.570  37.780  \r\n\r\n ---------------------------------------------------------------------  \r\n\r\n heraf som varmt vand ........   25.848  29.760  33.130  35.587  \r\n\r\n ---------------------------------------------------------------------  \r\n\r\n</PRE>  \r\n\r\n<P>*) Centralkommunens transmissionsselskab </P>  \r\n\r\n<P>) Vestegnens Kraftvarmeselskab I/S </P>  \r\n\r\n<P>I henhold til prognosen er den samlede fjernvarmestigning 17 pct., mens  \r\n\r\n den forventede stigning i varmtvandsdelen er 38 pct. </P>  \r\n\r\n<P>Som det fremgår, er næsten hele væksten i varmtvandsforsyningen placeret i  \r\n\r\n Københavns Kommune. </P>  \r\n\r\n<P>Spørgsmålet er, om ombygningen af et nyt Avedøreværk, blok 2, er det  \r\n\r\n rigtige svar på den fremlagte prognose. </P>  \r\n\r\n<P>Som led i en nærmere undersøgelse bør følgende spørgsmål indgå: </P>  \r\n\r\n<P>- Hvor stor forsyning kan H.C. Ørstedsværket og Svanemølleværket, som i  \r\n\r\n dag leverer til hele dampnettet (primært baseret på naturgas), levere til et  \r\n\r\n kommende varmtvandsnet, der erstatter dampnettet? </P>  \r\n\r\n<P>- Hvor meget kan spares ved isolering, og hvilke investeringer og  \r\n\r\n virkemidler er nødvendige med henblik på at få en øget isolering? </P>  \r\n\r\n<P>- Hvor meget kan opnås gennem øget brug af eksisterende værker og  \r\n\r\n spidslastanlæg? </P>  \r\n\r\n<P>- Kan eksisterende anlæg opdateres miljømæssigt med meget mindre  \r\n\r\n investeringer? </P>  \r\n\r\n<P>- Hvor stort er potentialet for produktionen af el og varme via små  \r\n\r\n gasfyrede decentrale kraftvarmeanlæg i virksomheder, boligblokke og  \r\n\r\n institutioner - der eventuelt ejes og drives af Elkraft? </P>  \r\n\r\n<P>- Hvor meget energi kan produceres via sol, vind og varmepumper i området  \r\n\r\n inden for en 10-20 års horisont? </P>  \r\n\r\n<P>- Hvor meget energi kan spares med lavere fremløbstemperatur? </P>  \r\n\r\n<P>- Hvor meget energi kan spares ved central eller decentral  \r\n\r\n sæsonvarmelagring? </P>  \r\n\r\n<P>Det er efter Enhedslistens mening vigtigt, at der opstilles forskellige  \r\n\r\n scenarier, hvor såvel miljømæssige som økonomiske konsekvenser opstilles på  \r\n\r\n en sammenlignelig måde. </P>  \r\n\r\n<P>For at sikre en tilstrækkelig bred undersøgelse skal der nedsættes en  \r\n\r\n alsidig projekt- og følgegruppe, som dækker de forskellige aspekter af  \r\n\r\n energidiskussionen. Gruppens sammensætning forudsættes godkendt af partierne,  \r\n\r\n der stemmer for beslutningsforslaget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/02/1996"
        },
        {
            "displayName": "Accession",
            "displayValue": "19951BA00079"
        },
        {
            "displayName": "Entydig dokumentidentifikation",
            "displayValue": "CL000079"
        },
        {
            "displayName": "Dato for førstegangsindlæggelse",
            "displayValue": "01/02/1996"
        },
        {
            "displayName": "Dato for indlæggelse",
            "displayValue": "01/02/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "79"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}