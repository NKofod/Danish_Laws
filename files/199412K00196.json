{
    "id": 111758,
    "title": "1994 LSF 196   FORSLAG TIL LOV OM ÆNDRING AF LOV OM GARANTIFONDEN FOR SKIBSBYGNING M.V.   (SKIBSVÆRFTSAFTALEN) ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 196",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 196 </P>  \r\n\r\n<P></P>  \r\n\r\n<P>Forslag til Lov om ændring af lov om Garantifonden for Skibsbygning m.v.  \r\n\r\n (skibsværftsaftalen) </P>  \r\n\r\n<P></P>  \r\n\r\n<P>Fremsat af erhvervsministeren (Mimi Jakobsen) </P>  \r\n\r\n<P></P>  \r\n\r\n<P>den 4. april 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 6. april 1995 </P>  \r\n\r\n<P></P>  \r\n\r\n<P><a href=\"document.aspx?accn=A19950025430\"> Lov nr. 254 af 19/04/1995</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 209 af 28. april 1993 om Garantifonden for Skibsbygning m.v.  \r\n\r\n (skibsværftsaftalen) foretages følgende ændringer: </P>  \r\n\r\n<P> <B>1.</B>  <I>§ 4, stk. 1,</I> affattes således: </P>  \r\n\r\n<P>&#187;Der kan stilles garanti for lån, der optages i Danmarks  \r\n\r\n Skibskreditfond samt i pengeinstitutter eller forsikringsselskaber, eller  \r\n\r\n regaranti over for pengeinstitutter eller forsikringsselskaber, som har  \r\n\r\n stillet garanti over for lån optaget i Danmarks Skibskreditfond, til ny-  \r\n\r\n eller ombygning af skibe ved danske værfter. Garantien eller regarantien  \r\n\r\n dækker 80 pct. af den del af lånet, der overstiger det lånebeløb, der er ydet  \r\n\r\n på grundlag af førsteprioritets panteret i skibet uden supplerende sikkerhed  \r\n\r\n (den garanterede del af lånet). Garantien indbefatter renter m.v. af  \r\n\r\n lånebeløbet. Nedbringelse af lånebeløbet fordeles forholdsmæssigt mellem  \r\n\r\n garanteret og ugaranteret del af det oprindelige lånebeløb.&#171; </P>  \r\n\r\n<P> <B>2.</B>  <I>§ 4, stk. 2, 4. pkt.,</I> ophæves. </P>  \r\n\r\n<P> <B>3.</B>  <I>§ 4, stk. 3,</I> affattes således: </P>  \r\n\r\n<P> <I>&#187;Stk. 3.</I> Garantiansøger skal foretage en kreditvurdering af  \r\n\r\n projektet. Det skal ved kreditvurderingen lægges til grund, at en  \r\n\r\n risikopræmie på 2 pct. om året efter en kommerciel betragtning kan anses for  \r\n\r\n tilstrækkelig til at dække den individuelle kreditrisiko. Såfremt  \r\n\r\n garantiansøger finder, at dette er tilfældet, og påtager sig at yde lån eller  \r\n\r\n stille garanti på de nævnte vilkår, herunder en risikopræmie på 2 pct. for  \r\n\r\n egen risikoandel, kan der efter anmodning stilles statslig garanti eller  \r\n\r\n regaranti for 80 pct. af den garanterede del af lånet eller garantien.  \r\n\r\n Anmodning herom fremsendes til Sekretariatet for Skibsgarantiudvalget.  \r\n\r\n Garantiansøger skal samtidig stille sin kreditvurdering til rådighed for  \r\n\r\n Sekretariatet. Skibsgarantiudvalget træffer den endelige afgørelse om  \r\n\r\n statslig garantistillelse.&#171; </P>  \r\n\r\n<P> <B>4.</B>  <I>§ 4, stk. 4,</I> affattes således: </P>  \r\n\r\n<P> <I>&#187;Stk. 4.</I> Såfremt låntager misligholder lånet, eller såfremt  \r\n\r\n pengeinstituttet eller forsikringsselskabet må indfri en garanti over for  \r\n\r\n Danmarks Skibskreditfond, kan den statslige garanti gøres gældende for 80  \r\n\r\n pct. af den garanterede del af lånets restgæld, som ikke er dækket af  \r\n\r\n førsteprioritetspantet, henholdsvis af det til enhver tid værende samlede  \r\n\r\n garantiansvar.&#171; </P>  \r\n\r\n<P> <B>5.</B> I <I>§ 4, stk. 5,</I> indsættes efter &#187;rammeaftale  \r\n\r\n med&#171;: &#187;Danmarks Skibskreditfond,&#187;. </P>  \r\n\r\n<P> <B>§ 2</B>  </P>  \r\n\r\n<P>Tidspunktet for lovens ikrafttræden fastsættes af erhvervsministeren. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om Garantifonden for Skibsbygning m.v. (Skibsværftsaftalen), lov nr.  \r\n\r\n 209 af 28. april 1993, foretages følgende ændringer: </P>  \r\n\r\n<P> <B>1.</B>  <I>§ 4, stk. 1,</I> affattes således: </P>  \r\n\r\n<P>&#187;Der kan stilles garanti for lån, der optages i Danmarks  \r\n\r\n Skibskreditfond samt i pengeinstitutter eller forsikringsselskaber, eller  \r\n\r\n regaranti over for pengeinstitutter eller forsikringsselskaber, som har  \r\n\r\n stillet garanti over for lån optaget i Danmarks Skibskreditfond, til ny-  \r\n\r\n eller ombygning af skibe ved danske værfter. Garantien eller regarantien  \r\n\r\n dækker 80 pct. af den del af lånet, der overstiger det lånebeløb, der er ydet  \r\n\r\n på grundlag af 1. prioritets panteret i skibet uden supplerende sikkerhed  \r\n\r\n (den garanterede del af lånet). Garantien indbefatter renter m.v. af  \r\n\r\n lånebeløbet. Nedbringelse af lånebeløbet fordeles forholdsmæssigt mellem  \r\n\r\n garanteret og ugaranteret del af det oprindelige lånebeløb.&#171;. </P>  \r\n\r\n<P> <B>2.</B> I <I>§ 4, stk. 2, 4. punktum,</I> ophæves. </P>  \r\n\r\n<P> <B>3.</B>  <I>§ 4, stk. 3,</I> affattes således: </P>  \r\n\r\n<P>&#187;Garantiansøger skal foretage en kreditvurdering af projektet. Det  \r\n\r\n skal ved kreditvurderingen lægges til grund, at en risikopræmie på 2 pct. om  \r\n\r\n året efter en kommerciel betragtning kan anses tilstrækkelig til at dække den  \r\n\r\n individuelle kreditrisiko. Såfremt garantiansøger finder, at dette er  \r\n\r\n tilfældet og påtager sig at yde lån eller stille garanti på de nævnte vilkår,  \r\n\r\n herunder en risikopræmie på 2 pct. for egen risikoandel, kan der efter  \r\n\r\n anmodning stilles statslig garanti eller regaranti for 80 pct. af den  \r\n\r\n garanterede del af lånet eller garantien. Anmodning herom fremsendes til  \r\n\r\n Sekretariatet for Skibsgarantiudvalget. Garantiansøger skal samtidig stille  \r\n\r\n sin kreditvurdering til rådighed for Sekretariatet. Skibsgarantiudvalget  \r\n\r\n træffer den endelige afgørelse om statslig garantistillelse.&#171;. </P>  \r\n\r\n<P> <B>4.</B>  <I>§ 4, stk. 4,</I> affattes således: </P>  \r\n\r\n<P>&#187;Såfremt låntager misligholder lånet, eller såfremt pengeinstituttet  \r\n\r\n eller forsikringsselskabet må indfri en garanti over for Danmarks  \r\n\r\n Skibskreditfond, kan den statslige garanti gøres gældende for 80 pct. af den  \r\n\r\n garanterede del af lånets restgæld, som ikke er dækket af 1. prioritets  \r\n\r\n pantet, henholdsvis af det til enhver tid værende samlede  \r\n\r\n garantiansvar.&#171;. </P>  \r\n\r\n<P> <B>5.</B> I <I>§ 4, stk. 5,</I> indsættes efter &#187;rammeaftale  \r\n\r\n med&#171;: &#187;Danmarks Skibskreditfond,&#187;. </P>  \r\n\r\n<P> <B>§ 2</B>  </P>  \r\n\r\n<P>Tidspunktet for lovens ikrafttræden fastsættes af erhvervsministeren. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>1. Den gældende lov</I>  </P>  \r\n\r\n<P>Skibskreditfonden blev oprettet ved lov nr. 143 af 17. maj 1961. </P>  \r\n\r\n<P>Da Lov om Garantifonden for Skibsbygning m.v. blev vedtaget i 1993, blev  \r\n\r\n lån til ny- og ombygning af skibe i praksis alene ydet af Danmarks  \r\n\r\n Skibskreditfond, idet statsstøtten til skibsbygning blev givet som  \r\n\r\n rentetilskud til Skibskreditfondens indeksobligationer. </P>  \r\n\r\n<P>I henhold til vedtægterne for Danmarks Skibskreditfond stilles krav om  \r\n\r\n sikkerhed for lån til skibsbygning. Denne sikkerhed stilles dels som 1.  \r\n\r\n prioritets pant i skibet, dels som supplerende sikkerhed, som i overvejende  \r\n\r\n grad er garantier stillet af et pengeinstitut eller et forsikringsselskab.  \r\n\r\n</P>  \r\n\r\n<P>Baggrunden for den gældende lov var, at rederne havde fået stigende  \r\n\r\n vanskeligheder med at stille de supplerende garantier for Skibskreditfondens  \r\n\r\n lån, idet pengeinstitutter og forsikringsselskaber var tilbageholdende med at  \r\n\r\n påtage sig yderligere engagementer i shipping-sektoren. </P>  \r\n\r\n<P>Garantiordningen falder ind under Rådets direktiv om støtte til  \r\n\r\n skibsbygningsindustrien af 21. december 1990 (90/684/EØF), senest ændret ved  \r\n\r\n Rådets direktiv af 19. december 1994 (94/73/EF). Ordningen er godkendt af  \r\n\r\n EU-Kommissionen og tillagt en statsstøtteværdi på 1 pct. af skibets  \r\n\r\n kontraktværdi. </P>  \r\n\r\n<P>Der er under garantiordningen pr. 22. marts 1995 afgivet garantier og  \r\n\r\n tilsagn for ca. 1,3 mia. kr. Der har endnu ikke været tab under ordningen.  \r\n\r\n</P>  \r\n\r\n<P> <I>2. Baggrunden for ændringsforslaget</I>  </P>  \r\n\r\n<P>Indeksfinansieringsordningen blev i oktober 1993 afløst af den nuværende  \r\n\r\n rentestøtteordning, hvilket blandt andet medførte, at statsstøtten ikke mere  \r\n\r\n er knyttet til finansiering i Danmarks Skibskreditfond. Situationen har  \r\n\r\n udviklet sig således, at den finansielle sektor nu viser interesse for selv  \r\n\r\n at finansiere ny- og ombygning af skibe under forudsætning af, at der kan  \r\n\r\n opnås garantier under Garantifonden for Skibsbygning. </P>  \r\n\r\n<P>Loven giver imidlertid kun hjemmel til at stille garantier for lån, der  \r\n\r\n optages i Danmarks Skibskreditfond. </P>  \r\n\r\n<P>Den i OECD indgåede aftale om afskaffelse af støtte til  \r\n\r\n skibsbygningsindustrien, som forventes at træde i kraft den 1. januar 1996,  \r\n\r\n forudsat at den bliver ratificeret af aftaleparterne, vil medføre, at  \r\n\r\n finansiering af skibe i princippet skal ske på markedsvilkår. Det vil derfor  \r\n\r\n være hensigtsmæssigt at reagere på den begyndende interesse fra den  \r\n\r\n finansielle sektor ved allerede nu at åbne mulighed for, at også banker og  \r\n\r\n forsikringsselskaber kan engagere sig i skibsfinansiering på samme vilkår,  \r\n\r\n som gælder for Skibskreditfonden, selv om loven udløber den 31. december  \r\n\r\n 1995. </P>  \r\n\r\n<P> <I>3. Lovforslagets indhold</I>  </P>  \r\n\r\n<P>Lovforslaget medfører, at den monopolstilling, som Danmarks  \r\n\r\n Skibskreditfond har i henhold til den gældende lov, bliver ophævet. </P>  \r\n\r\n<P>Forslaget indebærer, at der kan stilles direkte garantier såvel over for  \r\n\r\n pengeinstitutter og forsikringsselskaber som over for Danmarks  \r\n\r\n Skibskreditfond. I henhold til den gældende lov stiller Garantifonden kun  \r\n\r\n regarantier for de garantier, som pengeinstitutter og forsikringsselskaber  \r\n\r\n stiller over for Danmarks Skibskreditfond. Adgangen til at stille disse  \r\n\r\n regarantier bliver dog opretholdt. </P>  \r\n\r\n<P>Den foreslåede ændring medfører, at kreditvurderingen kun vil blive  \r\n\r\n foretaget af garantiansøger, medens der under den nugældende lov foretages  \r\n\r\n kreditvurdering såvel af Danmarks Skibskreditfond som af det garantiansøgende  \r\n\r\n pengeinstitut eller forsikringsselskab. Herudover vil der som hidtil blive  \r\n\r\n foretaget kreditvurdering af Sekretariatet for Skibsgarantiudvalget. I  \r\n\r\n forbindelse med regarantier vil der fortsat blive foretaget kreditvurdering  \r\n\r\n af såvel Danmarks Skibskreditfond som af garantiansøger. </P>  \r\n\r\n<P> <I>4. Administrative og statsfinansielle konsekvenser</I>  </P>  \r\n\r\n<P>Lovforslaget forventes at ville forøge sagsbehandlingen i Sekretariatet  \r\n\r\n for Skibsgarantiudvalget, idet en del af de enkelte ansøgninger kun vil være  \r\n\r\n kreditvurderet af ansøgeren og ikke som hidtil såvel af Danmarks  \r\n\r\n Skibskreditfond som af et pengeinstitut eller forsikringsselskab, hvilket vil  \r\n\r\n forudsætte en grundigere behandling i Sekretariatet for Skibsgarantiudvalget.  \r\n\r\n Den forøgede sagsbehandling vil blive holdt inden for de eksisterende rammer.  \r\n\r\n</P>  \r\n\r\n<P>Forslaget forventes ikke direkte at få statsfinansielle konsekvenser. </P>  \r\n\r\n<P> <I>5. Forholdet til EU-retten</I>  </P>  \r\n\r\n<P>Garantiordningen falder ind under Rådets direktiv om støtte til  \r\n\r\n skibsbygningsindustrien af 21. december 1990 (90/684/EØF), senest ændret ved  \r\n\r\n Rådets direktiv af 19. december 1994 (94/73/EF). Ordningen er godkendt af  \r\n\r\n EU-Kommissionen og tillagt en statsstøtteværdi på 1 pct. af skibets  \r\n\r\n kontraktværdi. </P>  \r\n\r\n<P>Lovforslaget vil derfor blive sendt til EU-Kommissionen til orientering.  \r\n\r\n</P>  \r\n\r\n<P> <I>6. Erhvervsøkonomiske konsekvenser</I>  </P>  \r\n\r\n<P>En udvidet adgang til at stille garantier vil give værfter og redere  \r\n\r\n alternative finansieringsmuligheder og dermed skabe konkurrence på  \r\n\r\n finansieringen. </P>  \r\n\r\n<P>Den øgede konkurrence åbner mulighed for, at rederne kan reducere  \r\n\r\n omkostninger til finansiering. </P>  \r\n\r\n<P> <I>7. Høringer</I>  </P>  \r\n\r\n<P>Lovforslaget har været til høring hos Finansrådet, Assurandør-Societetet,  \r\n\r\n Danmarks Skibskreditfond, Skibsværftsforeningen, Danmarks Rederiforening,  \r\n\r\n CO-Industri, Danmarks Nationalbank, Finansministeriet, Justitsministeriet,  \r\n\r\n Skatteministeriet og Økonomiministeriet. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Den foreslåede ændring gør det muligt for pengeinstitutter og  \r\n\r\n forsikringsselskaber at tilbyde lån til ny- og ombygning af skibe på samme  \r\n\r\n vilkår, som gælder for Danmarks Skibskreditfond. </P>  \r\n\r\n<P>Under den gældende lov stiller pengeinstitutter og forsikringsselskaber  \r\n\r\n garantier over for Danmarks Skibskreditfond og får regaranti for 80 pct. af  \r\n\r\n garantibeløbet fra Garantifonden for Skibsbygning. Ifølge lovforslaget vil  \r\n\r\n Garantifonden kunne stille garantier for lån, som er ydet af et pengeinstitut  \r\n\r\n eller forsikringsselskab, ligesom der vil kunne stilles garantier direkte  \r\n\r\n over for Danmarks Skibskreditfond. Den hidtidige mulighed for regaranti vil  \r\n\r\n blive opretholdt. </P>  \r\n\r\n<P>Som en ny bestemmelse er anført, at nedbringelse af lånebeløbet skal  \r\n\r\n fordeles forholdsmæssigt mellem garanteret og ugaranteret del af det  \r\n\r\n oprindelige lånebeløb. Den ugaranterede del omfatter den del af lånet, der er  \r\n\r\n ydet på grundlag af 1. prioritets pant. Denne bestemmelse er nødvendiggjort  \r\n\r\n af, at Garantifondens garantier i henhold til forslaget vil blive stillet  \r\n\r\n direkte for de ydede lån. Bestemmelsen har ikke til formål af ændre gældende  \r\n\r\n praksis om fordeling af afdrag mellem garanteret og ugaranteret andel. </P>  \r\n\r\n<P>Til nr. 2 </P>  \r\n\r\n<P>Det foreslås, at sidste punktum i § 4, stk. 2 udgår, idet det kan give  \r\n\r\n anledning til misforståelser. Indholdet af bestemmelsen er dog opretholdt ved  \r\n\r\n en præcisering i § 4, stk. 3. </P>  \r\n\r\n<P>Til nr. 3 </P>  \r\n\r\n<P>De foreslåede ændringer er en konsekvens af, at lovforslaget åbner  \r\n\r\n mulighed for at stille garantier for lån ydet af pengeinstitutter og  \r\n\r\n forsikringsselskaber. </P>  \r\n\r\n<P>Forslaget vil medføre, at projekter, som søges garanteret, vil være  \r\n\r\n kreditvurderet af ansøgeren og af Sekretariatet for Skibsgarantiudvalget,  \r\n\r\n medens der hidtil har været foretaget kreditvurdering af såvel Danmarks  \r\n\r\n Skibskreditfond som af ansøgende pengeinstitut eller forsikringsselskab og af  \r\n\r\n Sekretariatet. </P>  \r\n\r\n<P>Garantien vil som hidtil kun dække 80 % af lånet henholdsvis garantien,  \r\n\r\n idet det fortsat anses for væsentligt, at ansøgeren påtager sig en andel af  \r\n\r\n den samlede risiko på samme vilkår som den statslige garantistillelse. </P>  \r\n\r\n<P>Anvendelsesområdet for garantiordningen bør afgrænses til en  \r\n\r\n &#187;gråzone&#171; mellem på den ene side projekter med minimal risiko, hvor  \r\n\r\n kommerciel garanti er opnåelig, (risikovurderes til en præmie på 1 pct. p.a.)  \r\n\r\n og på den anden side projekter, som efter en individuel vurdering opfattes  \r\n\r\n som stærkt risikofyldte (risikovurderes til en præmie på 3 pct. p.a. og  \r\n\r\n derover). </P>  \r\n\r\n<P>Det er derfor præciseret, at pengeinstituttet eller forsikringsselskabet  \r\n\r\n ikke må opkræve en præmie på mere end 2 pct. for egen risikoandel. </P>  \r\n\r\n<P>Til nr. 4 </P>  \r\n\r\n<P>Den foreslåede ændring er en konsekvens af lovforslagets udvidede adgang  \r\n\r\n til at stille garantier, idet det præciseres, at garantien kun dækker den del  \r\n\r\n af restgælden på lånet, som ikke er dækket af det i forbindelse med afdrag  \r\n\r\n nedskrevne 1. prioritets pant i skibet. </P>  \r\n\r\n<P>Til nr. 5 </P>  \r\n\r\n<P>Den foreslåede ændring af loven indebærer, at der skal indgås en  \r\n\r\n samarbejdsaftale med Danmarks Skibskreditfond, såfremt Fonden måtte ønske at  \r\n\r\n udnytte muligheden for at få stillet garantier direkte. </P>  \r\n\r\n<P> <I>Til § 2</I>  </P>  \r\n\r\n<P>Ministeren bemyndiges til at fastsætte tidspunktet for lovens  \r\n\r\n ikrafttræden, idet lovforslaget vil blive fremsendt til Kommissionen til  \r\n\r\n orientering. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>1.</B>  <I>§ 4, stk. 1,</I> affattes således: </P>  \r\n\r\n<P>&#187;Der kan stilles garanti for lån, der optages i Danmarks  \r\n\r\n Skibskreditfond samt i pengeinstitutter eller forsikringsselskaber, eller  \r\n\r\n regaranti over for pengeinstitutter eller forsikringsselskaber, som har  \r\n\r\n stillet garanti over for lån optaget i Danmarks Skibskreditfond, til ny-  \r\n\r\n eller ombygning af skibe ved danske værfter. Garantien eller regarantien  \r\n\r\n dækker 80 pct. af den del af lånet, der overstiger det lånebeløb, der er ydet  \r\n\r\n på grundlag af 1. prioritets panteret i skibet uden supplerende sikkerhed  \r\n\r\n (den garanterede del af lånet). Garantien indbefatter renter m.v. af  \r\n\r\n lånebeløbet. Nedbringelse af lånebeløbet fordeles forholdsmæssigt mellem  \r\n\r\n garanteret og ugaranteret del af det oprindelige lånebeløb.&#171;. </P>  \r\n\r\n<P> <I>§ 4, stk. 1</I>  </P>  \r\n\r\n<P>Der kan stilles garanti for lån, der optages i Danmarks Skibskreditfond  \r\n\r\n til ny- eller ombygning af skibe ved danske værfter. Garantien dækker den del  \r\n\r\n af lånet, der overstiger det lånebeløb, Danmarks Skibskreditfond har ydet på  \r\n\r\n grundlag af 1. prioritets panteret i skibet uden supplerende sikkerhed.  \r\n\r\n Garantien indbefatter renter m.v. af lånebeløbet. </P>  \r\n\r\n<P> <B>3.</B> § 4, stk. 3, affattes således: </P>  \r\n\r\n<P>&#187;Garantiansøger skal foretage en kreditvurdering af projektet. Det  \r\n\r\n skal ved kreditvurderingen lægges til grund, at en risikopræmie på 2 pct. om  \r\n\r\n året efter en kommerciel betragtning kan anses tilstrækkelig til at dække den  \r\n\r\n individuelle kreditrisiko. Såfremt garantiansøger finder, at dette er  \r\n\r\n tilfældet og påtager sig at yde lån eller stille garanti på de nævnte vilkår,  \r\n\r\n herunder en risikopræmie på 2 pct. for egen risikoandel, kan der efter  \r\n\r\n anmodning stilles statslig garanti eller regaranti for 80 pct. af den  \r\n\r\n garanterede del af lånet eller garantien. Anmodning herom fremsendes til  \r\n\r\n Sekretariatet for Skibsgarantiudvalget. Garantiansøger skal samtidig stille  \r\n\r\n sin kreditvurdering til rådighed for Sekretariatet. Skibsgarantiudvalget  \r\n\r\n træffer den endelige afgørelse om statslig garantistillelse.&#171;. </P>  \r\n\r\n<P> <I>§ 4, stk. 3</I>  </P>  \r\n\r\n<P>Statsgarantien formidles gennem et pengeinstitut eller et  \r\n\r\n forsikringsselskab, som foretager en kreditvurdering af projektet. Det skal  \r\n\r\n ved kreditvurderingen lægges til grund, at en risikopræmie på 2 pct. om året  \r\n\r\n efter en kommerciel betragtning kan anses for tilstrækkelig til at dække den  \r\n\r\n individuelle kreditrisiko. Såfremt pengeinstituttet eller  \r\n\r\n forsikringsselskabet finder, at dette er tilfældet og påtager sig at stille  \r\n\r\n garanti på de nævnte vilkår, kan det anmode om statslig regaranti for 80 pct.  \r\n\r\n af det samlede garantitilsagn. Anmodningen herom fremsendes til Sekretariatet  \r\n\r\n for Skibsgarantiudvalget. Pengeinstituttet eller forsikringssselskabet skal  \r\n\r\n samtidig stille sin kreditvurdering til rådighed for sekretariatet.  \r\n\r\n Skibsgarantiudvalget træffer den endelige afgørelse om statslig  \r\n\r\n garantistillelse. </P>  \r\n\r\n<P> <B>4.</B> § 4, stk. 4, affattes således: </P>  \r\n\r\n<P>&#187;Såfremt låntager misligholder lånet, eller såfremt pengeinstituttet  \r\n\r\n eller forsikringsselskabet må indfri en garanti over for Danmarks  \r\n\r\n Skibskreditfond, kan den statslige garanti gøres gældende for 80 pct. af den  \r\n\r\n garanterede del af lånets restgæld, som ikke er dækket af 1. prioritets  \r\n\r\n pantet, henholdsvis af det til enhver tid værende samlede  \r\n\r\n garantiansvar.&#171;. </P>  \r\n\r\n<P> <I>§ 4, stk. 4</I>  </P>  \r\n\r\n<P>Såfremt pengeinstituttet eller forsikringsselskabet må indfri garantien  \r\n\r\n over for Danmarks Skibskreditfond, kan det gøre den statslige regaranti  \r\n\r\n gældende for 80 pct. af det til enhver til værende samlede garantiansvar.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/04/1995"
        },
        {
            "displayName": "Accession",
            "displayValue": "199412K00196"
        },
        {
            "displayName": "Entydig dokumentidentifikation",
            "displayValue": "CL001025"
        },
        {
            "displayName": "Dato for førstegangsindlæggelse",
            "displayValue": "19/04/1995"
        },
        {
            "displayName": "Dato for indlæggelse",
            "displayValue": "19/04/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "196"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}