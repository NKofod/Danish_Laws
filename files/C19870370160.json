{
    "id": 70042,
    "title": "Vejledning om kraftoverføringsaksler og deres afskærmning (* 1) (* 2) (* 3) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3701 af 01/11/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om kraftoverføringsaksler og deres  \r\n\r\n afskærmning (* 1) (* 2) (* 3) </H1>  \r\n\r\n<P></P>  \r\n\r\n<BR>  \r\n\r\n<P>Kraftoverføringsaksler mellem traktor og maskine, redskab eller vogn skal  \r\n\r\n altid være afskærmet. Denne At-meddelelse oplyser om  \r\n\r\n arbejdsmiljølovgivningens krav til afskærmningen. </P>  \r\n\r\n<P>Brugsanvisning </P>  \r\n\r\n<P>Ved levering af kraftoverføringsaksler skal medfølge en brugsanvisning,  \r\n\r\n som skal indeholde alle nødvendige oplysninger om tilpasning, montering, brug  \r\n\r\n og vedligeholdelse af akslerne og deres afskærmning. </P>  \r\n\r\n<P>Indretning </P>  \r\n\r\n<P>Afskærmningen består af: </P>  \r\n\r\n<P>- Skærm over traktorens kraftudtag. Sidder den, så man umiddelbart kan  \r\n\r\n træde på den, skal den kunne tåle en belastning på 120 kg. </P>  \r\n\r\n<P>- Skærm på den tilkoblede maskine, enten udført som skærmen på traktoren  \r\n\r\n eller som en plasttragt, der helt omslutter maskinens kraftindtag. Er der  \r\n\r\n mulighed for, at plasttragten kan betrædes, skal der anbringes en forsvarlig  \r\n\r\n trædeplade over den. </P>  \r\n\r\n<P>- Teleskopisk rørskærm om selve kraftoverføringsakslen med kraver, der  \r\n\r\n helt dækker kardankrydsene. </P>  \r\n\r\n<P>Skærmene på traktor og maskine skal nå mindst 20 mm ud over midten af det  \r\n\r\n nærmeste kardankryds, også hvis der bruges overgangsstykke, forlængerstykke,  \r\n\r\n overlastsikring eller friløb. </P>  \r\n\r\n<P>Der skal være kæde(r) således fastgjort, at ingen del af afskærmningen kan  \r\n\r\n rotere med kraftoverføringsakslen. </P>  \r\n\r\n<P>Der skal være hætte(r) til afskærmning af traktorens kraftudtag, når det  \r\n\r\n ikke benyttes. Hætten skal kunne sættes forsvarligt fast og må ikke rotere  \r\n\r\n med akseltappen (kraftudtaget). </P>  \r\n\r\n<P>Montering </P>  \r\n\r\n<P>Følg nøje vejledningen i brugsanvisningen. </P>  \r\n\r\n<P>Kraftoverføringsakslen er teleskopisk fordi der under arbejdet - når  \r\n\r\n traktor og maskine under drejning danner forskellige vinkler med hinanden -  \r\n\r\n er forskellig afstand mellem kraftudtaget på traktoren og kraftindtaget på  \r\n\r\n maskinen. Afstanden ændres også, når en trepunktsophængt maskine løftes og  \r\n\r\n sænkes. </P>  \r\n\r\n<P>Det skal derfor kontrolleres ved tilpasningen, at intet klemmer ved  \r\n\r\n mindste afstand, og at der er tilstrækkelig overlapning ved største afstand.  \r\n\r\n Det gælder både selve kraftoverføringsakslen og afskærmningen. </P>  \r\n\r\n<P>Overgangs- og forlængerstykker bør ikke anvendes ved høje omdrejningstal  \r\n\r\n eller ved overførsel af store kræfter. Det kan give ubalance med voldsomme  \r\n\r\n rystelser og overbelastning af kraftudtagets lejer. </P>  \r\n\r\n<P>Friløb og overlastsikring skal altid monteres på maskinens kraftindtag.  \r\n\r\n</P>  \r\n\r\n<P>Husk at sætte holdekæde(r) på, så rørskærmene ikke kan rotere. </P>  \r\n\r\n<P>Holdekæderne skal fastgøres, så de ikke under kørslen, ved drejning eller  \r\n\r\n ved løft af maskinen, kan strammes så meget, at der opstår brud af kæder  \r\n\r\n eller skærme. </P>  \r\n\r\n<P>Husk, at hvis der anvendes overgangs- eller forlængerstykker på traktorens  \r\n\r\n kraftudtag eller friløb eller overlastsikring på maskinens kraftindtag, skal  \r\n\r\n skærmene eventuelt forlænges. De skal altid nå mindst 20 mm ud over midten af  \r\n\r\n nærmeste kardankryds. </P>  \r\n\r\n<P>Brug </P>  \r\n\r\n<P>Før kraftudtaget indkobles, skal man sikre sig, at ingen personer opholder  \r\n\r\n sig på steder, hvor de kan komme til skade som følge af igangsætningen. </P>  \r\n\r\n<P>Bær ikke løstsiddende tøj eller halstørklæder, som kan blive fanget af  \r\n\r\n bevægelige dele. </P>  \r\n\r\n<P>Under drejning må rørskærme og traktordæk ikke berøre hinanden. </P>  \r\n\r\n<P>Den tilkoblede maskine må ikke drives med højere omdrejningstal, end den  \r\n\r\n er beregnet til. Det kan ødelægge maskinen og medføre farlig udslyngning af  \r\n\r\n iturevne dele. </P>  \r\n\r\n<P>På traktorer med to kraftudtag skal der monteres hætte om det udtag, der  \r\n\r\n ikke bruges. Hætten må ikke rotere med akseltappen. Skærmen over  \r\n\r\n kraftudtagene kan ofte monteres i to positioner. Husk altid at montere  \r\n\r\n skærmen i den position, der giver den bedste beskyttelse af det udtag, der er  \r\n\r\n i brug. </P>  \r\n\r\n<P>Prøv aldrig at afhjælpe funktionsvanskeligheder eller fejl, mens maskinen  \r\n\r\n er i gang. Slå kraftoverføringen fra på traktoren, stands traktormotoren og  \r\n\r\n vent til maskinen er helt standset. Der er maskiner, der har et langt og  \r\n\r\n næsten lydløst efterløb ,fx finsnittere og flishuggere. Vær sikker på, at  \r\n\r\n maskinen er helt standset, det kan vare op til flere minutter. </P>  \r\n\r\n<P>Kraftoverføringsakslen skal altid tages af ved traktoren. Lad aldrig den  \r\n\r\n halve kræftoverføringsaksel blive siddende på traktoren. Det kan være meget  \r\n\r\n farligt, hvis kraftoverføringen af vanvare indkobles. </P>  \r\n\r\n<P>Efter frakobling skal kraftoverføringsakslen beskyttes mod beskadigelse  \r\n\r\n ved at falde ned på maskinens trækstang eller på jorden ved næste tilkobling.  \r\n\r\n Der bør være en holdeanordning på maskinen, som akslen på forsvarlig måde kan  \r\n\r\n anbringes i. For ikke at få is eller snavs mellem rørskærmene bør  \r\n\r\n holdeanordningen være anbragt, så den udvendige rørskærm ligger højest. </P>  \r\n\r\n<P>Ved montering af pumpe eller kompressor direkte på traktorens kraftudtag  \r\n\r\n kan det være nødvendigt at fjerne skærmen over kraftudtaget. Et eventuelt  \r\n\r\n frit akselstykke mellem traktor og pumpe eller kompressor skal afskærmes.  \r\n\r\n</P>  \r\n\r\n<P>Det kan også være nødvendigt at fjerne skærmen, når der bruges et redskab,  \r\n\r\n som ikke kræver kraftoverførsel, fx en plov. Kraftudtaget skal da afskærmes  \r\n\r\n med hætte (der ikke må rotere med akseltappen). </P>  \r\n\r\n<P>Husk altid at montere skærmen, når der igen skal benyttes  \r\n\r\n kraftoverføringsaksel. </P>  \r\n\r\n<P>Vedligeholdelse </P>  \r\n\r\n<P>Brugsanvisningens forskrifter om vedligeholdelse skal nøje følges. </P>  \r\n\r\n<P>Det er nødvendigt med dagligt eftersyn og kontrol. Vær altid sikker på, at  \r\n\r\n alt fungerer som det skal, før arbejdet begyndes.En beskadiget eller forkert  \r\n\r\n monteret afskærmning kan være lige så farlig som ingen afskærmning. </P>  \r\n\r\n<P>Kontroller, at holdekæderne er hele og forsvarligt fastgjort i begge  \r\n\r\n ender.En sprængt eller løsrevet kæde kan gøre en afskærmning virkningsløs.  \r\n\r\n</P>  \r\n\r\n<P>Iøvrigt skal brugsanvisningens forskrifter om vedligeholdelse nøje følges.  \r\n\r\n</P>  \r\n\r\n<P>Hvis ikke andet er angivet i brugsanvisningen bør </P>  \r\n\r\n<P>- rørskærmenes indvendige og udvendige glideflader rengøres dagligt </P>  \r\n\r\n<P>- rørskærmenes lejer smøres ugentligt </P>  \r\n\r\n<P>- kardankryds og akslens glideflader smøres dagligt. Er der arbejdet under  \r\n\r\n snavsede forhold, skal akslens glideflader rengøres før smøring. </P>  \r\n\r\n<P>- snaplåsene på kardanleddene skal have en dråbe olie nu og da, så de  \r\n\r\n altid er lette at betjene og låser effektivt. </P>  \r\n\r\n<P>Reparationer og udskiftninger af defekte dele skal udføres fagmæssigt  \r\n\r\n forsvarligt. Brug kun reservedele med de rigtige specifikationer. Udskift  \r\n\r\n defekte dele straks, når defekten opstår. </P>  \r\n\r\n<P>Erik Andersen </P>  \r\n\r\n</DIV>",
    "isHistorical": true,
    "editorialNotes": [
        "(* 3) At-anvisning Nr. 2.2.0.2 om afskærmning af kraftoverføringsaksel mellem traktor og maskine, redskab eller vogn.",
        "(* 2) Bekendtgørelse nr. 43 af 22. januar 1981 om tekniske hjælpemidlers indretning og anvendelse.",
        "(* 1) At-meddelelse nr. 2-12-2 november 1987"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19870370160"
        },
        {
            "displayName": "Entydig dokumentidentifikation",
            "displayValue": "CM029229"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3701"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "01/11/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}