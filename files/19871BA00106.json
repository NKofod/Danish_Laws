{
    "id": 105912,
    "title": "1987 BSF 106   FORSLAG TIL FOLKETINGSBESLUTNING OM ADGANG FOR SELVSTÆNDIGE   ERHVERVSDRIVENDE INDEN FOR DET GRØNNE OMRÅDE TIL AT TILSLUTTE SIG EN   BEDRIFTSSUNDHEDSTJENESTE ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 106",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 106 </P>  \r\n\r\n<P></P>  \r\n\r\n<P>Forslag til folketingsbeslutning om adgang for selvstændige  \r\n\r\n erhvervsdrivende inden for det grønne område til at tilslutte sig en  \r\n\r\n Bedriftssundhedstjeneste </P>  \r\n\r\n<P></P>  \r\n\r\n<P>Fremsat af Tommy Dinesen (SF) Gade (SF) Lilli Gyldenkilde (SF) Inger Harms  \r\n\r\n (SF) Ole Henriksen (SF) Birgitte Husmark (SF) Ejner Larsen (SF) Stillinger  \r\n\r\n (SF) Ebba Strange (SF) </P>  \r\n\r\n<P></P>  \r\n\r\n<P>den 29. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at give selvstændige </P>  \r\n\r\n<P>erhvervsdrivende inden for det grønne område - gartneri, landbrug og </P>  \r\n\r\n<P>skovbrug - adgang til at tilslutte sig Bedriftssundhedstjenesten for </P>  \r\n\r\n<P>det grønne område efter de til enhver tid gældende regler og efter </P>  \r\n\r\n<P>følgende retningslinjer: </P>  \r\n\r\n<P>1. Formål </P>  \r\n\r\n<P>- at nedbringe det store antal døds- og arbejdsulykker i det grønne </P>  \r\n\r\n<P>område væsentligt, </P>  \r\n\r\n<P>- at forebygge arbejdsmiljøskader, herunder erhvervssygdomme, </P>  \r\n\r\n<P>nedslidning og arbejdsbetingede lidelser ved at bekæmpe </P>  \r\n\r\n<P>påvirkninger i arbejdet, som virker psykisk eller fysisk </P>  \r\n\r\n<P>skadelige, og </P>  \r\n\r\n<P>- at fremme sikkerheden og sundheden både psykisk og fysisk for de </P>  \r\n\r\n<P>selvstændige erhvervsdrivende inden for det grønne område. </P>  \r\n\r\n<P>2. Opgaver og funktion </P>  \r\n\r\n<P>De arbejdsmiljømæssige opgaver for Bedriftssundhedstjenesten for </P>  \r\n\r\n<P>selvstændige erhvervsdrivende inden for det grønne område aftales </P>  \r\n\r\n<P>mellem Bedriftssundhedstjenesten og den enkelte selvstændige </P>  \r\n\r\n<P>erhvervsdrivende. Bedriftssundhedstjenesten skal dog arbejde for </P>  \r\n\r\n<P>at opfylde formålet i punkt 1. </P>  \r\n\r\n<P>Bedriftssundhedstjenestens opgaver tilrettelægges efter en vurdering </P>  \r\n\r\n<P>af det grønne områdes eller den enkelte virksomheds </P>  \r\n\r\n<P>arbejdsmiljømæssige problemer og kan være følgende: </P>  \r\n\r\n<P>- registrere, analysere og vurdere arbejdsmiljøets påvirkninger samt </P>  \r\n\r\n<P>de krav, som arbejdet og arbejdsforholdene stiller, </P>  \r\n\r\n<P>- rådgive ved planlægning af nye produktioner og ændringer af </P>  \r\n\r\n<P>eksisterende, </P>  \r\n\r\n<P>- rådgive ved eller foretage arbejdshygiejniske målinger, </P>  \r\n\r\n<P>- rådgive ved indkøb af og kontrol med personlige værnemidler, </P>  \r\n\r\n<P>- medvirke til ergonomisk planlægning, der sigter mod tilpasning af </P>  \r\n\r\n<P>arbejdsmiljøet og arbejdsprocessen til menneskets forudsætninger, </P>  \r\n\r\n<P>- forestå systematiske helbredsundersøgelser af særlig udsatte </P>  \r\n\r\n<P>grupper eller enkeltpersoner med sigte som nævnt i punkt 1, </P>  \r\n\r\n<P>- forestå helbredsundersøgelser i øvrigt, </P>  \r\n\r\n<P>- forestå rådgivning af den enkelte om muligt arbejdsbetingede </P>  \r\n\r\n<P>helbredsproblemer og deres løsning, herunder placering af den </P>  \r\n\r\n<P>enkelte, og i begrænset omfang deltage i erhvervsmæssig </P>  \r\n\r\n<P>genoptræning og revalidering af erhvervshæmmede, </P>  \r\n\r\n<P>- medvirke ved undervisning og rådgivning i sundheds- og </P>  \r\n\r\n<P>sikkerhedsmæssige og hygiejniske spørgsmål, </P>  \r\n\r\n<P>- medvirke til indsamling og revision af statistisk materiale om </P>  \r\n\r\n<P>sikkerheds- og sundhedsforholdene i virksomhederne bortset fra </P>  \r\n\r\n<P>virksomhedernes almindelige fraværskontrol, </P>  \r\n\r\n<P>- foretage målinger af arbejdsmiljømæssige påvirkninger som støj og </P>  \r\n\r\n<P>vibrationer på nye maskiner med henblik på, at ejeren kan rejse </P>  \r\n\r\n<P>erstatningssag mod leverandøren, hvis ma skinen ikke opfylder de </P>  \r\n\r\n<P>opgivne tekniske specifikationer, </P>  \r\n\r\n<P>- deltage i møder arrangeret af lokale landbrugsorganisationer, </P>  \r\n\r\n<P>efteruddannelseskurser m.v., </P>  \r\n\r\n<P>- forestå information i fagpressen og andre medier og </P>  \r\n\r\n<P>- afholde informationsmøder for de tilsluttede om </P>  \r\n\r\n<P>arbejdsmiljøspørgsmål. </P>  \r\n\r\n<P>3. Organisation </P>  \r\n\r\n<P>Bedriftssundhedstjenesten inden for det grønne område organiseres </P>  \r\n\r\n<P>som branche-BST med et passende antal regionale </P>  \r\n\r\n<P>branche-BST-centre, hvoraf eet center fungerer som hovedcenter, </P>  \r\n\r\n<P>hvis opgave bl.a. er at indsamle og bearbejde oplysninger fra de </P>  \r\n\r\n<P>regionale centre om arbejdsmiljøforholdene på virksomhederne. </P>  \r\n\r\n<P>Den enkelte selvstændige erhvervsdrivende inden for det grønne </P>  \r\n\r\n<P>område tilsluttes det regionale branche-BST-center ved en </P>  \r\n\r\n<P>tiltrædelsesvedtægt eller kollektivt ved vedkommendes faglige </P>  \r\n\r\n<P>repræsentative organisations tiltrædelsesvedtægt. De nærmere </P>  \r\n\r\n<P>retningslinjer for branche-BST-centrets opgaver for den enkelte </P>  \r\n\r\n<P>selvstændige erhvervsdrivende aftales i tiltrædelsesvedtægten. </P>  \r\n\r\n<P>Branchecentret ledes af en bestyrelse, der er sammensat med ligelig </P>  \r\n\r\n<P>repræsentation for de ansatte og de tilsluttede selvstændige </P>  \r\n\r\n<P>erhvervsdrivende/virksomhederne. </P>  \r\n\r\n<P>4. Tilslutning </P>  \r\n\r\n<P>Tilslutning er frivillig for alle selvstændige erhvervsdrivende uden </P>  \r\n\r\n<P>ansatte inden for det grønne område. </P>  \r\n\r\n<P>5. Finansiering </P>  \r\n\r\n<P>Udgifterne ved drift og oprettelse af BST afholdes af </P>  \r\n\r\n<P>virksomhederne/de selvstændige erhvervsdrivende. </P>  \r\n\r\n<P>Der skal kunne ydes statstilskud til oprettelse af BST for de </P>  \r\n\r\n<P>selvstændige erhvervsdrivende inden for det grønne område efter </P>  \r\n\r\n<P>samme regler som BST for de ansatte, jf. Arbejdsministeriets </P>  \r\n\r\n<P>bekendtgørelse nr. 288 af 22. juni 1978, som ændret ved </P>  \r\n\r\n<P>bekendtgørelse nr. 365 af 13. august 1980 om </P>  \r\n\r\n<P>bedriftssundhedstjeneste. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Denne Bedriftssundhedstjeneste for selvstændige erhvervsdrivende </P>  \r\n\r\n<P>inden for det grønne område har en del lighedspunkter med den </P>  \r\n\r\n<P>eksisterende svenske landbrugssikkerhedstjeneste, Lantbrukshælsan. </P>  \r\n\r\n<P>Initiativet til oprettelsen af Lantbrukshælsan kom fra nogle </P>  \r\n\r\n<P>lokalforeninger af LRF, Lantbrukarnas Riksførbund i 1975. I 1977 </P>  \r\n\r\n<P>indledte Lantbrukshælsan sin virksomhed. Lantbrukshælsans </P>  \r\n\r\n<P>hovedopgaver er: 1) at forebygge sundhedsproblemer og </P>  \r\n\r\n<P>ulykkestilfælde hos de tilsluttede og 2) at informere om </P>  \r\n\r\n<P>sundhedsfare og ulykkesrisici til alle i landbruget. Der er </P>  \r\n\r\n<P>tilslutningspligt for landmænd med ansatte, og tilslutning er </P>  \r\n\r\n<P>frivillig for de øvrige. </P>  \r\n\r\n<P>Den årlige omsætning for Lantbrukshælsan var i 1986 på 33 mio. sv. </P>  \r\n\r\n<P>kr. Indtægterne fremkommer således: </P>  \r\n\r\n<P>Midler, der afsættes ved landbrugets prisforhandlinger: 15 mio. kr. </P>  \r\n\r\n<P>Medlemsbidrag, ca. 22.000 medlemmer a 415 kr.: 9 mio. kr. </P>  \r\n\r\n<P>Statstilskud: 9 mio. kr. </P>  \r\n\r\n<P>Ca. 10.000 landbrug med i alt 22.000 beskæftigede er tilsluttet </P>  \r\n\r\n<P>Lantbrukshælsan. </P>  \r\n\r\n<P>Landet er opdelt i 4 regioner med i alt 30 </P>  \r\n\r\n<P>landbrugssikkerhedstjenestecentre. De fleste centre har en </P>  \r\n\r\n<P>kapacitet på omkring 1.000 tilsluttede. På et center af denne </P>  \r\n\r\n<P>størrelse er der sygeplejerske på heltid, en sekretær og en </P>  \r\n\r\n<P>maskinkonsulent på halv tid, en læge een dag om ugen og en </P>  \r\n\r\n<P>fysioterapeut 1 eller 2 dage om ugen. Desuden er der 4 </P>  \r\n\r\n<P>regionskontorer og et hovedkontor. </P>  \r\n\r\n<P>I alt er der ved Lantbrukshælsan i Sverige beskæftiget personale i, </P>  \r\n\r\n<P>hvad der svarer til 100 heltidsstillinger. Derudover er man i </P>  \r\n\r\n<P>øjeblikket ved at vælge ca. 1.600 sikkerhedskontaktpersoner, een </P>  \r\n\r\n<P>i hver lokalforening af LRF. Disse må ikke forveksles med de </P>  \r\n\r\n<P>ansattes sikkerhedsrepræsentanter, som fungerer uafhængigt af </P>  \r\n\r\n<P>Lantbrukshælsan, ligesom Arbejdstilsynet gør det. </P>  \r\n\r\n<P>Efter tilslutning kaldes man til en omfattende helbredsundersøgelse, </P>  \r\n\r\n<P>hvorunder eventuelle arbejdsmiljøproblemer drøftes. Hvis </P>  \r\n\r\n<P>landmanden tilhører en risikogruppe eller han selv eller </P>  \r\n\r\n<P>personalet finder anledning til det, foretages arbejdspladsbesøg. </P>  \r\n\r\n<P>Afhængigt af produktionsforholdene og landmandens helbredsforhold </P>  \r\n\r\n<P>tilrettelægges derefter et individuelt undersøgelses- og </P>  \r\n\r\n<P>informationsprogram. Samtidig kan landmanden eller den ansatte </P>  \r\n\r\n<P>til enhver tid henvende sig til Lantbrukshælsan og få råd eller </P>  \r\n\r\n<P>vejledning i arbejdsmiljøspørgsmål, uden at det koster noget. </P>  \r\n\r\n<P>Et tilsvarende forebyggende sikkerheds- og sundhedsarbejde, som det </P>  \r\n\r\n<P>svenske Lantbrukshælsan udfører, kendes ikke i Danmark. Hvor der </P>  \r\n\r\n<P>i Sverige er over 100 personer fuldtidsbeskæftiget i </P>  \r\n\r\n<P>Lantbrukshælsan og op imod 1.600 sikkerhedskontaktpersoner i de </P>  \r\n\r\n<P>lokale landboforeninger, er der næppe et eneste menneske i </P>  \r\n\r\n<P>Danmark, der er særligt beskæftiget med forebyggende sikkerheds- </P>  \r\n\r\n<P>og sundhedsarbejde inden for det grønne område, som i dag ikke er </P>  \r\n\r\n<P>tilsluttet BST. </P>  \r\n\r\n<P>Det grønne område adskiller sig fra øvrige områder ved at have flere </P>  \r\n\r\n<P>selvstændige erhvervsdrivende beskæftiget end ansatte. Dette </P>  \r\n\r\n<P>begrunder dette særskilte forslag om de selvstændige </P>  \r\n\r\n<P>erhvervsdrivendes muligheder for i lighed med de ansatte inden </P>  \r\n\r\n<P>for det grønne område at opnå de arbejdsmiljømæssige fordele ved </P>  \r\n\r\n<P>at være tilsluttet et bedriftssundhedscenter. </P>  \r\n\r\n<P>Erhvervene i det grønne område, gartneri, landbrug og skovbrug, </P>  \r\n\r\n<P>anses i al almindelighed for at være sunde erhverv ude i den fri </P>  \r\n\r\n<P>natur. F.eks. er selvstændige landmænd da også den </P>  \r\n\r\n<P>erhvervsgruppe, der har den højeste gennemsnitlige levealder. </P>  \r\n\r\n<P>Bortset fra, at mange faktorer influerer på levealderen, er netop </P>  \r\n\r\n<P>den traditionelle opfattelse af det grønne område som sunde </P>  \r\n\r\n<P>erhverv medvirkende til arbejdsmiljøproblemerne. </P>  \r\n\r\n<P>Den daglige arbejdsdag inden for det grønne områdes erhverv er i dag </P>  \r\n\r\n<P>meget forskellig fra arbejdsdagen for bare 20 år siden. </P>  \r\n\r\n<P>Produktionen er ofte stærkt specialiseret, hvilket forøger </P>  \r\n\r\n<P>arbejdsmiljøproblemerne. Alsidigt arbejde slider, alt andet lige, </P>  \r\n\r\n<P>mindst på helbredet. </P>  \r\n\r\n<P>Samtidig er arbejdet blevet stærkt mekaniseret med ofte meget </P>  \r\n\r\n<P>farlige maskiner. Langt størstedelen af maskinulykkerne skyldes, </P>  \r\n\r\n<P>at maskinerne på grund af arbejdspres eller uvidenhed anvendes </P>  \r\n\r\n<P>forkert eller i strid med forskrifterne. </P>  \r\n\r\n<P>Der finder meget lidt organiseret sikkerhedsarbejde sted inden for </P>  \r\n\r\n<P>det grønne område. Af Arbejdstilsynets ulykkesstatistikker </P>  \r\n\r\n<P>fremgår det, at jo mindre virksomhederne er, jo højere er </P>  \r\n\r\n<P>ulykkesfrekvensen. </P>  \r\n\r\n<P>En række andre faktorer har indflydelse på arbejdsmiljøforholdene i </P>  \r\n\r\n<P>landbruget. Der er meget alenearbejde, hvad der kan foranledige, </P>  \r\n\r\n<P>at nogen forsøger at løse opgaver, der overstiger evnerne eller </P>  \r\n\r\n<P>kræfterne. Der arbejdes generelt ofte under et både økonomisk og </P>  \r\n\r\n<P>tidsmæssigt pres. Således sker der flest ulykker i april og </P>  \r\n\r\n<P>september under såning og høst. </P>  \r\n\r\n<P>Behovet for at forbedre arbejdsmiljøet inden for det grønne område </P>  \r\n\r\n<P>fremgår klart af Arbejdstilsynets ulykkesstatistikker. I 1985 </P>  \r\n\r\n<P>skete således 28 dødsulykker inden for det grønne område ud af i </P>  \r\n\r\n<P>alt 79 dødsulykker for alle erhverv. På trods af, at det grønne </P>  \r\n\r\n<P>område kun har lidt over 7 pct. af arbejdsstyrken, har området </P>  \r\n\r\n<P>over 35 pct. af dødsulykkerne. Det svarer til en overdødelighed </P>  \r\n\r\n<P>for det grønne område på 400 pct. i forhold til gennemsnittet af </P>  \r\n\r\n<P>øvrige erhverv! </P>  \r\n\r\n<P>Hvad angår arbejdsulykker uden dødelig udgang, udgør anmeldte </P>  \r\n\r\n<P>arbejdsulykker inden for det grønne område kun mellem 2 og 3 pct. </P>  \r\n\r\n<P>af samtlige anmeldte arbejdsulykker. Dette hænger dog uden tvivl </P>  \r\n\r\n<P>sammen med, at der er en lavere anmeldelsesgrad for ulykker inden </P>  \r\n\r\n<P>for det grønne område end for ulykker inden for andre områder på </P>  \r\n\r\n<P>grund af manglende sikkerhedsorganisation og et stort antal </P>  \r\n\r\n<P>selvstændige, som normalt ikke anmelder ulykker, som de selv er </P>  \r\n\r\n<P>blevet udsat for. </P>  \r\n\r\n<P>Den lavere anmeldelsesgrad for det grønne områdes arbejdsulykker ses </P>  \r\n\r\n<P>bl.a. også af, at anmeldte arbejdsulykker inden for området </P>  \r\n\r\n<P>medfører over dobbelt så mange fraværsdage som gennemsnittet. </P>  \r\n\r\n<P>Forskellige undersøgelser anslår, at kun mellem 10 og 30 pct. af </P>  \r\n\r\n<P>de anmeldelsespligtige ulykker i det grønne område rent faktisk </P>  \r\n\r\n<P>anmeldes. </P>  \r\n\r\n<P>Arbejdstilsynet har igangsat en kampagne, der skal vare fra 1987 til </P>  \r\n\r\n<P>1990, specielt med det formål at nedbringe antallet af </P>  \r\n\r\n<P>dødsulykker i landbruget. Denne kampagne må betegnes som højst </P>  \r\n\r\n<P>tiltrængt, idet Arbejdstilsynet hidtil kun har anvendt mellem 2 </P>  \r\n\r\n<P>og 3 pct. af den samlede besøgstid på hele det grønne område. Det </P>  \r\n\r\n<P>er således ikke ualmindeligt, at der kan gå 20 år imellem, at en </P>  \r\n\r\n<P>virksomhed i det grønne område får besøg af Arbejdstilsynet. </P>  \r\n\r\n<P>Efter forslagsstillernes mening har Arbejdstilsynet dog heller ikke </P>  \r\n\r\n<P>haft de tilstrækkelige ressourcer til at foretage et </P>  \r\n\r\n<P>tilstrækkeligt tilsyn. Derfor har Socialistisk Folkeparti da også </P>  \r\n\r\n<P>flere gange stillet forslag om at tilføre Arbejdstilsynet flere </P>  \r\n\r\n<P>økonomiske midler. </P>  \r\n\r\n<P>Generelt, men særlig udtalt på landbrugsområdet kan den nuværende </P>  \r\n\r\n<P>regerings ønske om at holde arbejdsgivernes omkostninger nede </P>  \r\n\r\n<P>aflæses i en meget mangelfuld indsats på arbejdsmiljøområdet. </P>  \r\n\r\n<P>Regeringen må så også påtage sig ansvaret for konsekvenserne af </P>  \r\n\r\n<P>dette. </P>  \r\n\r\n<P>Konkret valgte regeringen ved den daværende arbejdsminister f.eks. </P>  \r\n\r\n<P>efter pres fra Landbo- og Husmandsforeningerne i 1983 at udskyde </P>  \r\n\r\n<P>et længe forberedt forbud mod anvendelse af traktorer uden </P>  \r\n\r\n<P>styrtværn på ubestemt tid. Siden da er der sket adskillige </P>  \r\n\r\n<P>dødsulykker med traktorer uden styrtværn. Af en undersøgelse af </P>  \r\n\r\n<P>162 traktorulykker refereret i Ugeskrift for Læger (nr. 43 af 20. </P>  \r\n\r\n<P>oktober 1986 s. 2777 ff) fremgår det, at Arbejdstilsynets krav </P>  \r\n\r\n<P>ikke var overholdt i mindst 29 tilfælde, at kun 6 pct. af </P>  \r\n\r\n<P>ulykkerne blev anmeldt, og at der blev optaget politirapport i 3 </P>  \r\n\r\n<P>tilfælde. I en anden undersøgelse om børnedødsfald ved ulykker </P>  \r\n\r\n<P>med traktor og traktortrukne redskaber, refereret i samme nr. af </P>  \r\n\r\n<P>Ugeskrift for Læger (s. 2780 ff.) udtaler lægerne i øvrigt: &#187;Den </P>  \r\n\r\n<P>eksisterende lovgivning for traktorer uden styrtsikkert førerværn </P>  \r\n\r\n<P>er så restriktiv, at det er tvivlsomt, om ejerne overhovedet vil </P>  \r\n\r\n<P>kunne udnytte maskinerne med udbytte, hvis de skal overholde den. </P>  \r\n\r\n<P>Det kan derfor kun beklages, at disse traktorer i 1983 fik </P>  \r\n\r\n<P>forlænget levetid.&#171; </P>  \r\n\r\n<P>De jævnlige overtrædelser af mange forskellige sikkerhedsregler </P>  \r\n\r\n<P>inden for det grønne område specielt landbruget skyldes i mange </P>  \r\n\r\n<P>tilfælde uvidenhed. Samtidig med at sikkerhedsreglerne inden for </P>  \r\n\r\n<P>det grønne område bør strammes, må der derfor bruges mange </P>  \r\n\r\n<P>ressourcer på øget information og vejledning. </P>  \r\n\r\n<P>Mens arbejdsgiverorganisationerne inden for gartneri og skovbrug har </P>  \r\n\r\n<P>vist sig villige til at diskutere arbejdsmiljøspørgsmål og i </P>  \r\n\r\n<P>visse tilfælde at indføre frivillige aftaler vedrørende f.eks. </P>  \r\n\r\n<P>sikkerhedsudstyr, har landbrugsorganisationerne næsten konsekvent </P>  \r\n\r\n<P>modarbejdet arbejdsmiljøforbedringer. En del af ofrene for denne </P>  \r\n\r\n<P>politik står opført i døds- og ulykkesstatistikkerne. En anden og </P>  \r\n\r\n<P>langt større del, som ofte ikke er registreret, er de landmænd og </P>  \r\n\r\n<P>tidligere ansatte i landbruget, hvis dagligdag og erhvervsevne er </P>  \r\n\r\n<P>mere eller mindre ødelagt på grund af erhvervssygdomme, </P>  \r\n\r\n<P>nedslidning og/eller arbejdsbetingede lidelser. </P>  \r\n\r\n<P>Hvor landbrugsorganisationerne har glædet sig over at slippe billigt </P>  \r\n\r\n<P>med hensyn til arbejdsmiljøforbedringer, er der næppe tvivl om, </P>  \r\n\r\n<P>at de ramte landbofamilier i dag ønsker, at deres organisationer </P>  \r\n\r\n<P>i stedet havde taget arbejdsmiljøspørgsmålene alvorligt. </P>  \r\n\r\n<P>Selv om ingen selvstændig erhvervsdrivende hverken kan eller skal </P>  \r\n\r\n<P>fritages for ansvaret for sit eget arbejdsmiljø, er der ingen </P>  \r\n\r\n<P>tvivl om, at den lave prioritering af arbejdsmiljøspørgsmål fra </P>  \r\n\r\n<P>landbrugets egen side og fra offentlige instansers side har stor </P>  \r\n\r\n<P>betydning for bedømmelsen af, hvad der er farligt, og hvad der </P>  \r\n\r\n<P>ikke er det. Så længe der ikke fra disse sider gøres en rimelig </P>  \r\n\r\n<P>indsats for at forbedre arbejdsmiljøforholdene i landbruget, kan </P>  \r\n\r\n<P>det næppe forventes, at den enkelte beskæftigede vil ændre </P>  \r\n\r\n<P>holdning til sin egen personlige arbejdssikkerhed. Der kan </P>  \r\n\r\n<P>således heller ikke ventes et markant fald i ulykkes- eller </P>  \r\n\r\n<P>sygdomstilfældene. </P>  \r\n\r\n<P>Vedrørende gartneri- og skovbrugsområdet er de selvstændige </P>  \r\n\r\n<P>erhvervsdrivende på grund af de ofte lidt større virksomheder som </P>  \r\n\r\n<P>regel i mindre grad direkte medarbejdende i produktionen. </P>  \r\n\r\n<P>Alligevel bør der være mulighed for, at også disse kan tilsluttes </P>  \r\n\r\n<P>Bedriftssundhedstjenesten f.eks. med henblik på </P>  \r\n\r\n<P>helbredsundersøgelser. </P>  \r\n\r\n<P>Dette forslag til folketingsbeslutning giver de selvstændige </P>  \r\n\r\n<P>erhvervsdrivende inden for det grønne område samme muligheder, </P>  \r\n\r\n<P>som de ansatte bør have, med hensyn til at opnå de </P>  \r\n\r\n<P>arbejdsmiljømæssige fordele, der er ved at være tilsluttet en </P>  \r\n\r\n<P>Bedriftssundhedstjeneste. </P>  \r\n\r\n<P>Det kunne overvejes at lave tvungen tilslutning til </P>  \r\n\r\n<P>Bedriftssundhedstjenesten også for selvstændige erhvervsdrivende </P>  \r\n\r\n<P>inden for det grønne område af samfundsøkonomiske grunde. </P>  \r\n\r\n<P>Imidlertid vil de arbejdsmiljømæssige fordele ved tilslutning til </P>  \r\n\r\n<P>Bedriftssundhedstjenesten være så store for den selvstændige </P>  \r\n\r\n<P>erhvervsdrivende, at formentlig langt de fleste i løbet af kort </P>  \r\n\r\n<P>tid vil tilslutte sig - forhåbentlig med </P>  \r\n\r\n<P>landbrugsorganisationernes aktive medvirken og eventuelt ved </P>  \r\n\r\n<P>kollektiv tilslutning fra disse. &#187;Det er godt nok, som det er </P>  \r\n\r\n<P>gruppen&#171; risikerer i modsætning til arbejdsgiverne kun deres eget  \r\n\r\n</P>  \r\n\r\n<P>liv og helbred. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad 2 </P>  \r\n\r\n<P>Det sundhedsfremmende arbejde, som BST skal udføre, er naturligvis </P>  \r\n\r\n<P>tværfagligt og kræver derfor adskillige personalegruppers </P>  \r\n\r\n<P>medvirken, hvilket ikke kan lade sig gøre med den eksisterende </P>  \r\n\r\n<P>normering i de nuværende små BST-centre. Hvert center udstyres </P>  \r\n\r\n<P>med tilstrækkelige tekniske og medicinske faciliteter. </P>  \r\n\r\n<P>BST-medarbejdernes opgaver for den enkelte selvstændige </P>  \r\n\r\n<P>erhvervsdrivende er kun dem, der aftales med denne. </P>  \r\n\r\n<P>Ad 3 </P>  \r\n\r\n<P>Den pågældende model, en branchebedriftssundhedstjeneste med </P>  \r\n\r\n<P>regionale branchecentre, anses for at imødekomme det grønne </P>  \r\n\r\n<P>områdes behov bedst muligt, idet der vil kunne oparbejdes særlig </P>  \r\n\r\n<P>ekspertise til denne branches særlige problemer. Modellen er </P>  \r\n\r\n<P>nærmere beskrevet i Arbejdstilsynets vejledning. </P>  \r\n\r\n<P>Valg af bestyrelsesmedlemmer i branche-BST bør ske ved direkte valg </P>  \r\n\r\n<P>af henholdsvis de tilluttede selvstændige </P>  \r\n\r\n<P>erhvervsdrivendes/virksomheders repræsentanter og de ansattes </P>  \r\n\r\n<P>repræsentanter. </P>  \r\n\r\n<P>Ad 5 </P>  \r\n\r\n<P>For at imødegå de store arbejdsmiljømæssige problemer - også for de </P>  \r\n\r\n<P>selvstændige erhvervsdrivende - inden for det grønne område </P>  \r\n\r\n<P>foreslås det, at Bedriftssundhedstjenesten for selvstændige </P>  \r\n\r\n<P>erhvervsdrivende inden for det grønne område mod sædvane får </P>  \r\n\r\n<P>mulighed for at få samme tilskud som Bedriftssundhedstjenesten </P>  \r\n\r\n<P>for de ansatte inden for det grønne område, og at disse </P>  \r\n\r\n<P>tilskudsmidler udnyttes bedst muligt. Dette kræver en ændring af </P>  \r\n\r\n<P>Arbejdsministeriets bekendtgørelse om Bedriftssundhedstjeneste. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00106"
        },
        {
            "displayName": "Entydig dokumentidentifikation",
            "displayValue": "CL004478"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "106"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}