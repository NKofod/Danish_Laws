{
    "id": 85518,
    "title": "Bestemmelser om erhvervsmæssig målflyvning, målbugsering, reklameflyvning og reklamenedkastning ",
    "documentTypeId": "60",
    "isSagsforlobPeriodValid": false,
    "shortName": "BEK nr 17180 af 13/06/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om erhvervsmæssig målflyvning,  \r\n\r\n målbugsering, reklameflyvning og reklamenedkastning </H1>  \r\n\r\n<P></P>  \r\n\r\n<P>I medfør af § 32, § 75, stk. 2, § 78 og § 82 i lov om luftfart, jf.  \r\n\r\n lovbekendtgørelse nr. 162 af 7. marts 1994, fastsætter Statens Luftfartsvæsen  \r\n\r\n herved efter bemyndigelse fra Trafikministeriet, jf. bekendtgørelse nr. 138  \r\n\r\n af 17. februar 1997 om delegation af beføjelser til Statens Luftfartsvæsen og  \r\n\r\n om kundgørelse af de af luftfartsvæsenet udfærdigede forskrifter, følgende:  \r\n\r\n</P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 BL 1-12, Bestemmelser om luftdygtighedsbevis og flyvetilladelse samt  \r\n\r\n luftdygtighedskrav, generelt, seneste udgave. </P>  \r\n\r\n<P>1.2 BL 6-49, Bestemmelser om attest som fører af flyvemaskine, der  \r\n\r\n anvendes til slæb af banner og/eller slæbemål, seneste udgave. </P>  \r\n\r\n<P CLASS=PUNKT> <B>2.</B> Definitioner </P>  \r\n\r\n<P> <I>Målbugsering (Aerial target towing):</I>  </P>  \r\n\r\n<P>Flyvning, hvor et luftfartøj bugserer mål, der benyttes til sigte- eller  \r\n\r\n skydeøvelser. </P>  \r\n\r\n<P> <I>Målflyvning (Aerial target flights):</I>  </P>  \r\n\r\n<P>Flyvning, hvor et luftfartøj fungerer som mål ved sigteøvelser. </P>  \r\n\r\n<P> <I>Reklameflyvning (Aerial advertisement flight):</I>  </P>  \r\n\r\n<P>Flyvning med luftfartøjer, der benytter på krop eller bæreplaner  \r\n\r\n installerede reklameanordninger, eller som bugserer et reklamebanner eller  \r\n\r\n anden reklamegenstand. </P>  \r\n\r\n<P> <I>Reklamenedkastning (Dropping of advertisement articles):</I>  </P>  \r\n\r\n<P>Nedkastning under flyvning af reklamesedler eller andre reklamegenstande  \r\n\r\n fra et luftfartøj. </P>  \r\n\r\n<P CLASS=PUNKT> <B>3.</B> Anvendelsesområde </P>  \r\n\r\n<P>3.1 Denne BL fastsætter bestemmelser for erhvervsmæssig målflyvning,  \r\n\r\n målbugsering, reklameflyvning og reklamenedkastning med dansk registrerede  \r\n\r\n luftfartøjer. </P>  \r\n\r\n<P>3.2 Denne BL fastsætter endvidere bestemmelser for erhvervsmæssig  \r\n\r\n målflyvning, målbugsering, reklameflyvning og reklamenedkastning med  \r\n\r\n udenlandsk registrerede luftfartøjer, der opereres i henhold til en dansk  \r\n\r\n driftstilladelse, jf. luftfartslovens § 4, stk. 2. </P>  \r\n\r\n<P CLASS=PUNKT> <B>4.</B> Ansvar </P>  \r\n\r\n<P>4.1 Luftfartøjets ejer eller bruger skal sikre, at bestemmelserne i afsnit  \r\n\r\n 5 overholdes, og at luftfartøjet er indrettet og forsynet med udstyr i  \r\n\r\n overensstemmelse med bestemmelserne i afsnit 6 i denne BL. </P>  \r\n\r\n<P>4.2 Luftfartøjschefen skal sikre, at bestemmelserne i afsnit 7 og afsnit 8  \r\n\r\n overholdes. </P>  \r\n\r\n<P CLASS=PUNKT> <B>5.</B> Tilladelse </P>  \r\n\r\n<P>5.1 Erhvervsmæssig målflyvning, målbugsering, reklameflyvning og  \r\n\r\n reklamenedkastning må kun udføres af luftfartsforetagender, der har  \r\n\r\n tilladelse hertil fra Statens Luftfartsvæsen. </P>  \r\n\r\n<P> <I>Anm.: Opmærksomheden henledes på, at visse af de former for flyvning,  \r\n\r\n der er nævnt i BL'en, tillige kræver tilladelse fra politiet i henhold til  \r\n\r\n Politivedtægten.</I>  </P>  \r\n\r\n<P>5.2 Tilladelsen er betinget af, </P>  \r\n\r\n<P>a. at ansøgeren opfylder de gældende vilkår i luftfartslovens § 7, stk. 1,  \r\n\r\n for at kunne få registreret et luftfartøj her i landet, </P>  \r\n\r\n<P>b. at ansøgerens hovedkontor/hjemsted i retlig henseende er beliggende i  \r\n\r\n Danmark, </P>  \r\n\r\n<P>c. at ansøgeren enten er registreret eneejer af eller i henhold til  \r\n\r\n lejeaftale, der skal godkendes af Statens Luftfartsvæsen, har eneret (fuld  \r\n\r\n dispositionsret) over mindst et luftfartøj, der er egnet til og i praksis  \r\n\r\n anvendes til den pågældende form for flyvning (det bærende luftfartøj), </P>  \r\n\r\n<P>d. at det må antages, at ansøgeren er i stand til behørigt at drive  \r\n\r\n virksomheden, og </P>  \r\n\r\n<P>e. at ansøgeren ikke har betydelig forfalden gæld til det offentlige,  \r\n\r\n hvorved forstås beløb i størrelsesordenen 50.000 kr. og derover, jf.  \r\n\r\n luftfartslovens § 146 a., stk. 1. </P>  \r\n\r\n<P>5.2.1 Den lejeaftale, der er nævnt i pkt. 5.2 c., skal opfylde følgende  \r\n\r\n vilkår: </P>  \r\n\r\n<P>a. Lejeren skal have eneret til at bruge luftfartøjet i sin virksomhed  \r\n\r\n (fuld dispositionsret). </P>  \r\n\r\n<P>b. Lejeperioden skal være på mindst 2 år, og et eventuelt opsigelsesvarsel  \r\n\r\n på mindst 6 måneder. </P>  \r\n\r\n<P>c. Lejeren skal have det fulde økonomiske ansvar for luftfartøjets  \r\n\r\n operation og vedligeholdelse. </P>  \r\n\r\n<P>d. Lejeafgiften skal udgøre et fast beløb, der er uafhængigt af det antal  \r\n\r\n timer, som lejeren opererer luftfartøjet. </P>  \r\n\r\n<P> <I>Anm.: Ud over en fast lejeafgift kan der aftales et mindre  \r\n\r\n timetillæg.</I>  </P>  \r\n\r\n<P>5.3 For tilladelsen gælder følgende vilkår: </P>  \r\n\r\n<P>a. Virksomheden skal drives i overensstemmelse med de til enhver tid  \r\n\r\n gældende EF-forordninger samt danske love og bestemmelser. </P>  \r\n\r\n<P>b. I virksomheden må der kun benyttes dansk registrerede luftfartøjer,  \r\n\r\n medmindre Statens Luftfartsvæsen undtagelsesvis tillader andet. For hvert af  \r\n\r\n de anvendte luftfartøjer skal der være tegnet forsikring til dækning af  \r\n\r\n ansvaret for erstatning for skade på person eller ting uden for luftfartøjet,  \r\n\r\n jf. luftfartslovens § 130. </P>  \r\n\r\n<P>c. Virksomheden er undergivet Statens Luftfartsvæsens tilsyn. Indehaveren  \r\n\r\n skal efterkomme påbud fra Statens Luftfartsvæsen og meddele Statens  \r\n\r\n Luftfartsvæsen enhver oplysning, der er relevant for udøvelsen af tilsynet.  \r\n\r\n Statens Luftfartsvæsens tilsynsførende personale skal have uhindret adgang  \r\n\r\n til indehaverens lokaliteter, luftfartøjer, dokumenter m.v. i den  \r\n\r\n udstrækning, dette er nødvendigt for udøvelsen af tilsynet. Statens  \r\n\r\n Luftfartsvæsens personale skal i forbindelse med udøvelsen af tilsynet have  \r\n\r\n fri befordring med virksomhedens luftfartøjer under deres benyttelse. </P>  \r\n\r\n<P>d. Med henblik på bedømmelse af luftfartsforetagendets økonomi kan Statens  \r\n\r\n Luftfartsvæsen kræve foretagendets regnskaber indsendt til gennemsyn. </P>  \r\n\r\n<P>e. Etablering af fælles drift med andre luftfartsforetagender må ikke ske  \r\n\r\n uden Statens Luftfartsvæsens tilladelse. </P>  \r\n\r\n<P>f. Hvis et af de bærende luftfartøjer, jf. pkt. 5.2 c., ikke er  \r\n\r\n luftdygtigt for en periode af mere end en måned, skal Statens Luftfartsvæsen  \r\n\r\n underrettes herom. </P>  \r\n\r\n<P>g. Statens Luftfartsvæsen skal på forhånd underrettes om ændringer i  \r\n\r\n foretagendets juridiske status, herunder ejerforhold. </P>  \r\n\r\n<P>5.4 Tilladelsen meddeles på bestemt tid, normalt for 5 år, og kan gøres  \r\n\r\n afhængig af yderligere vilkår, hvis dette skønnes påkrævet. Statens  \r\n\r\n Luftfartsvæsen kan endvidere i tilladelsens løbetid foretage sådanne  \r\n\r\n ændringer i de gældende vilkår og bestemmelser, herunder fastsætte yderligere  \r\n\r\n vilkår og bestemmelser, som anses for nødvendige for at sikre, at  \r\n\r\n virksomheden drives på en for almenheden hensigtsmæssig og betryggende måde.  \r\n\r\n</P>  \r\n\r\n<P>5.5 Tilladelsen vil blive tilbagekaldt, hvis </P>  \r\n\r\n<P>a. indehaveren anmoder derom, </P>  \r\n\r\n<P>b. indehaveren ikke længere opfylder betingelserne for opnåelse af  \r\n\r\n tilladelse, og forholdet ikke bliver rettet inden for en frist, der  \r\n\r\n fastsættes af Statens Luftfartsvæsen, </P>  \r\n\r\n<P>c. der under udøvelsen af virksomheden finder væsentlig tilsidesættelse  \r\n\r\n sted af bestemmelserne i denne BL eller af gældende love og bestemmelser for  \r\n\r\n virksomheden, </P>  \r\n\r\n<P>d. det må antages, at indehaveren ikke er i stand til behørigt at  \r\n\r\n opretholde den tilladte virksomhed, </P>  \r\n\r\n<P>e. foretagendet har indstillet driften i 12 måneder eller ikke har  \r\n\r\n påbegyndt driften 12 måneder, efter tilladelsen er udstedt, </P>  \r\n\r\n<P>f. indehaveren træder i likvidation, undergives konkursbehandling eller  \r\n\r\n standser sine betalinger. Boet eller, i tilfælde af anmeldt  \r\n\r\n betalingsstandsning, Botilsynet, kan dog efter tilladelse fra Statens  \r\n\r\n Luftfartsvæsen midlertidigt fortsætte virksomheden med henblik på afvikling,  \r\n\r\n afhændelse eller finansiel rekonstruktion af virksomheden, </P>  \r\n\r\n<P>g. der sker væsentlige ændringer i foretagendets ejerforhold, herunder  \r\n\r\n ændringer i bestyrelse og direktion, som medfører, at foretagendet ikke  \r\n\r\n længere opfylder de gældende vilkår i luftfartslovens § 7, stk. 1, for at  \r\n\r\n kunne registrere et luftfartøj her i landet, </P>  \r\n\r\n<P>h. virksomhedens hovedaktionær, hovedanpartshaver eller administrerende  \r\n\r\n direktør bliver straffet for overtrædelse af straffeloven eller  \r\n\r\n luftfartsloven, og overtrædelsen skønnes at udgøre en fare for virksomhedens  \r\n\r\n adgang til at drive luftfartsvirksomhed eller, </P>  \r\n\r\n<P>i. indehaveren har betydelig forfalden gæld til det offentlige, hvorved  \r\n\r\n forstås beløb i størrelsesordenen 100.000 kr. og derover, jf. luftfartslovens  \r\n\r\n § 146 a., stk. 2. </P>  \r\n\r\n<P CLASS=PUNKT> <B>6.</B> Materiel </P>  \r\n\r\n<P>Luftfartøjet med anvendt udstyr skal opfylde de luftdygtighedkrav, der er  \r\n\r\n indeholdt i BL 1-12, afsnit 7. </P>  \r\n\r\n<P CLASS=PUNKT> <B>7.</B> Personel </P>  \r\n\r\n<P>7.1 Luftfartøjschefen skal mindst være i besiddelse af  \r\n\r\n trafikflyvercertifikat af III klasse. Hvis flyvemaskinen anvendes til slæb af  \r\n\r\n banner og/eller slæbemål, skal luftfartøjschefen tillige være i besiddelse af  \r\n\r\n den attestation, der er nævnt i BL 6-49. </P>  \r\n\r\n<P>7.2 Under udførelse af flyvningen må der kun medføres personer, som har en  \r\n\r\n nødvendig funktion i forbindelse hermed, samt personer, som er nødvendige for  \r\n\r\n udførelse af den arbejdsaktivitet, der er forbundet med flyvningens formål.  \r\n\r\n Sådanne personer skal være instrueret om alle forhold af betydning for  \r\n\r\n sikkerheden. </P>  \r\n\r\n<P CLASS=PUNKT> <B>8.</B> Operationelle bestemmelser </P>  \r\n\r\n<P>8.1 Der skal altid medføres brændstof, der er tilstrækkelig til flyvning  \r\n\r\n fra startstedet til bestemmelsesstedet og tilbage til startstedet eller  \r\n\r\n eventuel alternativ landingsplads med tillæg af en brændstofreserve, der  \r\n\r\n svarer til 45 minutters flyvning ved normal marchhastighed. </P>  \r\n\r\n<P>8.2 Flyvningen skal tilrettelægges således, at de krav til  \r\n\r\n start-/landingsdistance, der er anført i luftfartøjets flyvehåndbog, kan  \r\n\r\n opfyldes, samt således at start og landing i øvrigt kan foregå  \r\n\r\n sikkerhedsmæssigt forsvarligt. Ved målbugsering og reklameflyvning skal  \r\n\r\n luftfartøjschefen sikre sig, at der ikke i opfisknings-/nedkastningsretningen  \r\n\r\n forefindes hindringer, der når op over en skrålinie på 1:40 regnet fra det  \r\n\r\n pågældende areals grænser. </P>  \r\n\r\n<P>8.3 Målbugsering må kun foregå under VMC-forhold. </P>  \r\n\r\n<P>8.4 Målflyvning over arealer, der anvendes af Forsvaret, kan efter aftale  \r\n\r\n med vedkommende militære chef foregå i højder ned til 50 m over terræn eller  \r\n\r\n vand under forudsætning af, at nedstigning til og opstigning fra nævnte  \r\n\r\n højder finder sted inden for grænserne af de arealer, der er ejet af  \r\n\r\n Forsvaret. </P>  \r\n\r\n<P>8.5 Ved reklamenedkastning skal reklamesedler være således fordelt og  \r\n\r\n pakket, at sedlerne ved udkastningen fuldstændig frigøres fra hinanden.  \r\n\r\n Sedlernes størrelse må ikke overstige 12 x 18 cm, og den anvendte papirvægt  \r\n\r\n må ikke overstige 100 g pr. (m2). </P>  \r\n\r\n<P CLASS=PUNKT> <B>9.</B> Dispensation </P>  \r\n\r\n<P>Statens Luftfartsvæsen kan i ganske særlige tilfælde dispensere fra  \r\n\r\n bestemmelserne i denne BL, når det skønnes foreneligt med de hensyn, der  \r\n\r\n ligger til grund for de pågældende bestemmelser. </P>  \r\n\r\n<P CLASS=PUNKT> <B>10.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Trafikministeriet. </P>  \r\n\r\n<P CLASS=PUNKT> <B>11.</B> Straf </P>  \r\n\r\n<P>11.1 Udførelse af flyvning uden tilladelse, jf. pkt. 5.1, straffes i  \r\n\r\n medfør af luftfartslovens § 149, stk. 4, med bøde eller hæfte. </P>  \r\n\r\n<P>11.2 Overtrædelse af vilkårene i pkt. 5.3 og vilkår fastsat efter pkt. 5.4  \r\n\r\n straffes i medfør af luftfartslovens § 149, stk. 13, med bøde eller hæfte.  \r\n\r\n</P>  \r\n\r\n<P>11.3 Overtrædelse af bestemmelserne i afsnit 7 og 8 straffes i medfør af  \r\n\r\n luftfartslovens § 149, stk. 3, henholdsvis stk. 8, med bøde, hæfte eller  \r\n\r\n fængsel i indtil 2 år. </P>  \r\n\r\n<P>11.4 For overtrædelser begået af selskaber m.v. (juridiske personer) kan  \r\n\r\n der pålægges strafansvar efter reglerne i straffelovens 5. kapitel, jf.  \r\n\r\n luftfartslovens § 149, stk. 14. </P>  \r\n\r\n<P CLASS=PUNKT> <B>12.</B> Ikrafttræden </P>  \r\n\r\n<P>12.1 Denne BL træder i kraft den 1. august 1997. </P>  \r\n\r\n<P>12.2 Samtidig ophæves BL 5-8, 1. udgave af 1. november 1959. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 13. juni  \r\n\r\n 1997 </I> </P>  \r\n\r\n<P CLASS=UNDERSKREVET-AF ALIGN=CENTER>Ole Asmussen </P>  \r\n\r\n<P CLASS=MINISTER ALIGN=RIGHT>/M. Dambæk </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n<P>&#187;Lovområde = Lov om luftfart&#171; </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "popularTitle": "BL 5-8, 2. udgave",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19971718005"
        },
        {
            "displayName": "Entydig dokumentidentifikation",
            "displayValue": "CM045231"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "18/07/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17180"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "13/06/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 138 af 17/02/1997"
        },
        {
            "displayName": "Ressortministeriets journalnummer",
            "displayValue": "13-0401/0508"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}