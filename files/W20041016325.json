{
    "id": 153932,
    "title": "Ankestyrelsens principafgørelse A-6-04 om kontanthjælp - bagudbetalt - engangshjælp - beregning",
    "documentTypeId": "240",
    "isSagsforlobPeriodValid": true,
    "shortName": "KEN nr 10163 af 20/04/2004",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse A-6-04 om kontanthjælp - bagudbetalt - engangshjælp - beregning</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En ansøger, som søgte om kontanthjælp den 9. maj 2003 på grund af ophør af barselsdagpenge med udgangen af maj måned, var ved indgangen til juni måned 2003 berettiget til bagudbetalt kontanthjælp for perioden 9.-31. maj 2003. Ankestyrelsen fandt desuden ikke grundlag for at ændre kommunens fastsættelse af engangshjælp for perioden 1.-8. juni 2003 til et beløb svarende til kontanthjælp for perioden.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 709 af 13. august 2003 - § 25, stk. 1 og § 13b</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøgers barselsdagpenge ophørte den 6. april 2003. Restbeløbet svarende til 2 uger samt feriepenge svarende til 15,5 dag blev udbetalt den 10. april 2003. Disse beløb blev anvendt til forsørgelsen af ansøger og hendes søn i maj måned 2003. Hun havde forinden den 31. marts 2003 fået udbetalt barselsdagpenge til dækning af forsørgelsen i april 2003.</p>\r\n<p>Hun henvendte sig til kommunen den 9. maj 2003 og søgte om kontanthjælp.</p>\r\n<p>Kommunen beregnede i henhold til aktivlovens §§ 25 og 34 kontanthjælp samt særlig støtte i forbindelse med høj boligudgift eller stor forsørgerbyrde fra 9. - 31. maj 2003. Der blev endvidere udbetalt engangshjælp til forsørgelsen i perioden 1. - 8. juni 2003, således at der pr. 31. maj 2003 blev udbetalt kontanthjælp svarende til en hel måned.</p>\r\n<p>Det sociale nævn tiltrådte kommunens afgørelse og begrundede bl.a. afgørelsen med, at kontanthjælpsbeløbet er fastsat ved lov.</p>\r\n<p>I anken anførte klageren, at hun ikke kunne leve af det beløb, der blev udbetalt.</p>\r\n<p>Sagen blev behandlet i principielt møde med henblik på afklaring af, for hvilken periode, der skal udbetales henholdsvis kontanthjælp (bagudbetalt) og engangshjælp.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at ansøger ikke var berettiget til yderligere kontanthjælp i juni 2003.</p>\r\n<p>Ankestyrelsen begrundede afgørelsen med, at en person, der ønsker at modtage kontanthjælp, i almindelighed tidligst kan få udbetalt hjælp én måned efter den første henvendelse til kommunen.</p>\r\n<p>Kommunen kan dog yde op til 1 måneds engangshjælp, indtil ansøger har ret til en hel måneds kontanthjælp. Engangshjælpen ydes fra ansøgningstidspunktet, og indtil ansøgeren får udbetalt kontanthjælp.</p>\r\n<p>Af lovbemærkningerne fremgår om udbetalingen, at der i de tilfælde, hvor borgeren eksempelvis henvender sig i midten af en måned, udbetales engangshjælp til kalendermånedens udgang. Ved indgangen til den efterfølgende kalendermåned udbetales der bagudbetalt kontanthjælp svarende til den venteperiode i måneden forinden, hvor borgeren har stået til rådighed. Sammen med denne kontanthjælp udbetales engangshjælp til at dække ansøgerens behov for hjælp i den del af den efterfølgende kalendermåned, hvor ansøgeren er uden forsørgelsesgrundlag.</p>\r\n<p>Om der skal udbetales engangshjælp, afhænger af en konkret vurdering af ansøgerens behov for økonomisk hjælp.</p>\r\n<p>Ansøgeren havde henvendt sig til kommunen 9. maj 2003. Kommunen havde vurderet, at hun havde forsørgelse i form af  barselsdagpenge i maj måned.</p>\r\n<p>Ved indgangen til juni måned, kunne der udbetales bagudbetalt kontanthjælp svarende til venteperioden i måneden forinden, altså 9. - 31. maj 2003. Dette var sket.</p>\r\n<p>Sammen med denne kontanthjælp kunne der udbetales engangshjælp til at dække ansøgers behov for hjælp i den del af juni måned, hvor hun ikke var dækket af den udbetalte kontanthjælp for maj måned, fordi hun først henvendte sig den 9. maj 2003. Kommunen vurderede, at hun var berettiget til engangshjælp svarende til kontanthjælp for denne periode, og Ankestyrelsen fandt ikke grundlag for at ændre denne vurdering.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 30. april 2013, da den er erstattet af principafgørelse 61-13."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20041016325"
        },
        {
            "displayName": "Entydig dokumentidentifikation",
            "displayValue": "BS006731"
        },
        {
            "displayName": "Dato for indlæggelse",
            "displayValue": "14/03/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10163"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "20/04/2004"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000406-03"
        },
        {
            "displayName": "Stikord",
            "displayValue": "A-6-04"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}