{
    "id": 165581,
    "title": "SU - rente - studieaktivitet",
    "documentTypeId": "240",
    "isSagsforlobPeriodValid": true,
    "shortName": "KEN nr 9846 af 12/08/2014",
    "documentHtml": "<div class=\"bjelke\">Den fulde tekst</div><p class=\"Titel2\">SU - rente - studieaktivitet</p>\r\n<div class=\"Resume\">\r\n   <p class=\"TekstGenerel\">Renten på SU-lån for en studerende, som fortsat var indskrevet på uddannelse, skulle beregnes efter reglerne om studerende under uddannelse, da den studerende ikke havde været erklæret ikke-studieaktiv.</p>\r\n</div>\r\n<p>\r\n   <span class=\"Bold\">Din klage vedrørende rentetilskrivning til SU-lån</span>\r\n</p>\r\n<p>I brev af 29. september 2013 har du klaget over Statens Administrations afgørelse af 16. september 2013 om afslag på at foretage en anden beregning af renten på dit SU-lån.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet tiltræder Statens Administrations afgørelse af 16. september 2013 om renteberegningen på dit SU-lån.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009, nu lovbekendtgørelse nr. 39 af 15. januar 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 33.</span> Studielån og slutlån, der er endeligt tildelt efter den 1. august 1988 efter denne lov og efter tidligere lovgivning om uddannelsesstøtte, forrentes med virkning fra den første i måneden efter udbetalingstidspunktet.</p>\r\n<p>\r\n   <span class=\"Italic\">Stk. 2.</span> I uddannelsesperioden forrentes den til enhver tid værende gæld med 4 pct. årligt. Renten kan ændres ved lov for den resterende del af uddannelsesperioden, hvis udviklingen i renteniveauet taler for det.</p>\r\n<p>\r\n   <span class=\"Italic\">Stk. 3.</span> Efter uddannelsesperioden forrentes den til enhver tid værende gæld med en årlig rente svarende til den til enhver tid fastsatte officielle diskonto med et procenttillæg eller et procentfradrag, der fastsættes på finansloven for det pågældende år. Procenttillægget kan ikke overstige 1.</p>\r\n<p>SU-bekendtgørelsen (bekendtgørelse nr. 1269 af 17. december 2012, nu bekendtgørelse nr. 792 af 25. juni 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 1.</span> Uddannelsesinstitutionen kontrollerer løbende den uddannelsessøgendes studieaktivitet og træffer afgørelse om studieaktiviteten.</p>\r\n<p>Stk. 2. Den uddannelsessøgende anses for at være studieaktiv, indtil andet konstateres.</p>\r\n<p>(…)</p>\r\n<p>\r\n   <span class=\"Bold\">§ 3.</span> En uddannelsessøgende, der får uddannelsesstøtte inden for klippekortet, er studieaktiv, indtil den uddannelsessøgende er mere end 12 måneder forsinket i uddannelsen. Forsinkelsen er forskellen mellem klip, der er brugt til uddannelsen, og den studiemæssige fremgang efter de regler, der gælder for uddannelsen, målt i måneder.</p>\r\n<p>(…)</p>\r\n<p>\r\n   <span class=\"Bold\">§ 49.</span> En låntager (…) skal begynde at betale lånet med påløbne renter tilbage den 1. januar i kalenderåret 1 år efter udløbet af det støtteår, hvor uddannelsesperioden er ophørt.</p>\r\n<p>(…)</p>\r\n<p>\r\n   <span class=\"Italic\">Stk. 3.</span> Uddannelsesperioden er det tidsrum, hvor en uddannelsessøgende er indskrevet på og gennemgår</p>\r\n<p>1) en uddannelse, der giver ret til uddannelsesstøtte (…)</p>\r\n<p>(…)</p>\r\n<p>\r\n   <span class=\"Italic\">Stk. 4.</span> Uddannelsesperioden betragtes ikke som ophørt, hvis låntager inden for de næste 15 måneder</p>\r\n<p>1) begynder på en anden uddannelse, der kan medregnes i uddannelsesperioden, eller</p>\r\n<p>2) genoptager den afbrudte uddannelse.</p>\r\n<p>\r\n   <span class=\"Italic\">Stk. 5.</span> En låntagers uddannelsesperiode kan betragtes som ophørt, når låntager ikke længere kan anses for at være studieaktiv, selv om uddannelsen ikke er afsluttet eller afbrudt.</p>\r\n<p>(…)</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Du har klaget over, at dit SU-lån i perioderne fra februar 2010 til december 2010 og fra februar 2011 til april 2011 har været forrentet efter den sats, der gælder i uddannelsesperioden, jf. SU-lovens § 33, stk. 3. Du har anført, at lånet i de omstridte perioder burde have været forrentet efter den sats, der er gældende efter uddannelsesperiodens afslutning, jf. SU-lovens § 33, stk. 3.</p>\r\n<p>Ankenævnet lægger til grund, at du i maj 2008 afsluttede jurastudiet. Du påbegyndte nyt studium i september 2009 og meldte dig ud igen i april 2011. I september 2011 blev du optaget på nyt studium og meldte dig ud igen i oktober 2011. I september 2012 blev du optaget på nyt studium og meldte dig ud igen i maj 2013.</p>\r\n<p>\r\n   <span class=\"Italic\">Uddannelsesperiode</span>\r\n</p>\r\n<p>Så længe en studerende er indskrevet på uddannelse og er studieaktiv, er uddannelsesperioden ikke ophørt, jf. SU-bekendtgørelsens § 49, stk. 3, og § 49, stk. 5.</p>\r\n<p>Hvis den studerende ikke længere er indskrevet på uddannelse, ophører uddannelsesperioden, medmindre den studerende inden for 15 måneder påbegynder nyt studium eller genoptager et afbrudt studium. Det er uden betydning, om det er samme studie, som genoptages, eller et nyt studium, som påbegyndes, jf. SU-bekendtgørelsens § 49, stk. 4, nr. 1.</p>\r\n<p>Der er ikke på noget tidspunkt forløbet 15 måneder mellem du afsluttede et af de beskrevne studier og påbegyndte et nyt. Uddannelsesperioden har derfor ikke været ophørt, jf. SU-bekendtgørelsens § 49, stk. 4.</p>\r\n<p>\r\n   <span class=\"Italic\">Studieaktivitet</span>\r\n</p>\r\n<p>Ifølge SU-bekendtgørelsens § 49, stk. 5, kan uddannelsesperioden betragtes som ophørt, hvis den studerende ikke er studieaktiv.</p>\r\n<p>Studieaktivitet er baseret på en objektiv vurdering af, om den studerende er forsinket i uddannelsen, set i forhold til, hvor mange klip SU, den studerende har modtaget, jf. SU-bekendtgørelsens § 3, stk. 1, 2. pkt.</p>\r\n<p>Den studerende er studieaktiv, indtil den studerende er mere end 12 måneder forsinket i uddannelsen, jf. SU-bekendtgørelsens § 3, stk. 1, 1. pkt. Det er uden betydning for studieaktiviteten, om den studerende deltager i undervisning, går til eksamen mv., så længe den studerende ikke rammes af reglerne om forsinkelse i mere end 12 måneder.</p>\r\n<p>Som sagen foreligger oplyst for nævnet, har du ikke i den omstridte periode været erklæret ikke-studieaktiv. Det er uden betydning, om Statens Administration har bestridt din påstand om ikke at have været studieaktiv.</p>\r\n<p>Statens Administration har derfor korrekt anvendt reglen om forrentning af studielån i uddannelsesperioden, jf. SU-lovens § 33, stk. 2.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Det fremgår af uddannelsesoplysninger fra Styrelsen for Videregående Uddannelser, at du afsluttede kandidatuddannelsen på jura i maj 2008. I september 2009 påbegyndte du en bacheloruddannelse i humaniora på Københavns Universitet. Uddannelsen blev afbrudt i april 2011. I september 2011 påbegyndte du en bacheloruddannelse i humaniora på Syddansk Universitet. Uddannelsen blev afbrudt i oktober 2011. I september 2012 påbegyndte du en bacheloruddannelse i humaniora på Syddansk Universitet. Uddannelsen blev afbrudt i maj 2013.</p>\r\n<p>Det fremgår af plan for tilbagebetaling af SU-lån dateret 16. oktober 2009, at tilbagebetalingspligten på dit SU-lån indtræder den 1. januar 2010.</p>\r\n<p>Statens Administration har i brev af 18. maj 2011 meddelt dig, at der er sket en ændring, hvorefter uddannelsens afslutning er noteret til april 2011. Tilbagebetalingspligten indtræder herefter 1. januar 2013.</p>\r\n<p>Det fremgår af notat af 5. oktober 2012, at du har henvendt dig telefonisk og fået oplyst, at lånet er forrentet med samme rente, selv om der har været perioder, hvor du ikke har været under uddannelse, og at det er fordi, der er mindre end 15 måneder imellem perioderne.</p>\r\n<p>Statens Administration har i brev af 5. oktober 2012 oplyst, at det fremgår af SU-bekendtgørelsens § 49, stk. 4, at uddannelsesperioden ikke kan betragtes som ophørt, hvis låntageren inden for de næste 125 måneder begynder på en anden uddannelse eller genoptager den afbrudte uddannelse.</p>\r\n<p>Du har i brev af 10. september 2013 anført, at du blev optaget på latinstudiet i september 2009, og at du efter eksamensperioden i januar 2010 opgav studiet og ikke deltog i eksamen indtil december 2010. I januar 2011 deltog du i en eksamen, som du bestod. Herefter opgav du studiet. I april 2011 meldte du dig ud af studiet. Du anser derfor ikke dig selv for studieaktiv i månederne februar (2010) til december 2010 og februar (2011) til april 2011, og uddannelsesperioden skal derfor betragtes som ophørt i de måneder. Du har beskrevet, at du i september 2011 blev optaget på litteraturvidenskab på Syddansk Universitet, men at du ikke fulgte undervisning på studiet eller deltog i eksaminer, og at du efterfølgende meldte dig ud af studiet. I september 2012 blev du optaget på Syddansk Universitet i Kolding, men fulgte ikke undervisning på studiet og deltog ikke i eksaminer. Efterfølgende meldte du dig ud. På den baggrund anfører du, at du ikke på noget tidspunkt har været studieaktiv på Syddansk Universitet. Fra perioden februar 2011 og frem til brevdato kan din uddannelsesperiode derfor betragtes som ophørt. På den baggrund anmoder du om en ny beregning af renterne på SU-lånet.</p>\r\n<p>Statens Administration har i afgørelse af 16. september 2013 givet dig afslag på omberegning og henvist til, at du blev tilbagebetalingspligtig den 1. januar 2010, og at du den 18. maj 2011 blev meddelt, at du havde genoptaget dit uddannelsesforløb, hvorefter din uddannelse forventedes færdig til april 2011 og din indbetalingspligt vil indtræde den 1. januar 2013. Ifølge SU-bekendtgørelsens § 49, stk. 5, ophører uddannelsesperioden, hvis den studerende er for længe om at afslutte studieforløbet. Bestemmelsen skal ikke anvendes til at omgøre renteberegningen i enkelte måneder midt i den studerendes uddannelsesforløb. En uddannelse betragtes ikke som ophørt, hvis den studerende inden for 15 måneder genoptager sit studium eller påbegynder nyt studium.</p>\r\n<p>Du har i brev af 29. september 2013 klaget til Ankenævnet for Statens Uddannelsesstøtteordninger og bl.a. anført, at Statens Administration ikke har bestridt, at du ikke var studieaktiv, og at det herefter skal lægges til grund, at du ikke var studieaktiv i de nævnte perioder. Du har henvist til, at det fremgår af SU-bekendtgørelsens § 33, stk. 2, at renten er 4 % i uddannelsesperioden, og at din uddannelsesperiode er ophørt i maj 2008, hvor du afsluttede din uddannelse til cand.jur. Du har anført, at uddannelsesperioden må skulle forstås som perioden hørende til den specifikke uddannelse, hvorunder du har optaget lånet. Du har endvidere anført, at uddannelsesperioden skal forstås som de perioder, hvor den studerende er under uddannelse, og at dette er ensbetydende med studieaktiv. Du har anført, at forrentningen derfor skal ske med den sats, der gælder for personer, der er uden for uddannelsesperioden.</p>\r\n<p>Statens Administration har i brev af 1. oktober 2013 fastholdt afgørelsen og henvist til, at det ikke kan lægges uprøvet til grund, at du ikke var studieaktiv i perioderne fra februar 2009 til december 2011 og fra februar 2011 til april 2011. Statens Administration anser støtteåret for at være perioden, der begynder ved studiestart i september og afsluttes med eksamen i foråret, ikke ensbetydende med et kalenderår. Uddannelsesperioden er ikke uløseligt bundet sammen med støtteåret. Statens Administration henviser til, at en uddannelsesperiode ikke betragtes som ophørt, hvis den uddannelsessøgende indenfor 15 måneder enten genoptager sit studium eller påbegynder nyt studium. Du afsluttede dit studium i maj 2008, og din tilbagebetalingspligt ville være indtrådt 1. januar 2010. Du udsætter efterfølgende dine indbetalinger. Den 15. april 2010 får Statens Administration besked om, at du påbegyndte en bachelor i humaniora i september 2009, som forventedes afsluttet i juni 2012. Da du blev betragtet som værende under uddannelse, blev tilbagebetalingspligten udsat.</p>\r\n<p>Statens Administration har samtidig i e-mail af 2. oktober 2013 videresendt sagen til ankenævnet.</p>\r\n<p>Ankenævnet har i brev af 2. oktober 2013 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/11/2014"
        },
        {
            "displayName": "Accession",
            "displayValue": "W20140984625"
        },
        {
            "displayName": "Entydig dokumentidentifikation",
            "displayValue": "CE000156"
        },
        {
            "displayName": "Dato for indlæggelse",
            "displayValue": "04/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9846"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "12/08/2014"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "13/028151"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}