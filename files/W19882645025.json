{
    "id": 32395,
    "title": "Afslag på ansøgning om tilladelse til lokal radiovirksomhed ",
    "documentTypeId": "240",
    "isSagsforlobPeriodValid": false,
    "shortName": "KEN nr 26450 af 08/08/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Det lokale nævn giver afslag på ansøgning om sendetilladelse med den  \r\n\r\n begrundelse, at det ikke findes hensigtsmæssigt at give sendetid til mere end  \r\n\r\n to lokalradioer. </I> </P>  \r\n\r\n<P> <I>Udvalget fandt ikke, at nævnet kunne forbeholde samtlige sendetimer  \r\n\r\n for kun to tilladelseshavere og samtidig afvise en ansøger, der opfylder  \r\n\r\n lovens betingelser for at få sendetilladelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afslag på ansøgning om tilladelse til lokal  \r\n\r\n radiovirksomhed </H1>  \r\n\r\n<P></P>  \r\n\r\n<BR>  \r\n\r\n<P>Udvalget behandlede på sit møde den 8. august 1988 Foreningen Radio  \r\n\r\n Kindhestens klage over en afgørelse om afslag på ansøgning af  \r\n\r\n sendetilladelse, som det lokale radio- og tv-nævn i Fladså Kommune har  \r\n\r\n meddelt radioen den 25. april 1988. </P>  \r\n\r\n<P>Afslaget begrundes med, at nævnet ikke har ment det hensigtsmæssigt at  \r\n\r\n give sendetilladelse til mere end to lokalradioer. Det fremgår af skrivelsen  \r\n\r\n fra nævnet, at disse to radioer hver har fået tilladelse til at sende 84  \r\n\r\n timer om ugen, hvormed der er disponeret over hele sendefladen. </P>  \r\n\r\n<P>Foreningen Radio Kindhesten har i et brev modtaget den 20. maj 1988 klaget  \r\n\r\n over nævnets afgørelse. Det siges fra foreningens side, at man har en  \r\n\r\n fornemmelse af, at nævnets afgørelse var truffet på forhånd. Endvidere  \r\n\r\n fremhæves det, at Radio Kindhesten har en større og bedre tilknytning til  \r\n\r\n området end de to radioer, nævnet gav sendetilladelse. </P>  \r\n\r\n<P>Nævnet har i en skrivelse af 24. maj 1988 yderligere redegjort for  \r\n\r\n afgørelsen. Det fremgår, at man den 18. februar 1987 havde meddelt  \r\n\r\n sendetilladelse for 84 timer om ugen til Fladså Lokalradio I/S, og at denne  \r\n\r\n radio af nævnet har fået frist til den 1. oktober 1988 til at starte  \r\n\r\n sendevirksomheden. </P>  \r\n\r\n<P>De øvrige 84 timer om ugen, der var til rådighed, har nævnet ikke ment,  \r\n\r\n det var hensigtsmæssigt at fordele på to ansøgere, ligesom man har skønnet,  \r\n\r\n det ville være vanskeligt for radioerne indbyrdes at nå til enighed om  \r\n\r\n fordelingen af sendetiden. </P>  \r\n\r\n<P>Nævnet tager afstand fra klagerens påstand om, at dets afgørelse skulle  \r\n\r\n være truffet på forhånd, og man har tilkendegivet, at såfremt Lokalradio  \r\n\r\n Fladså ikke kommer i gang som forudsat, vil Radio Kindhesten blive meddelt  \r\n\r\n sendetilladelse. </P>  \r\n\r\n<P>Ved sin behandling af sagen har Udvalget vedr. Lokal Radio og TV lagt vægt  \r\n\r\n på, at det må anses for en forudsætning for lovens bestemmelser, at afslag på  \r\n\r\n en ansøgning, der i øvrigt opfylder lovens betingelser, som udgangspunkt kun  \r\n\r\n skal kunne meddeles, hvis tekniske grunde medfører, at en prioritering af  \r\n\r\n flere ansøgninger er påkrævet. Dette vil være tilfældet, hvis der foreligger  \r\n\r\n et så stort antal ansøgninger, at det er udelukket at give tilladelse til  \r\n\r\n alle med en i forhold til ansøgningen rimelig mindste sendetid. </P>  \r\n\r\n<P>Udvalget finder derfor ikke, at nævnet kan forbeholde samtlige sendetimer  \r\n\r\n for kun to tilladelseshavere og samtidig afvise en ansøger, der opfylder  \r\n\r\n lovens betingelser for at få en sendetilladelse. </P>  \r\n\r\n<P>På det foreliggende grundlag finder Udvalget vedr. Lokal Radio og TV, at  \r\n\r\n der ikke har været tilstrækkelig grund til at nægte Foreningen Radio  \r\n\r\n Kindhesten tilladelse til lokal radiovirksomhed. </P>  \r\n\r\n<P>Udvalgets afgørelse er enstemmig. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19882645025"
        },
        {
            "displayName": "Entydig dokumentidentifikation",
            "displayValue": "CA000306"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26450"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "08/08/1988"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "0192-12-88"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}