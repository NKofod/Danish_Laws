{
    "id": 32727,
    "title": "Busloven og speciel rutekørsel ",
    "documentTypeId": "250",
    "isSagsforlobPeriodValid": false,
    "shortName": "UDT nr 17550 af 17/07/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En virksomhed ønskede at befordre sine ansatte , kunder og  \r\n\r\n leverandører mellem forskellige afdelinger i selskabet. </I> </P>  \r\n\r\n<P> <I>Da kørslen sker i selskabets egne vogne er der tale om erhvervsmæssig  \r\n\r\n kørsel, der må henregnes til buslovens bestemmelser om speciel rutekørsel,  \r\n\r\n der kræver tilladelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Busloven og speciel rutekørsel </H1>  \r\n\r\n<P></P>  \r\n\r\n<P>I brev af 4. juli 1986 har KIRKBI A/S anmodet ministeriet om en udtalelse  \r\n\r\n om, hvorvidt en nærmere angiven kørsel kræver tilladelse i henhold til  \r\n\r\n busloven. </P>  \r\n\r\n<P>Det fremgår, at LEGO-Gruppen ønsker at oprette en busrute med det formål  \r\n\r\n at befordre ansatte i selskabet samt kunder og leverandører mellem selskabets  \r\n\r\n afdelinger i Billund-området. </P>  \r\n\r\n<P>Til brug for dette påtænker selskabet at anvende en bus indrettet til  \r\n\r\n befordring af 12 personer. </P>  \r\n\r\n<P>Det fremgår videre, at kørslen skal udføres af en medarbejder ansat i  \r\n\r\n selskabet, og at kørslen skal udføres i en fast rute i tidsrummet mellem kl.  \r\n\r\n 07.00 og 17.00 på alle almindelige arbejdsdage. </P>  \r\n\r\n<P>Det fremgår endelig, at der ikke vil blive krævet betaling for  \r\n\r\n transporten. </P>  \r\n\r\n<P>Ifølge buslovens § 1, stk. 1 kræver kørsel med motorkøretøjer, indrettet  \r\n\r\n til befordring af flere end 9 personer, føreren medregnet, tilladelse i  \r\n\r\n henhold til denne lov. </P>  \r\n\r\n<P>Undtaget fra kravet om tilladelse i henhold til § 1, stk. 1 er kørsel, der  \r\n\r\n ikke udføres erhvervsmæssigt. </P>  \r\n\r\n<P>Ifølge bemærkningerne til buslovens § 1 foreligger tilladelsesfri  \r\n\r\n personbefordring, når passagererne har en nærmere tilknytning til den  \r\n\r\n registrerede ejer af motorkøretøjet. Der må ikke kræves vederlag for kørslen,  \r\n\r\n og kørslen skal udføres som led i en anden virksomhed af ejeren eller af en  \r\n\r\n hos denne ansat chauffør. </P>  \r\n\r\n<P>Befordring af kunder i erhvervsvirksomheders egne busser betragtes ifølge  \r\n\r\n bemærkningerne til busloven altid som erhvervsmæssig kørsel. </P>  \r\n\r\n<P>Det påtænkte arrangement omfattes derfor ikke af buslovens bestemmelser om  \r\n\r\n tilladelsesfri personbefordring. </P>  \r\n\r\n<P>Kørselsarrangementet må herefter henføres til buslovens § 2, stk. 2, 2.  \r\n\r\n pkt., der omfatter speciel rutekørsel. Dette begreb dækker kørsel i fast  \r\n\r\n rute, som kun er åben for en bestemt kategori af personer, der har et bestemt  \r\n\r\n fælles formål med at blive befordret, f.eks. til en arbejdsplads. </P>  \r\n\r\n<P>Ansøgning om tilladelse til at udføre persontransport ifølge buslovens §  \r\n\r\n 2, stk. 2, 2. pkt., skal forelægges for Ribe amts trafikselskab. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "Y19861755058"
        },
        {
            "displayName": "Entydig dokumentidentifikation",
            "displayValue": "CA000638"
        },
        {
            "displayName": "Dato for indlæggelse",
            "displayValue": "20/12/2006"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "17550"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "17/07/1986"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "M 3-1-8-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}