{
    "id": 158332,
    "title": "Bekendtgørelse om anerkendt arbejdsmiljøcertifikat opnået gennem certificering af virksomheders arbejdsmiljøledelsessystem",
    "documentTypeId": "60",
    "isSagsforlobPeriodValid": true,
    "shortName": "BEK nr 1193 af 09/10/2013",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Anerkendt arbejdsmiljøcertifikat m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Krav til virksomhedens styring af arbejdsmiljøet</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Planlægning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Iværksættelse og drift</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Kontrol og korrigerende handlinger</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Rummeligt arbejdsmarked og sundhedsfremme</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap7\">Kapitel 7</a>\r\n      </td>\r\n      <td class=\"IndholdsfortegnelseTekst\">Redegørelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap8\">Kapitel 8</a>\r\n      </td>\r\n      <td class=\"IndholdsfortegnelseTekst\">Evaluering</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap9\">Kapitel 9</a>\r\n      </td>\r\n      <td class=\"IndholdsfortegnelseTekst\">Klage m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap10\">Kapitel 10</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Væsentlige arbejdsmiljøforhold inden for udvalgte områder, jf. § 12, stk. 2</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om anerkendt arbejdsmiljøcertifikat opnået gennem certificering af virksomheders arbejdsmiljøledelsessystem</p>\r\n<p class=\"Indledning2\">I medfør af § 65 b, stk. 3 og 4, og § 65 d i lov om arbejdsmiljø, jf. lovbekendtgørelse nr. 1072 af 7. september 2010, som ændret ved lov nr. 356 af 9. april 2013, og efter forhandling med erhvervs- og vækstministeren, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anerkendt arbejdsmiljøcertifikat m.v.</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Virksomheder med ansatte, der er omfattet af lov om arbejdsmiljø, kan få certificeret sit arbejdsmiljøledelsessystem og få udstedt et anerkendt arbejdsmiljøcertifikat, der vedrører enten den samlede virksomhed (den juridiske enhed med alle tilhørende produktionsenheder) eller en eller flere produktionsenheder.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Ved en virksomhed forstås i denne bekendtgørelse en juridisk enhed i form af,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> en fysisk person i dennes egenskab af arbejdsgiver,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> en juridisk person eller en filial af en udenlandsk juridisk person,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> en statslig administrativ enhed,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> en region,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num5\">5)</span> en kommune, og</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num6\">6)</span> et kommunalt fællesskab.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Ved en produktionsenhed forstås i denne bekendtgørelse,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> den hovedaktivitet, som udøves af en juridisk enhed, der kun har én hovedaktivitet, og hvor al aktivitet udøves på eller fra samme geografiske adresse som den juridiske enheds adresse,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> den enkelte hovedaktivitet, hvis en juridisk enhed har flere hovedaktiviteter, der udøves på eller fra én geografisk adresse, og</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> den enkelte aktivitet, hvis en juridisk enhed har aktiviteter, der udøves på eller fra flere geografiske adresser.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Der kan ikke udstedes et anerkendt arbejdsmiljøcertifikat for en byggeplads.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Ved udstedelse af anerkendt arbejdsmiljøcertifikat kan andre akkrediterede certifikater inden for arbejdsmiljøledelse, der efter forhandling med erhvervs- og vækstministeren er godkendt af beskæftigelsesministeren hertil, anerkendes som dokumentation for, at en eller flere af betingelserne for udstedelse af anerkendt arbejdsmiljøcertifikat efter denne bekendtgørelse, er opfyldt.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Det anerkendte arbejdsmiljøcertifikat udstedes af et dertil akkrediteret certificeringsorgan.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Certificeringsorganet skal til hver af de virksomheder, som bliver certificeret, udstede et anerkendt arbejdsmiljøcertifikat, underskrevet af den medarbejder, der har beføjelse til dette. Certifikatet skal for den samlede virksomhed eller for en eller flere produktionsenheder, der er omfattet af certificeringen, som minimum angive følgende,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num1\">1)</span> navn og adresse på virksomheden,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num2\">2)</span> virksomhedens aktiviteter med hensyn til produkt-, proces- eller serviceområder,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num3\">3)</span> hvilke dele af virksomheden der er certificeret ved angivelse af produktionsenhedsnummer på certifikatet, eller på et bilag hertil,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num4\">4)</span> certificeringens ikrafttrædelsesdato, samt den periode certificeringen er gyldig,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num5\">5)</span> hvilke regler, der danner grundlag for certificeringen (nærværende bekendtgørelse),</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num6\">6)</span> at der er tale om arbejdsmiljøcertificering, og</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num7\">7)</span> identifikation af certificeringsorganet.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Certificeringsorganet skal ved udstedelse af et anerkendt certifikat sende kopi af det pågældende certifikat og eventuelle bilag hertil til Arbejdstilsynet sammen med oplysning om, hvorvidt den arbejdsmiljøcertificerede virksomhed ønsker en kronesmiley på Arbejdstilsynets hjemmeside.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Certificeringsorganet skal orientere Arbejdstilsynet, når et certifikat er frataget, suspenderet eller bortfaldet.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Certificeringsorganet skal inden for maksimalt to certificeringsperioder (6 år) kontrollere alle produktionsenheder omfattet af certifikatet. Hvis certifikatet efterfølgende udvides til at omfatte andre produktionsenheder, skal nye produktionsenheder være kontrolleret senest i den efterfølgende certificeringsperiode.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Krav til virksomhedens styring af arbejdsmiljøet</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> For at en virksomhed eller en produktionsenhed kan få certificeret sit arbejdsmiljøledelsessystem og få udstedt et anerkendt arbejdsmiljøcertifikat efter denne bekendtgørelse, skal virksomheden udforme og vedligeholde et system til styring af sit arbejdsmiljø som beskrevet i kapitel 3-8.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Systemet skal udformes, struktureres og dokumenteres, så det passer til den enkelte virksomhed.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Systemet kan være integreret med andre ledelsessystemer som eksempelvis miljøledelse eller kvalitetsstyring, ligesom systemet kan være opbygget omkring virksomhedens arbejdspladsvurdering suppleret med de øvrige elementer i kapitel 3-8.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Planlægning</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Virksomhedens øverste ledelse skal udarbejde en arbejdsmiljøpolitik og sikre, at arbejdsmiljøpolitikken</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num1\">1)</span> omfatter en forpligtelse til fortsat forbedring af indsatsen på arbejdsmiljøområdet,</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num2\">2)</span> omfatter en forpligtelse til at overholde relevant lovgivning, efterleve relevante retningslinier for god praksis og eventuelt andre bestemmelser, som virksomheden har tilsluttet sig på arbejdsmiljøområdet,</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num3\">3)</span> er udarbejdet under inddragelse af virksomhedens medarbejdere eller deres repræsentanter,</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num4\">4)</span> er formidlet og indarbejdet på alle niveauer i virksomheden, og</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num5\">5)</span> er tilgængelig for interesserede parter.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Virksomheden skal gennemføre en kortlægning af arbejdsmiljøet, der skal indeholde</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num1\">1)</span> identifikation af virksomhedens arbejdsmiljøforhold og eventuelle arbejdsmiljøproblemer, og</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk1_Num2\">2)</span> beskrivelse og vurdering af virksomhedens eventuelle arbejdsmiljøproblemer, herunder problemernes art, alvor og omfang, samt årsagerne til problemerne.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> På baggrund af kortlægningen af arbejdsmiljøforholdene og -problemerne skal der i overensstemmelse med arbejdsmiljøpolitikken udarbejdes en prioriteret handlingsplan til løsning af virksomhedens arbejdsmiljøproblemer.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Planen skal for de enkelte områder angive</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num1\">1)</span> målet for løsning af det enkelte arbejdsmiljøproblem,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num2\">2)</span> planlagte foranstaltninger og de tilhørende tidsfrister,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num3\">3)</span> udpegning af ansvarlige for aktiviteternes gennemførelse, og</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num4\">4)</span> hvordan der foretages opfølgning på gennemførelsen af de enkelte aktiviteter.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Ved prioriteringen af arbejdsmiljøindsatsen skal virksomheden forholde sig til og inddrage</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk3_Num1\">1)</span> de væsentlige arbejdsmiljøproblemer, jf. bilag 1,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk3_Num2\">2)</span> andre arbejdsmiljølovbestemte krav, og</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk3_Num3\">3)</span> tekniske og økonomiske muligheder.</p>\r\n<p class=\"Stk2\">\r\n   <span class=\"StkNr\" id=\"Par11_Stk4\">Stk. 4.</span> Virksomheden skal sikre, at handlingsplanerne løbende bliver vedligeholdt.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Virksomheden skal udforme og vedligeholde procedurer, der sikrer, at eksisterende og nye krav i arbejdsmiljølovgivningen bliver identificeret og efterlevet, og at arbejdet med opfyldelse af kravene bliver integreret i arbejdsmiljøledelsessystemet.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> På virksomheden eller i produktionsenheden må der ikke, for så vidt angår de i bilag 1 nævnte områder, være væsentlige arbejdsmiljøproblemer, der vil kunne medføre et påbud i henhold til lov om arbejdsmiljø.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Iværksættelse og drift</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Virksomheden skal fastlægge opgaver, ansvar og beføjelser i relation til virksomhedens arbejdsmiljøarbejde, herunder beskrive virksomhedens arbejdsmiljøorganisation.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> For virksomheder eller produktionsenheder med en arbejdsmiljøorganisation i to niveauer,  jf. § 6 b i arbejdsmiljøloven, skal et medlem af virksomhedens øverste ledelse være formand for det øverste udvalg i arbejdsmiljøorganisationen. Ligeledes skal et medlem af den nærmeste øverste ledelse være formand for de respektive underudvalg eller grupper i arbejdsmiljøorganisationen.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Virksomhedens øverste ledelse skal udpege en repræsentant, der skal have fastlagt som sin opgave at have ansvar for og beføjelser til at</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num1\">1)</span> sørge for, at kravene i arbejdsmiljøledelsessystemet er fastsat, iværksat og opretholdt i overensstemmelse med kravene i denne bekendtgørelse, og</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk1_Num2\">2)</span> rapportere til den øverste ledelse, hvorledes arbejdsmiljøledelsessystemet fungerer som grundlag for den øverste ledelses evaluering og som grundlag for forbedring af arbejdsmiljøledelsessystemet.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Virksomheden skal udforme og vedligeholde procedurer for, at kommunikationen mellem de forskellige niveauer og funktioner i virksomheden sikrer, at viden om arbejdsmiljøforhold formidles til og behandles på relevante områder.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Procedurerne skal sikre, at medarbejderne eller deres repræsentanter inddrages i</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk2_Num1\">1)</span> fastlæggelse, implementering og evaluering af virksomhedens arbejdsmiljøpolitik,</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk2_Num2\">2)</span> kortlægning og vurdering af arbejdsmiljøet,</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk2_Num3\">3)</span> udarbejdelse af handlingsplaner, og</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk2_Num4\">4)</span> udarbejdelse af redegørelse for virksomhedens arbejdsmiljøarbejde.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Virksomheden skal udforme og vedligeholde procedurer, der sikrer, at relevant behov for uddannelse og træning bliver identificeret, og at medarbejderne opnår de tilhørende sikkerheds- og sundhedsmæssige færdigheder, der er hensigtsmæssige eller krævede for gennemførelsen af deres arbejde.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Virksomheden skal identificere de funktioner, hvor planlægning og aktiviteter er særlig væsentlige for arbejdsmiljøet. Hvor det er relevant for sikring af arbejdsmiljøet, skal der udformes skriftlige procedurer.</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Virksomheden skal udforme og vedligeholde procedurer, der sikrer, at arbejdsmiljøforhold inddrages ved indkøb, projektering, ændring og indførelse af nye arbejdsprocesser.</p>\r\n<p class=\"Stk2\">\r\n   <span class=\"StkNr\" id=\"Par18_Stk2\">Stk. 2.</span> Vurdering og inddragelse af arbejdsmiljøhensyn skal indgå så tidligt som muligt.</p>\r\n<p class=\"Stk2\">\r\n   <span class=\"StkNr\" id=\"Par18_Stk3\">Stk. 3.</span> Procedurerne skal finde anvendelse uanset hvem, der inden for virksomheden arbejder eller handler på virksomhedens vegne.</p>\r\n<p class=\"Stk2\">\r\n   <span class=\"StkNr\" id=\"Par18_Stk4\">Stk. 4.</span> Virksomheden skal tage passende forholdsregler for at sikre, at fremmede virksomheder, der arbejder inden for virksomhedens område, følger virksomhedens procedurer og arbejdsmiljøpolitik.</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Virksomheden skal udforme og vedligeholde procedurer for at sikre, at potentielle risici bliver identificeret, og at der tages passende forholdsregler med henblik på forebyggelse og håndtering af eventuelle ulykker.</p>\r\n<p class=\"Stk2\">\r\n   <span class=\"StkNr\" id=\"Par19_Stk2\">Stk. 2.</span> I det omfang det er relevant, skal der gennemføres ulykkes- og risikoanalyser. Resultatet af sådanne analyser skal inddrages ved revisionen af handlingsplanen.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Kontrol og korrigerende handlinger</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> Virksomheden skal udforme og vedligeholde procedurer, der sikrer, at relevante forhold i relation til arbejdsmiljøet løbende bliver overvåget.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Hvor det er relevant, skal der være overvågnings- eller vedligeholdelsesplaner for at sikre, at hjælpemidler, sikkerhedsudstyr, teknisk udstyr og anlæg bliver vedligeholdt og til enhver tid er funktionsdygtigt som foreskrevet.</p>\r\n<p class=\"Stk2\">\r\n   <span class=\"StkNr\" id=\"Par20_Stk3\">Stk. 3.</span> Overvågning omfatter også vedligeholdelse af kortlægningen.</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Virksomheden skal udforme og vedligeholde procedurer til at håndtere</p>\r\n<p class=\"Liste1\">\r\n   <span class=\"Liste1Nr\" id=\"Par21_Stk1_Num1\">1)</span> ulykker og hændelser, som kunne resultere i ulykker, og</p>\r\n<p class=\"Liste1\">\r\n   <span class=\"Liste1Nr\" id=\"Par21_Stk1_Num2\">2)</span> andre afvigelser.</p>\r\n<p class=\"Stk2\">\r\n   <span class=\"StkNr\" id=\"Par21_Stk2\">Stk. 2.</span> Virksomheden skal sikre, at der gennemføres korrigerende og forebyggende handlinger.</p>\r\n<p class=\"Stk2\">\r\n   <span class=\"StkNr\" id=\"Par21_Stk3\">Stk. 3.</span> Afvigelser er hændelser, der fraviger fra de fastlagte procedurer og planer i arbejdsmiljøledelsessystemet.</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22.</span> Virksomheden skal udforme og vedligeholde procedurer for periodevis udførelse af intern audit af arbejdsmiljøledelsessystemet for at</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk1_Num1\">1)</span> undersøge, hvorvidt systemet er udformet og fungerer tilfredsstillende, og</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk1_Num2\">2)</span> undersøge, om forpligtelser i arbejdsmiljøpolitikken og handlingsplanen bliver opfyldt.</p>\r\n<p class=\"Stk2\">\r\n   <span class=\"StkNr\" id=\"Par22_Stk2\">Stk. 2.</span> Procedurer for intern audit skal sikre, at der sker en effektiv opfølgning på resultaterne af de interne audits.</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23_Stk1\">§ 23.</span> Virksomheden skal i relevant omfang udforme og vedligeholde procedurer, der sikrer, at aktiviteterne i forbindelse med virksomhedens arbejdsmiljøarbejde bliver registreret og dokumenteret.</p>\r\n<p class=\"Stk2\">\r\n   <span class=\"StkNr\" id=\"Par23_Stk2\">Stk. 2.</span> Registreringerne skal bl.a. omfatte dokumentation for uddannelse, interne audits, relevante mødereferater, evalueringer og status for arbejdet med handlingsplanerne.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Rummeligt arbejdsmarked og sundhedsfremme</p>\r\n<p class=\"Paragraf\" id=\"P24\">\r\n   <span class=\"ParagrafNr\" id=\"Par24_Stk1\">§ 24.</span> Virksomheden skal under medvirken af medarbejderne eller deres repræsentanter have besluttet, hvordan den konkret vil arbejde for at fastholde egne medarbejdere og rekruttere nye medarbejdere, som er truet af udstødning fra arbejdsmarkedet.</p>\r\n<p class=\"Stk2\">\r\n   <span class=\"StkNr\" id=\"Par24_Stk2\">Stk. 2.</span> Beslutningen skal være skriftlig, og den skal, hvis der er tale om en virksomhed med en arbejdsmiljøorganisation i to niveauer, jf. § 6 b i arbejdsmiljøloven, indeholde mål, handlingsplan og retningslinjer for opfølgning af handlingsplanen.</p>\r\n<p class=\"Paragraf\" id=\"P25\">\r\n   <span class=\"ParagrafNr\" id=\"Par25_Stk1\">§ 25.</span> Virksomheden skal under medvirken af medarbejderne eller deres repræsentanter have besluttet, hvordan virksomheden konkret vil arbejde for sundhedsfremme på arbejdspladsen.</p>\r\n<p class=\"Stk2\">\r\n   <span class=\"StkNr\" id=\"Par25_Stk2\">Stk. 2.</span> Beslutningen skal være skriftlig, og den skal, hvis der er tale om en virksomhed med en arbejdsmiljøorganisation i to niveauer, jf. § 6 b i arbejdsmiljøloven, indeholde mål, handlingsplan og retningslinier for opfølgning af handlingsplanen.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Redegørelse</p>\r\n<p class=\"Paragraf\" id=\"P26\">\r\n   <span class=\"ParagrafNr\" id=\"Par26_Stk1\">§ 26.</span> Virksomheden skal udforme og vedligeholde procedurer for udarbejdelse og ajourføring af en redegørelse for virksomhedens arbejdsmiljøarbejde, der skal indeholde</p>\r\n<p class=\"Liste1\">\r\n   <span class=\"Liste1Nr\" id=\"Par26_Stk1_Num1\">1)</span> virksomhedens arbejdsmiljøpolitik og en overordnet beskrivelse af virksomhedens arbejdsmiljøarbejde,</p>\r\n<p class=\"Liste1\">\r\n   <span class=\"Liste1Nr\" id=\"Par26_Stk1_Num2\">2)</span> en beskrivelse af virksomhedens væsentlige arbejdsmiljøforhold og eventuelle arbejdsmiljøproblemer,</p>\r\n<p class=\"Liste1\">\r\n   <span class=\"Liste1Nr\" id=\"Par26_Stk1_Num3\">3)</span> oplysning om antallet af anmeldepligtige arbejdsulykker, typen af ulykker samt oplysning om virksomhedens forebyggelse af arbejdsulykker, herunder om foranstaltninger mod gentagelse af ulykker, og</p>\r\n<p class=\"Liste1\">\r\n   <span class=\"Liste1Nr\" id=\"Par26_Stk1_Num4\">4)</span> en beskrivelse af de beslutninger virksomheden har taget i relation til det rummelige arbejdsmarked og sundhedsfremme.</p>\r\n<p class=\"Stk2\">\r\n   <span class=\"StkNr\" id=\"Par26_Stk2\">Stk. 2.</span> Redegørelsen skal ajourføres løbende, dog mindst hvert tredje år.</p>\r\n<p class=\"Stk2\">\r\n   <span class=\"StkNr\" id=\"Par26_Stk3\">Stk. 3.</span> Virksomheden eller produktionsenheden skal dokumentere, at de ansatte eller deres repræsentanter har været inddraget i de initiativer, som ligger til grund for dokumentationen efter stk. 1.</p>\r\n<p class=\"Stk2\">\r\n   <span class=\"StkNr\" id=\"Par26_Stk4\">Stk. 4.</span> Redegørelsen skal være offentligt tilgængelig.</p>\r\n<p class=\"Stk2\">\r\n   <span class=\"StkNr\" id=\"Par26_Stk5\">Stk. 5.</span> Hvis dokumentationen indeholder oplysninger af fortrolig karakter, skal disse oplysninger anonymiseres, inden dokumentationen gøres offentligt tilgængelig.</p>\r\n<p class=\"Kapitel\" id=\"K8\">\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Evaluering</p>\r\n<p class=\"Paragraf\" id=\"P27\">\r\n   <span class=\"ParagrafNr\" id=\"Par27_Stk1\">§ 27.</span> På baggrund af resultaterne af interne audit, opdatering af kortlægningen, status på handlingsplanen og andre informationer skal virksomhedens øverste ledelse evaluere arbejdsmiljøledelsessystemet for at sikre, at det fortsat er egnet.</p>\r\n<p class=\"Stk2\">\r\n   <span class=\"StkNr\" id=\"Par27_Stk2\">Stk. 2.</span> Evalueringen skal behandle det eventuelle behov for ændringer i politik, mål og handlingsplaner og andre dele af systemet.</p>\r\n<p class=\"Kapitel\" id=\"K9\">\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Klage m.v.</p>\r\n<p class=\"Paragraf\" id=\"P28\">\r\n   <span class=\"ParagrafNr\" id=\"Par28_Stk1\">§ 28.</span> Klager i forbindelse med certificering, som foretages af et akkrediteret certificeringsorgan, behandles af det akkrediterede certificeringsorgan efter procedurer fastlagt i overensstemmelse med kravene i internationale standarder for akkreditering til certificering af ledelsessystemer. Klager skal således sendes til det akkrediterede certificeringsorgan.</p>\r\n<p class=\"Stk2\">\r\n   <span class=\"StkNr\" id=\"Par28_Stk2\">Stk. 2.</span> Klage kan ikke indbringes for en administrativ myndighed.</p>\r\n<p class=\"Kapitel\" id=\"K10\">\r\n   <span id=\"Kap10\">Kapitel 10</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P29\">\r\n   <span class=\"ParagrafNr\" id=\"Par29_Stk1\">§ 29.</span> Bekendtgørelsen træder i kraft den 1. november 2013.</p>\r\n<p class=\"Stk2\">\r\n   <span class=\"StkNr\" id=\"Par29_Stk2\">Stk. 2.</span> Bekendtgørelse nr. 923 af 21. oktober 2001 om arbejdsmiljøcertifikat opnået gennem certificering af virksomheders arbejdsmiljøledelsessystem finder fortsat anvendelse for arbejdsmiljøcertifikater udstedt med hjemmel heri inden 1. november 2013.</p>\r\n<p class=\"Stk2\">\r\n   <span class=\"StkNr\" id=\"Par29_Stk3\">Stk. 3.</span> Bekendtgørelse nr. 923 af 21. oktober 2001 om arbejdsmiljøcertifikat opnået gennem certificering af virksomheders arbejdsmiljøledelsessystem bortfalder den 1. november 2013.</p><div class=\"Givet\" id=\"Givet\"><p class=\"Givet\" align=\"center\">Arbejdstilsynet, den 9. oktober 2013</p><p class=\"Sign1\" align=\"center\">Jens Jensen</p><p class=\"Sign2\" align=\"right\">/ Anette Lerche</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">\r\n   <span class=\"Bold\">Væsentlige arbejdsmiljøforhold inden for udvalgte områder, jf. § 12, stk. 2</span>\r\n</p>\r\n<p class=\"Overskriftstekst1\" style=\"text-align: left;\">Del 1: Arbejdsmiljøpåvirkninger</p>\r\n<p>\r\n   <p class=\"Liste1\">\r\n      <span class=\"Liste1Nr\">1.</span> Støj</p>\r\n   <p class=\"Liste2\">\r\n      <span class=\"Liste2Nr\">a.</span> Høreskadende støj.</p>\r\n   <p class=\"Liste2\">\r\n      <span class=\"Liste2Nr\">b.</span> Anden generende støj, herunder støj forårsaget af dårlig akustik.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">2.</span> Vibrationer</p>\r\n   <p class=\"Liste2\">\r\n      <span class=\"Liste2Nr\">a.</span> Hånd-/armvibrationer.</p>\r\n   <p class=\"Liste2\">\r\n      <span class=\"Liste2Nr\">b.</span> Helkropsvibrationer.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">3.</span> Stråling</p>\r\n   <p class=\"Liste2\">\r\n      <span class=\"Liste2Nr\">a.</span> Ikke-ioniserende stråling.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">4.</span> Termiske belastninger</p>\r\n   <p class=\"Liste2\">\r\n      <span class=\"Liste2Nr\">a.</span> Strålevarme og ophold i meget varme rum.</p>\r\n   <p class=\"Liste2\">\r\n      <span class=\"Liste2Nr\">b.</span> Arbejde i kulde og træk.</p>\r\n   <p class=\"Liste2\">\r\n      <span class=\"Liste2Nr\">c.</span> Arbejde i skiftende temperaturer.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">5.</span> Bevægeapparatsbelastninger</p>\r\n   <p class=\"Liste2\">\r\n      <span class=\"Liste2Nr\">a.</span> Tungt og/eller kraftbetonet arbejde.</p>\r\n   <p class=\"Liste2\">\r\n      <span class=\"Liste2Nr\">b.</span> Andet fysisk belastende arbejde.</p>\r\n   <p class=\"Liste2\">\r\n      <span class=\"Liste2Nr\">c.</span> Arbejde med belastende arbejdsstillinger og bevægelser.</p>\r\n   <p class=\"Liste2\">\r\n      <span class=\"Liste2Nr\">d.</span> Ensidigt belastende arbejde.</p>\r\n   <p class=\"Liste2\">\r\n      <span class=\"Liste2Nr\">d.</span> Ensidigt, gentaget arbejde.</p>\r\n   <p class=\"Liste2\">\r\n      <span class=\"Liste2Nr\">f.</span> Reproduktionsskadende fysiske belastninger.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">6.</span> Psykosociale belastninger</p>\r\n   <p class=\"Liste2\">\r\n      <span class=\"Liste2Nr\">a.</span> De væsentligste psykosociale belastninger i branchen.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">7.</span> Kemiske og biologiske belastninger</p>\r\n   <p class=\"Liste2\">\r\n      <span class=\"Liste2Nr\">a.</span> Kræftfremkaldende belastninger fra kemiske stoffer og materialer.</p>\r\n   <p class=\"Liste2\">\r\n      <span class=\"Liste2Nr\">b.</span> Nerveskadende belastninger fra kemiske stoffer og materialer.</p>\r\n   <p class=\"Liste2\">\r\n      <span class=\"Liste2Nr\">c.</span> Reproduktionsskadende belastninger fra kemiske stoffer og materialer.</p>\r\n   <p class=\"Liste2\">\r\n      <span class=\"Liste2Nr\">d.</span> Luftvejsbelastninger fra kemiske stoffer og materialer.</p>\r\n   <p class=\"Liste2\">\r\n      <span class=\"Liste2Nr\">e.</span> Hudbelastninger fra kemiske stoffer og materialer.</p>\r\n   <p class=\"Liste2\">\r\n      <span class=\"Liste2Nr\">f.</span> Infektionsrisiko.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">8.</span> Indeklimabelastninger</p>\r\n   <p class=\"Liste2\">\r\n      <span class=\"Liste2Nr\">a.</span> Varme, kulde og træk.</p>\r\n   <p class=\"Liste2\">\r\n      <span class=\"Liste2Nr\">b.</span> Dårlig luftkvalitet.</p>\r\n   <p class=\"Liste2\">\r\n      <span class=\"Liste2Nr\">c.</span> Fugt.</p>\r\n   <p class=\"Liste2\">\r\n      <span class=\"Liste2Nr\">d.</span> Dårlig belysning.</p>\r\n   <p class=\"Liste2\">\r\n      <span class=\"Liste2Nr\">e.</span> Støj og dårlig akustik.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">9.</span> Ulykkesrisici</p>\r\n   <p class=\"Liste2\">\r\n      <span class=\"Liste2Nr\">a.</span> Risiko for fald.</p>\r\n   <p class=\"Liste2\">\r\n      <span class=\"Liste2Nr\">b.</span> Risiko for kontakt med skadevoldende maskindele og processer.</p>\r\n   <p class=\"Liste2\">\r\n      <span class=\"Liste2Nr\">c.</span> Risiko for brand, eksplosion.</p>\r\n   <p class=\"Liste2\">\r\n      <span class=\"Liste2Nr\">d.</span> Risiko ved brug af såvel interne som eksterne transportmidler.</p>\r\n   <p class=\"Liste2\">\r\n      <span class=\"Liste2Nr\">e.</span> Risiko ved kontakt med elektricitet og andre lignende energikilder.</p>\r\n   <p class=\"Liste2\">\r\n      <span class=\"Liste2Nr\">f.</span> Risiko for akutte påvirkninger på grund af faktorer nævnt under punkt 1-7.</p>\r\n</p>\r\n<p class=\"Overskriftstekst1\" style=\"text-align: left;\">Del 2: Øvrige områder</p>\r\n<p>\r\n   <p class=\"Liste1\">\r\n      <span class=\"Liste1Nr\">1.</span> Unges arbejde</p>\r\n   <p class=\"Liste2\">\r\n      <span class=\"Liste2Nr\">a.</span> Manglende instruktion, oplæring eller opsyn.</p>\r\n   <p class=\"Liste2\">\r\n      <span class=\"Liste2Nr\">b.</span> Manglende opfyldelse af alderskrav.</p>\r\n   <p class=\"Liste2\">\r\n      <span class=\"Liste2Nr\">c.</span> Manglende overholdelse af krav ved beskæftigelse med tekniske hjælpemidler, anlæg eller arbejdsprocesser.</p>\r\n   <p class=\"Liste2\">\r\n      <span class=\"Liste2Nr\">d.</span> Manglende overholdelse af krav ved beskæftigelse med stoffer og materialer.</p>\r\n   <p class=\"Liste2\">\r\n      <span class=\"Liste2Nr\">e.</span> Manglende overholdelse af arbejdstidsregler, herunder regler for aften- og natarbejde og for hvileperiode og fridøgn.</p>\r\n   <p class=\"Liste2\">\r\n      <span class=\"Liste2Nr\">f.</span> Manglende overholdelse af regler om alenearbejde.</p>\r\n   <p class=\"Liste2\">\r\n      <span class=\"Liste2Nr\">g.</span> Risiko for påvirkninger på grund af listens øvrige punkter.</p>\r\n</p>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/10/2013"
        },
        {
            "displayName": "Accession",
            "displayValue": "B20130119305"
        },
        {
            "displayName": "Entydig dokumentidentifikation",
            "displayValue": "BE005586"
        },
        {
            "displayName": "Dato for førstegangsindlæggelse",
            "displayValue": "12/10/2013"
        },
        {
            "displayName": "Dato for indlæggelse",
            "displayValue": "12/10/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1193"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "09/10/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdstilsynet, j.nr. 20130077797"
        },
        {
            "displayName": "Stikord",
            "displayValue": "Arbejdsmiljø"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}