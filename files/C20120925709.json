{
    "id": 142354,
    "title": "Cirkulære vedrørende forsvarets materielnævn",
    "documentTypeId": "150",
    "isSagsforlobPeriodValid": true,
    "shortName": "CIR nr 9257 af 01/06/2012",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulære vedrørende forsvarets materielnævn</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Forsvarets anskaffende myndigheder, civile institutioner og producerende virksomheder skal i tilfælde, hvor der kan være tvivl om tekniske eller merkantile omstændigheder ved en ordres placering eller en produktions iværksættelse, foranledige at sagen forelægges Forsvarets Materielnævn til udtalelse.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Opstår der spørgsmål om, hvorvidt fremstillingen af materiel eller udvikling af nye materieltyper bør finde sted i Danmark eller i udlandet, kan nedennævnte myndigheder rådføre sig med Dansk Industri for at få spørgsmålet yderligere belyst, forinden dette forelægges Materielnævnet.</p>\r\n<p class=\"TekstGenerel\">Den nationale materieldirektør varetager på vegne af Forsvarsministeriets departement hvervet som formand for Materielnævnet, der i øvrigt sammensættes med repræsentation fra følgende myndigheder og organisationer:</p>\r\n<p class=\"TekstGenerel\">Forsvarsministeriet,</p>\r\n<p class=\"TekstGenerel\">Forsvarskommandoen,</p>\r\n<p class=\"TekstGenerel\">Forsvarets Materieltjeneste,</p>\r\n<p class=\"TekstGenerel\">Erhvervs- og Vækstministeriet,</p>\r\n<p class=\"TekstGenerel\">Eksportrådet,</p>\r\n<p class=\"TekstGenerel\">Dansk Industri og civilindustrien i øvrigt,</p>\r\n<p class=\"TekstGenerel\">AErådet (Arbejderbevægelsens Erhvervsråd).</p>\r\n<p class=\"TekstGenerel\">Medlemmerne indstilles af de repræsenterede myndigheder og organisationer, idet civilindustriens repræsentanter indstilles af Dansk Industri. Indstilling fremsendes til og godkendes af den nationale materieldirektør.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Forsvarets Materielnævn henlægges under Forsvarsministeriet.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Formanden for Materielnævnet kan tilkalde repræsentanter fra andre myndigheder og virksomheder inden for og uden for forsvarets område til at deltage i nævnets møder.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Forsvarets Materielnævn</p>\r\n<p class=\"Liste1\">\r\n   <span class=\"Liste1Nr\">–</span> følger forsvarets planlægningsvirksomhed vedrørende materieludvikling og materielanskaffelser,</p>\r\n<p class=\"Liste1\">\r\n   <span class=\"Liste1Nr\">–</span> bidrager til at formidle samarbejdet mellem forsvarets myndigheder og civilindustrien,</p>\r\n<p class=\"Liste1\">\r\n   <span class=\"Liste1Nr\">–</span> er rådgivende vedrørende civilindustriens udnyttelse i forsvarets tjeneste,</p>\r\n<p class=\"Liste1\">\r\n   <span class=\"Liste1Nr\">–</span> er rådgivende vedrørende standardisering af materiel i forsvaret</p>\r\n<p class=\"Liste1\">\r\n   <span class=\"Liste1Nr\">–</span> er rådgivende vedrørende udvikling og anskaffelse af materiel til forsvaret, specielt for så vidt angår spørgsmål om indkøb i udlandet eller udvikling/produktion her i landet.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Materielnævnet afgiver udtalelse om materiel- og indkøbsspørgsmål, som måtte forelægges for nævnet.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Materielnævnet fastsætter selv sin forretningsorden.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Forsvarsministeriets departement og Forsvarets Materieltjeneste varetager sekretariatsfunktionen for nævnet efter departementets bestemmelse herfor.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Cirkulære nr. 9855 af 1. december 2008 ophæves.</p><div class=\"Givet\" id=\"Givet\"><p class=\"Givet\" align=\"center\">Forsvarsministeriet, den 1. juni 2012</p><p class=\"Sign1\" align=\"center\">P.M.V.<br />E.B.<br />Kim Jesper Jørgensen</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/06/2012"
        },
        {
            "displayName": "Accession",
            "displayValue": "C20120925709"
        },
        {
            "displayName": "Entydig dokumentidentifikation",
            "displayValue": "AG000499"
        },
        {
            "displayName": "Dato for førstegangsindlæggelse",
            "displayValue": "22/06/2012"
        },
        {
            "displayName": "Dato for indlæggelse",
            "displayValue": "22/06/2012"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9257"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "01/06/2012"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Forsvarsmin."
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}