{
    "id": 110148,
    "title": "1989 LSF 142   FORSLAG TIL LOV OM ÆNDRING AF FORSKELLIGE SKATTELOVE (OPSPARINGSFREMME)  ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 142",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 142 </P>  \r\n\r\n<P></P>  \r\n\r\n<P>Forslag til Lov om ændring af forskellige skattelove (Opsparingsfremme)  \r\n\r\n</P>  \r\n\r\n<P></P>  \r\n\r\n<P>Fremsat af skatteministeren (Fogh Rasmussen) </P>  \r\n\r\n<P></P>  \r\n\r\n<P>den 17. januar 1990 </P>  \r\n\r\n<P></P>  \r\n\r\n<P>Vedtaget ved tredjebehandling den 10. maj 1990 </P>  \r\n\r\n<P></P>  \r\n\r\n<P><a href=\"document.aspx?accn=A19900031230\"> Lov nr. 312 af 16/05/1990</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 660 af 19. oktober 1989, som  \r\n\r\n senest ændret ved § 4 i lov nr. 255 af 25. april 1990, foretages følgende  \r\n\r\n ændring: </P>  \r\n\r\n<P>Efter § 17 C indsættes: </P>  \r\n\r\n<P>&#187; <B>§ 17 D.</B> Gevinster, som bortloddes af pengeinstitutter til  \r\n\r\n indehavere af gevinstkonti efter lov om gevinstopsparing, kan ikke fradrages  \r\n\r\n ved opgørelsen af pengeinstituttets skattepligtige indkomst.&#171; </P>  \r\n\r\n<P>§ 2 </P>  \r\n\r\n<P>I lov nr. 23 af 27. januar 1956 om afgift af gevinster ved lotterispil  \r\n\r\n m.v., som ændret ved lov nr. 331 af 19. december 1959, lov nr. 247 af 9. juni  \r\n\r\n 1967 og § 20 i lov nr. 59 af 7. februar 1990, indsættes i <I>§ 1</I> efter  \r\n\r\n litra a som ny litra: </P>  \r\n\r\n<P>&#187;b) ved bortlodninger, der sker i henhold til lov om  \r\n\r\n gevinstopsparing,&#187;. </P>  \r\n\r\n<P>Litra b-d bliver herefter litra c-e. </P>  \r\n\r\n<P>§ 3 </P>  \r\n\r\n<P>Loven træder i kraft den 1. juli 1990. </P>  \r\n\r\n<P>Oprindeligt fremsat forslag </P>  \r\n\r\n<P>§ 1. </P>  \r\n\r\n<P>I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 660 af 19. oktober 1989, som  \r\n\r\n senest ændret ved lov nr. 889 af 29. december 1989, foretages følgende  \r\n\r\n ændringer: </P>  \r\n\r\n<P>1. I <I>§ 7</I> indsættes efter litra æ: </P>  \r\n\r\n<P>&#187;ø. Præmiebeløb, der udbetales til kontohaveren efter lov om  \r\n\r\n ungdomsopsparing eller efter lov om iværksætteropsparing.&#171;. </P>  \r\n\r\n<P>2. Efter <I>§ 17 C</I> indsættes: </P>  \r\n\r\n<P>&#187; <B>§ 17 D.</B> Gevinster, som bortloddes af pengeinstitutter til  \r\n\r\n indehavere af gevinstkonti efter lov om gevinstopsparing, kan ikke fradrages  \r\n\r\n ved opgørelsen af pengeinstituttets skattepligtige indkomst.&#171;. </P>  \r\n\r\n<P>§ 2. </P>  \r\n\r\n<P>I lov nr. 23 af 27. januar 1956 om afgift af gevinster ved lotterispil  \r\n\r\n m.v., som ændret ved lov nr. 331 af 19. december 1959 og lov nr. 247 af 9.  \r\n\r\n juni 1967, indsættes i § 1 efter litra a som ny litra: </P>  \r\n\r\n<P>&#187;b) ved bortlodninger, der sker i henhold til lov om  \r\n\r\n gevinstopsparing,&#187; </P>  \r\n\r\n<P>Litra b til d bliver herefter litra c til e. </P>  \r\n\r\n<P>§ 3. </P>  \r\n\r\n<P>Loven træder i kraft den 1. juli 1990. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Dette lovforslag fremsættes samtidig med tre lovforslag til fremme af den  \r\n\r\n private opsparing, som fremsættes af økonomiministeren. Lovforslaget  \r\n\r\n indeholder de ændringer af skattelovgivningen, som er nødvendiggjort af  \r\n\r\n økonomiministerens lovforslag. </P>  \r\n\r\n<P>I august 1989 afgav et udvalg, der var nedsat af statsministeren i januar  \r\n\r\n 1988, en betænkning om den private opsparing. I betænkningen anbefales en  \r\n\r\n række forslag, som kan medvirke til at fremme den private opsparing her i  \r\n\r\n landet. </P>  \r\n\r\n<P>På grundlag af betænkningens forslag har økonomiministeren fremsat tre  \r\n\r\n lovforslag. </P>  \r\n\r\n<P>Det drejer sig om </P>  \r\n\r\n<P>1) forslag til lov om gevinstopsparing, </P>  \r\n\r\n<P>2) forslag til lov om ungdomsopsparing, </P>  \r\n\r\n<P>3) forslag til lov om iværksætteropsparing. </P>  \r\n\r\n<P>Ad 1. </P>  \r\n\r\n<P>Lov om gevinstopsparing går ud på at give pengeinstitutter adgang til at  \r\n\r\n oprette en ny kontoform, hvor renteafkastet helt eller delvis afløses af  \r\n\r\n muligheden for at vinde en pengegevinst (gevinstkonto). Forslaget bygger på  \r\n\r\n den forudsætning, at gevinsten, som betales af pengeinstituttet, ikke er  \r\n\r\n fradragsberettiget hos pengeinstituttet, og tilsvarende, at gevinsten ikke  \r\n\r\n skal indkomstbeskattes hos modtageren, men derimod kun belægges med 15 pct.'s  \r\n\r\n afgift. </P>  \r\n\r\n<P>Ad 2 og 3. </P>  \r\n\r\n<P>Lov om ungdomsopsparing skal give staten adgang til at præmiere opsparing,  \r\n\r\n der foretages af unge mellem 15 og 25 år. Opsparingen skal foretages over  \r\n\r\n mindst tre og højst ti år, og der skal indbetales mindst 100 og højst 1.000  \r\n\r\n kr. om måneden. Ved udbetalingen af opsparingen beregnes en præmie, som udgør  \r\n\r\n 4 pct. p.a. af den til enhver foretagne opsparing incl. tilskrevne renter,  \r\n\r\n som ikke er hævede. </P>  \r\n\r\n<P>Lov om iværksætteropsparing skal på tilsvarende vis give staten adgang til  \r\n\r\n at præmiere opsparing, der foretages med det formål at tilvejebringe midler  \r\n\r\n til iværksættervirksomhed, d.v.s. etablering af selvstændig  \r\n\r\n erhvervsvirksomhed. Opsparingen skal foretages over mindst tre og højst ti  \r\n\r\n år, og der skal indbetales mindst 100 og højst 1.000 kr. om måneden. Indskud  \r\n\r\n kan foretages intil kontohaveren fylder 40 år. Ved udbetalingen af  \r\n\r\n opsparingen beregnes en præmie, som udgør 4 pct. p.a. af den til enhver tid  \r\n\r\n foretagne opsparing incl. tilskrevne renter, som ikke er hævede. </P>  \r\n\r\n<P>Begge sidstnævnte lovforslag bygger på den forudsætning, at der er  \r\n\r\n skattefrihed for præmien på 4 pct. </P>  \r\n\r\n<P>Derfor foreslås følgende ændringer: </P>  \r\n\r\n<P>1) ophævelse af pengeinstitutternes fradrag for gevinstudbetalingerne,  \r\n\r\n</P>  \r\n\r\n<P>2) ændring af beskatning af gevinsterne, således at gevinsterne belægges  \r\n\r\n med 15 pct.'s afgift i stedet for indkomstbeskatning, </P>  \r\n\r\n<P>3) Skattefrihed for de præmier, som staten udbetaler til indehavere af  \r\n\r\n konti til ungdomsopsparing og konti til iværksætteropsparing. </P>  \r\n\r\n<P>Lovforslagets provenumæssige konsekvenser </P>  \r\n\r\n<P>Vedrørende de provenumæssige konsekvenser af lovforslaget henvises til  \r\n\r\n bemærkningerne til de tre lovforslag, som samtidig er fremsat af  \r\n\r\n økonomiministeren. </P>  \r\n\r\n<P>Lovforslagets administrative konsekvenser </P>  \r\n\r\n<P>Der forventes ikke væsentlige administrative konsekvenser for det  \r\n\r\n offentlige, idet den praktiske administration af ordningerne forestås af  \r\n\r\n pengeinstitutterne. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Bestemmelsen medfører, at de præmiebeløb, som staten udbetaler til  \r\n\r\n indehavere af konti til ungdomsopsparing og konti til iværksætteropsparing er  \r\n\r\n skattefri for modtageren. Præmiebeløbene udgør 4 pct. p.a. af hele det  \r\n\r\n opsparede beløb inklusive tilskrevne renter, som ikke er hævede.  \r\n\r\n Præmiebeløbet er kun skattefrit for kontohaveren. </P>  \r\n\r\n<P>Til nr. 2 </P>  \r\n\r\n<P>Bestemmelsen medfører, at pengeinstitutterne ikke kan fradrage de  \r\n\r\n gevinster, som pengeinstitutterne betaler til indehavere af konti til  \r\n\r\n gevinstopsparing. Heller ikke lotteriafgiften, som pengeinstituttet  \r\n\r\n indeholder, kan fradrages. </P>  \r\n\r\n<P>Til § 2 </P>  \r\n\r\n<P>Bestemmelsen medfører, at gevinster, som indehavere af  \r\n\r\n gevinstopsparingskonti vinder, ikke skal beskattes som indkomst, men derimod  \r\n\r\n kun belægges med afgift efter reglerne i lotteriafgiftsloven. </P>  \r\n\r\n<P>At gevinsterne afgiftsberigtiges efter lotteriafgiftsloven, medfører for  \r\n\r\n det første, at gevinsterne er fritaget for indkomstskat til stat og kommune,  \r\n\r\n og dernæst, at det er pengeinstituttet, som udlodder gevinsterne, der skal  \r\n\r\n sørge for afgiftens berigtigelse. At det er pengeinstituttet, der skal sørge  \r\n\r\n for afgiftens berigtigelse, sikrer dels, at afgiften bliver betalt, dels, at  \r\n\r\n kontrolarbejdet mindskes. </P>  \r\n\r\n<P>Gevinstafgiften efter lotteriafgiftsloven er på 15 pct. af kontante  \r\n\r\n gevinster over 200 kr., hvis pengeinstituttet vælger at bortlodde efter  \r\n\r\n bruttoprincipet. Dette princip indebærer, at der ved en bortlodning på f.eks.  \r\n\r\n 100.000 kr., skal fradrages 200 kr., hvorefter der af 99.800 kr. betales en  \r\n\r\n afgift på 15 pct. Gevinstmodtageren får altså i eksemplet udbetalt 85.030 kr.  \r\n\r\n og der betales 14.970 kr. i gevinstafgift. </P>  \r\n\r\n<P>Anvendes nettoprincippet, skal der betales en afgift på 17,5 pct. af  \r\n\r\n kontante gevinster over 200 kr. Hvis gevinstmodtager skal have udbetalt  \r\n\r\n 100.000 kr., beregnes der således en afgift på 17,5 pct. af 99.800 kr.  \r\n\r\n (100.000 kr. - 200 kr.) svarende til 17.465 kr. Der <I>bortloddes</I> således  \r\n\r\n i dette tilfælde i alt 117.465 kr., svarende til udlodders samlede udgift.  \r\n\r\n</P>  \r\n\r\n<P>Bilag </P>  \r\n\r\n<P>I dette bilag er (med mindre skrift) </P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>§ 1. </P>  \r\n\r\n<P>I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 660 af 19. oktober 1989, som  \r\n\r\n senest ændret ved lov nr. 889 af 29. december 1989, foretages følgende  \r\n\r\n ændringer: </P>  \r\n\r\n<P>1. I <I>§ 7</I> indsættes efter litra æ: </P>  \r\n\r\n<P>&#187;ø. Præmiebeløb, der udbetales til kontohaveren efter lov om  \r\n\r\n ungdomsopsparing eller efter lov om iværksætteropsparing.&#171;. </P>  \r\n\r\n<P>§ 7. Til den skattepligtige indkomst medregnes ikke: </P>  \r\n\r\n<P>a. Gaver, der hidrører fra indsamlede bidrag, forudsat at gaven er  \r\n\r\n oppebåret een gang for alle og alene har karakter af en anerkendelse af  \r\n\r\n modtagerens fortjenester. </P>  \r\n\r\n<P>b. Hædergaver udbetalt i henhold til lov nr. 93 af 20. marts 1940 om  \r\n\r\n udbetaling af hædersgaver til danske sømænd og fiskere og deres efterladte.  \r\n\r\n</P>  \r\n\r\n<P>c. Understøttelser, der i henhold til lov udbetales i anledning af  \r\n\r\n ulykkestilfælde på søen som følge af krigsbegivenheder under verdenskrigen  \r\n\r\n 1914-18. </P>  \r\n\r\n<P>d. Hædersgaver udbetalt i henhold til lov nr. 383 af 9. august 1945 om  \r\n\r\n visse hædersgaver til danske søfarende og fiskere og deres efterladte. </P>  \r\n\r\n<P>e. Hædersgaver udbetalt i henhold til lov nr. 378 af 10. juni 1940 om  \r\n\r\n udbetaling af hædersgaver til efterladte efter faldne og til sårede den 9.  \r\n\r\n april 1940. </P>  \r\n\r\n<P>f. Hædersgaver, der i henhold til lov udbetales til sårede og til  \r\n\r\n efterladte efter faldne af hær og flåde ved begivenhederne den 29. august  \r\n\r\n 1943. </P>  \r\n\r\n<P>g. Forsørgelsesbeløb ydet i henhold til lovbekendtgørelse nr. 217 af 8.  \r\n\r\n april 1949 til militære invalider i de sønderjyske landsdele fra  \r\n\r\n verdenskrigen 1914-18 og sådannes efterladte samt understøttelser af  \r\n\r\n tilsvarende art, der ydes fra tysk side. </P>  \r\n\r\n<P>h. Ydelser udbetalt i henhold til lov nr. 475 af 1. oktober 1945 om  \r\n\r\n erstatning til besættelsestidens ofre, bortset fra de i nævnte lovs §§ 14-18  \r\n\r\n ommeldte dagpenge, den i §§ 19-21 ommeldte invaliditetserstatning, for så  \r\n\r\n vidt denne ydes i overensstemmelse med reglerne i § 20 som en årlig rente,  \r\n\r\n samt de i § 22 ommeldte renteydelser til efterladte. </P>  \r\n\r\n<P>i. Invaliditetsbeløb, invaliditetsydelser og førtidsbeløb, der er udbetalt  \r\n\r\n i henhold til lov om invalidepension og førtidspension m.v., personlige  \r\n\r\n tillæg og invaliditets-, bistands- og plejetillæg, der er udbetalt i henhold  \r\n\r\n til lov om invalidepension og førtidspension m.v. eller folkepensionsloven.  \r\n\r\n</P>  \r\n\r\n<P>j. Understøttelser og andre lignende ydelser, der af offentlige  \r\n\r\n myndigheder og institutioner udredes i henhold til lov om social bistand.  \r\n\r\n</P>  \r\n\r\n<P>k. Understøttelser, der udbetales i henhold til fundatsen for &#187;Hvide  \r\n\r\n Sande Fondet&#171;. </P>  \r\n\r\n<P>l. Beløb udbetalt i henhold til lov nr. 242 af 10. juni 1960 om fordeling  \r\n\r\n af en fra Forbundsrepublikken Tyskland i henhold til overenskomst af 24.  \r\n\r\n august 1959 modtaget ydelse, dog at skattefriheden ikke omfatter årlige  \r\n\r\n ydelser ifølge en i medfør af lovens bestemmelser indkøbt livrente. </P>  \r\n\r\n<P>m. Beløb udbetalt een gang for alle i henhold til lov nr. 179 af 7. juni  \r\n\r\n 1958 om fordelingen af visse fra udlandet modtagne erstatninger, for så vidt  \r\n\r\n erstatningerne udredes for legemsskade eller krænkelse af den personlige  \r\n\r\n frihed. </P>  \r\n\r\n<P>n. Erstatning efter lov nr. 219 af 23. april 1986 om erstatning for skader  \r\n\r\n ved LSD-behandling. </P>  \r\n\r\n<P>o. Beløb, der hidrører fra udbetaling af beboerindskud (boligandele eller  \r\n\r\n boligindskud) samt indekstillæg hertil, for så vidt indskuddet vedrører  \r\n\r\n lejligheder, der omfattes af de i lov om boligbyggeri fastsatte regler om  \r\n\r\n almennyttig boligvirksomhed. </P>  \r\n\r\n<P>p. Børnetilskud, forskudsvis udbetaling af børnebidrag og af særlige  \r\n\r\n bidrag som nævnt i § 10, stk. 1, 5. pkt., og § 11, 4. pkt., samt  \r\n\r\n overgangsbeløb efter § 28 i lov om børnetilskud og forskudsvis udbetaling af  \r\n\r\n børnebidrag. </P>  \r\n\r\n<P>r. Udetillæg, hjemflytningstillæg og bosættelsespenge, som oppebæres af  \r\n\r\n danske statsborgere, der af den danske stat er udsendt til tjeneste uden for  \r\n\r\n riget, samt andre lignende ydelser, der tjener til dækning af merudgifter som  \r\n\r\n følge af tjenesten i udlandet. </P>  \r\n\r\n<P>s. Naturalydelser og kostpenge, der ydes værnepligtige i forsvaret og  \r\n\r\n civilforsvaret i den periode, der er fastsat som den første samlede  \r\n\r\n tjenestetid, samt frivilligt personel i den periode, der er fastsat som  \r\n\r\n uddannelsestid. Det samme gælder naturalydelser og kostpenge, der ydes ved  \r\n\r\n aftjening af civil værnepligt. </P>  \r\n\r\n<P>t. Erstatninger, der udredes i henhold til forligsaftale af 5. november  \r\n\r\n 1969 mellem det svenske aktieselskab Astra og repræsentanter for  \r\n\r\n neurosedynskadede børn. </P>  \r\n\r\n<P>u. (Ophævet). </P>  \r\n\r\n<P>v. Hæderspriser, der udbetales i henhold til Nobelstiftelsens  \r\n\r\n Grundstadgar, samt Nordisk Råds Litteratur- og Musikpris. </P>  \r\n\r\n<P>x. Engangsbeløb, der udbetales ved udgangen af den måned, hvor den  \r\n\r\n erstatningsberettigede fylder 67 år, efter lov om arbejdsskadeforsikring, lov  \r\n\r\n om erstatning til tilskadekomne værnepligtige m.fl. og lov om erstatning for  \r\n\r\n vaccinationsskader. </P>  \r\n\r\n<P>y. Beløb, der indbetales af plejeforældre på en uddannelseskonto efter lov  \r\n\r\n om uddannelsesopsparing eller opspares i henhold til en boligsparekontrakt  \r\n\r\n efter lov om boligsparekontrakter. </P>  \r\n\r\n<P>z. Ydelser til en pereson fra en fond, stiftelse, forening m.v., som er  \r\n\r\n godkendt af socialministeren, og hvis formål er at støtte socialt eller  \r\n\r\n sygdomsbekæmpende arbejde. Ydelser fra en fond m.v., der overstiger 5.000 kr.  \r\n\r\n inden for et kalenderår, medregnes dog til den skattepligtige indkomst med  \r\n\r\n den del af værdien, der overstiger 5.000 kr. </P>  \r\n\r\n<P>æ. Eftergivet studiegæld efter kapitel 3 og 4 i lov om tilskud til  \r\n\r\n afvikling af studiegæld og om eftergivelse af studiegæld. </P>  \r\n\r\n<P>2. Efter <I>§ 17 C</I> indsættes: </P>  \r\n\r\n<P>&#187; <B>§ 17 D.</B> Gevinster, som bortloddes af pengeinstitutter til  \r\n\r\n indehavere af gevinstkonti efter lov om gevinstopsparing, kan ikke fradrages  \r\n\r\n ved opgørelsen af pengeinstituttets skattepligtige indkomst.&#171;. </P>  \r\n\r\n<P>§ 2. </P>  \r\n\r\n<P>I lov nr. 23. af 27. januar 1956 om afgift af gevinster ved lotterispil  \r\n\r\n m.v., som ændret ved lov nr. 331 af 19. december 1959 og lov nr. 247 af 9.  \r\n\r\n juni 1967, indsættes i § 1 efter litra a som ny litra: </P>  \r\n\r\n<P>&#187;b) ved bortlodninger, der sker i henhold til lov om  \r\n\r\n gevinstopsparing,&#187;. </P>  \r\n\r\n<P>Litra b til d bliver herefter litra c til e. </P>  \r\n\r\n<P>§ 1. I overensstemmelse med nedenstående regler svares afgift til staten  \r\n\r\n af gevinster: </P>  \r\n\r\n<P>a) i Landbrugslotteriet og Almindeligt dansk Vare- og Industrilotteri  \r\n\r\n (Varelotteriet), </P>  \r\n\r\n<P>b) ved bortlodninger, hvortil der i henhold til § 2 i lov af 6. marts 1869  \r\n\r\n kræves tilladelse fra det offentlige, herunder bortlodning ved tombola, </P>  \r\n\r\n<P>c) ved andre her i landet afholdte bortlodninger, der må anses for  \r\n\r\n offentlige, og </P>  \r\n\r\n<P>d) ved her i landet afholdte præmie- og gættekonkurrencer, der må anses  \r\n\r\n for offentlige. </P>  \r\n\r\n<P>Stk. 2. Lovens regler finder ikke anvendelse, forsåvidt angår præmier  \r\n\r\n opnået ved deltagelse i konkurrencer af litterær, kunstnerisk, videnskabelig  \r\n\r\n eller teknisk karakter samt med hensyn til prisbelønninger for besvarelsen af  \r\n\r\n opgaver af denne art. </P>  \r\n\r\n<P>Stk. 3. Gevinster af den i stk. 1 nævnte art er fritaget for indkomstskat  \r\n\r\n til stat og kommune. </P>  \r\n\r\n<P>Efter 2. behandling den 8. maj 1990 </P>  \r\n\r\n<P>§ 1 </P>  \r\n\r\n<P>I lov om påligningen af indkomst- og formueskat til staten  \r\n\r\n (ligningsloven), jf. lovbekendtgørelse nr. 660 af 19. oktober 1989, som  \r\n\r\n senest ændret ved § 4 i lov nr. 255 af 25. april 1990, foretages følgende  \r\n\r\n ændring: </P>  \r\n\r\n<P>Efter § 17 C indsættes: </P>  \r\n\r\n<P>&#187; <B>§ 17 D.</B> Gevinster, som bortloddes af pengeinstitutter til  \r\n\r\n indehavere af gevinstkonti efter lov om gevinstopsparing, kan ikke fradrages  \r\n\r\n ved opgørelsen af pengeinstituttets skattepligtige indkomst.&#171; </P>  \r\n\r\n<P>§ 2 </P>  \r\n\r\n<P>I lov nr. 23 af 27. januar 1956 om afgift af gevinster ved lotterispil  \r\n\r\n m.v., som ændret ved lov nr. 331 af 19. december 1959, lov nr. 247 af 9. juni  \r\n\r\n 1967 og § 20 i lov nr. 59 af 7. februar 1990, indsættes i <I>§ 1</I> efter  \r\n\r\n litra a som ny litra: </P>  \r\n\r\n<P>&#187;b) ved bortlodninger, der sker i henhold til lov om  \r\n\r\n gevinstopsparing,&#187;. </P>  \r\n\r\n<P>Litra b-d bliver herefter litra c-e. </P>  \r\n\r\n<P>§ 3 </P>  \r\n\r\n<P>Loven træder i kraft den 1. juli 1990. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1990"
        },
        {
            "displayName": "Accession",
            "displayValue": "198912K00142"
        },
        {
            "displayName": "Entydig dokumentidentifikation",
            "displayValue": "CL003706"
        },
        {
            "displayName": "Dato for førstegangsindlæggelse",
            "displayValue": "17/05/1990"
        },
        {
            "displayName": "Dato for indlæggelse",
            "displayValue": "17/05/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "142"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}