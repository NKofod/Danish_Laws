{
    "id": 229546,
    "title": "Forslag til folketingsbeslutning om modernisering af lovgivningen om firmagavekort",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 155",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 1. marts 2022 af Dennis Flydtkjær (DF), René Christensen (DF), Morten Messerschmidt (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om modernisering af lovgivningen om firmagavekort</p>\r\n<p class=\"Tekst1Sp\">Folketinget pålægger regeringen inden udgangen af 2022 at fremsætte lovforslag, der skattefritager arbejdsgiverbetalte gavekort, så gavekort, der har en bred anvendelsesmulighed, kan gives på linje med andre firmagaver. Gavekortene skal ikke kunne ombyttes til kontanter.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Når arbejdsgivere i dag giver en gave – typisk en julegave – til deres ansatte, kan denne gives skattefrit, hvis den samlede værdi ikke overstiger et samlet beløb på 1.200 kr. (2021-niveau). Det kan arbejdsgiveren som udgangspunkt kun gøre, så længe der er tale om en fysisk gave. Ønsker arbejdsgiveren at give et gavekort, skal gavekortet have en meget begrænset anvendelsesmulighed for at være skattefri for modtageren og må samtidig ikke kunne indløses til kontanter. Hvis en arbejdsgiver i stedet ønsker at give et gavekort, der kan anvendes til køb af varer i den lokale gågades butikker, kan gavekortet således ikke gives skattefrit.</p>\r\n<p class=\"NormalInd\">\r\n</p>\r\n<p class=\"NormalInd\">Det begrænser desværre arbejdsgivernes mulighed for at give gavekort til deres ansatte, hvilket ærgrer både den lokale detailhandel og de lokale virksomheder, der ønsker at støtte op om handelslivet i gågaden og de aktiviteter, der er afgørende for at skabe en levende bymidte.</p>\r\n<p class=\"NormalInd\">\r\n</p>\r\n<p style=\"text-align: justify;\">\r\n   <span class=\"Italic\">Den levende gågade</span>\r\n</p>\r\n<p class=\"NormalInd\">Ønsket om levende handelsbyer i hele Danmark deles ikke kun af politikerne på begge fløje på Christiansborg, men også af danske virksomheder, der ønsker at støtte de lokale gågader ved at købe gavekort til virksomhedens medarbejdere. Ofte bruger de lokale virksomheder endda allerede penge på at støtte op om kulturarrangementer m.m. i samarbejde med den lokale handelsstandsforening. Firmagavekortet er altså en unik og nem mulighed for virksomheder, der ønsker at styrke den lokale gågade, og kan sikre, at pengene går direkte ud i den lokale handel.</p>\r\n<p class=\"NormalInd\">\r\n</p>\r\n<p class=\"NormalInd\">I modsætning til en fysisk gave åbner gavekort ofte op for et yderligere forbrug, da gavekortene i mange tilfælde anvendes som delbetaling, hvilket understreger gavekortmodtagerens ønske om at handle lokalt.</p>\r\n<p class=\"NormalInd\">\r\n</p>\r\n<p class=\"NormalInd\">Samtidig får de lokale virksomheder mulighed for at give en individuel gave til deres medarbejdere, og de får dermed et alternativ til de etablerede gaveportaler. I dag benyttes individuelle (og dyre) løsninger i høj grad, og de individuelle gavekort bidrager derfor til, at handelsbyerne i større omfang kan imødekomme forbrugernes ønsker, og forbrugerne kan frit vælge at handle i gågadens mange forskellige butikker. En ændring vil samtidig kunne minimere det ressourceforbrug, der kan være forbundet med det snævre udvalg af julegaver, som den nuværende lovgivning tillader, hvor man som modtager skal vælge en eventuel gave, man ikke nødvendigvis har behov for.</p>\r\n<p class=\"NormalInd\">\r\n</p>\r\n<p style=\"text-align: justify;\">\r\n   <span class=\"Italic\">Uændret skatteprovenu</span>\r\n</p>\r\n<p class=\"NormalInd\">Forskellen på en fysisk medarbejdergave og et medarbejdergavekort vil være, at medarbejderen kan få adgang til et bredere udvalg af gaver – i eksempelvis alle butikker i en hel gågade.</p>\r\n<p class=\"NormalInd\">\r\n</p>\r\n<p class=\"NormalInd\">Forslaget til en modernisering lovgivningen om beskatning af firmagavekort forventes ikke at ændre statens skatteprovenu. Om der gives en fysisk gave eller et gavekort til de maksimalt fastsatte grænser, har skattemæssigt ingen betydning, da forslaget ikke har til hensigt at ændre ved beløbsgrænsen for en skattefri gave. Da gavekortet er en B2B-transaktion mellem virksomheden og udstederen, er der heller ikke krav om, at gavekortet skal kunne ombyttes til kontanter.</p>\r\n<p class=\"NormalInd\">\r\n</p>\r\n<p class=\"NormalInd\">På nuværende tidspunkt er der to primære krav til, hvornår et gavekort kan gives skattefrit:</p>\r\n<p class=\"Liste1\">\r\n   <span class=\"Liste1Nr\">1.</span> Det må ikke kunne ombyttes til kontanter.</p>\r\n<p class=\"Liste1\">\r\n   <span class=\"Liste1Nr\">2.</span> Det skal have en begrænset anvendelsesmulighed.</p>\r\n<p>\r\n</p>\r\n<p class=\"NormalInd\">For så vidt angår kravet om den smalle anvendelsesmulighed, er grænsen i dag fastsat til ca. 25 nærmere specificerede gaver. Her vil der være behov for at ændre reglerne, så der ved udstedelse af et gavekort til f.eks. den lokale handelsforening eller indkøbscenter ikke vil være denne grænse på 25 specificerede gaver, men at gavekortets anvendelsesmulighed alene begrænses af, hvilke butikker tilknyttet handelsstandsforeningen eller indkøbscenteret der tager imod kortet. Dette giver ydermere et incitament for butikker til at melde sig ind i den lokale handelsstandsforening og dermed bidrage til fællesskabet og købstadens liv.</p>\r\n<p class=\"NormalInd\">\r\n</p>\r\n<p class=\"NormalInd\">Under coronapandemien eksisterede der en ordning i lighed med den, som foreslås, da Folketinget vedtog at skattefritage gavekort på op til 1.200 kr. i 2021 for at stimulere forbruget i restaurations- og oplevelsesbranchen (lov nr. 533 af 27. marts 2021). Der indføres således heller ikke ukendte regler for de virksomheder, som følger almindelig regnskabspraksis.</p>\r\n<p class=\"NormalInd\">\r\n</p>\r\n<p style=\"text-align: justify;\">\r\n   <span class=\"Italic\">En nødvendig modernisering</span>\r\n</p>\r\n<p class=\"NormalInd\">En modernisering af lovgivningen vil imødekomme eventuelle skattetekniske spekulationer og kreative løsninger, der kan være i uoverensstemmelse med gældende lov og sikre gennemsigtighed for både forbrugeren, erhvervet og myndighederne.</p>\r\n<p class=\"NormalInd\">\r\n</p>\r\n<p class=\"NormalInd\">En opdatering af lovgivningen vil endvidere have en gavnlig effekt for livet i de danske handelsbyer og det lokalforankrede erhvervslivs mulighed for at støtte op om det lokale handelsliv.</p>\r\n<p class=\"NormalInd\">\r\n</p>\r\n<p class=\"NormalInd\">Hvis vi reelt ønsker et Danmark med driftige og levende handelsbyer, er vi nødsaget til at føre en politik, der ikke begrænser byernes muligheder for at tænke strategisk. En modernisering af lovgivningen, der muliggør anvendelse af gavekort med bred anvendelsesmulighed, er et vigtigt redskab for handelsbyerne.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne finder dette beslutningsforslag relevant og vigtigt.</p>\r\n<p class=\"NormalInd\">\r\n</p>\r\n<p class=\"NormalInd\">Forslaget er blevet til gennem en dialog med Danske Handelsbyer, der repræsenterer 60 handelsbyer og dermed en betydelig del af landets gågadebutikker. Det er således et problem, der berører mange mennesker i hele landet, og som der på simpel vis kan rettes op på.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Dennis Flydtkjær </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om modernisering af lovgivningen om firmagavekort.</p>\r\n<p class=\"ForslagsNummer\">(Beslutningsforslag nr. B 155)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 155",
            "stateLabel": "Forkastet",
            "references": [
                {
                    "shortName": "2021/1 BSF 155",
                    "title": "Forslag til folketingsbeslutning om modernisering af lovgivningen om firmagavekort",
                    "presentationName": "Beslutningsforslag som fremsat",
                    "documentTypeId": 480,
                    "documentId": 229546,
                    "eliUri": "/eli/ft/20211BB00155",
                    "externalLink": ""
                },
                {
                    "shortName": "2021/1 BTB 155",
                    "title": "Betænkning over Forslag til folketingsbeslutning om modernisering af lovgivningen om firmagavekort",
                    "presentationName": "Betænkning over beslutningsforslag",
                    "documentTypeId": 500,
                    "documentId": 231509,
                    "eliUri": "/eli/ft/20211DB01004",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b155/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/03/2022"
        },
        {
            "displayName": "Accession",
            "displayValue": "20211BB00155"
        },
        {
            "displayName": "Entydig dokumentidentifikation",
            "displayValue": "AX027408"
        },
        {
            "displayName": "Dato for førstegangsindlæggelse",
            "displayValue": "02/03/2022"
        },
        {
            "displayName": "Dato for indlæggelse",
            "displayValue": "02/03/2022"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "155"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}