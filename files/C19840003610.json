{
    "id": 82957,
    "title": "Cirkulæreskrivelse vedrørende stempling af pantebreve på grundlag af erklæring om pantets værdi. ",
    "documentTypeId": "210",
    "isSagsforlobPeriodValid": false,
    "shortName": "CIS nr 36 af 30/03/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse vedrørende stempling af  \r\n\r\n pantebreve på grundlag af erklæring om pantets værdi. </H1>  \r\n\r\n<P></P>  \r\n\r\n<P CLASS=PUNKT> <B>1.</B> I henhold til stempellovens § 57, stk. 4, kan  \r\n\r\n stempelafgiften til et pantebrev med pant i fast ejendom eller løsøre  \r\n\r\n beregnes af pantets værdi, hvis denne er lavere end det pantsikrede beløb, og  \r\n\r\n dette fremgår af dokumentet. </P>  \r\n\r\n<P>Efter hidtidig praksis har stempelberegningen i tilfælde, hvor dokumentet  \r\n\r\n indleveres til tinglysning inden stempelfristens udløb, kunnet ske på  \r\n\r\n grundlag af en efterfølgende værdierklæring, såfremt den fremkom inden  \r\n\r\n stempelmyndigheden afgav stempelresolution. Var dokumentet først indleveret  \r\n\r\n til tinglysning efter stempelfristens udløb, kunne der ikke tages hensyn til  \r\n\r\n en efterfølgende værdierklæring. </P>  \r\n\r\n<P>Ved en dom af 21. december 1983 har Højesteret imidlertid statueret, at  \r\n\r\n adgangen til at afgive manglende nødvendige oplysninger må stå åben indtil  \r\n\r\n stempelmyndigheden har afgivet stempelresolution. </P>  \r\n\r\n<P>Afgørelsen er begrundet med, at der ikke i stempelloven er hjemmel til at  \r\n\r\n afskære en part fra, efter stempelfristen er udløbet, at afgive de fornødne  \r\n\r\n manglende oplysninger. </P>  \r\n\r\n<P>På baggrund af dommen fastsætter skattedepartementet herved følgende  \r\n\r\n retningslinier for anvendelsen af stempellovens § 57, stk. 4: </P>  \r\n\r\n<P>I tilfælde, hvor dokumentet er indleveret til tinglysning, kan den  \r\n\r\n stempelpligtige afgive en værdierklæring over for tinglysningsdommeren. Hvis  \r\n\r\n dokumentet er anholdt, kan den stempelpligtige endvidere afgive  \r\n\r\n værdierklæringen over for stempelmyndigheden. I begge tilfælde kan  \r\n\r\n stempelberegningen ske på grundlag af en sådan efterfølgende værdierklæring,  \r\n\r\n når den fremkommer inden stempelmyndigheden har afgivet stempelresolution, og  \r\n\r\n såfremt påføres den dokumentet. </P>  \r\n\r\n<P>Ændringen af praksis har virkning fra Østre Landsrets dom af 8. december  \r\n\r\n 1982. </P>  \r\n\r\n<P>Hvor stempelberegningen er foretaget efter den 8. december 1982 eller  \r\n\r\n efter påklage er stadfæstet efter denne dato, kan de stempelpligtige kræve,  \r\n\r\n at stempelberegningen omgøres, når der ved denne er set bort fra en  \r\n\r\n værdierklæring indsendt inden stempelresolutionens udfærdigelse. </P>  \r\n\r\n<P>Omberegning og tilbagebetaling af for meget erlagt stempel i de nævnte  \r\n\r\n tilfælde kan ske, når den stempelpligtige anmoder herom eller forholdet er  \r\n\r\n tinglysningskontorerne eller stempelmyndigherne bekendt. Anmodningen fra den  \r\n\r\n stempelpligtige skal ledsages af en værdierklæring på pantebrevet og være  \r\n\r\n fremsendt senest den 31. december 1984. </P>  \r\n\r\n<P CLASS=PUNKT> <B>2.</B> Når et ejerpantebrev er stemplet på grundlag af  \r\n\r\n pantets værdi, og det derefter overdrages til ny ejer af pantet, skal  \r\n\r\n transporten ikke efterstemples i forhold til pantebrevets pålydende eller en  \r\n\r\n ny erklæring om pantets værdi. Sådanne transporter kan passere stempelfrit i  \r\n\r\n medfør af stempellovens § 72, stk. 6, nr. 2. </P>  \r\n\r\n<P>Nærværende cirkulæreskrivelse erstatter skattedepartementets  \r\n\r\n cirkulæreskrivelse nr. 190 af 11. november 1981 vedrørende stempling af  \r\n\r\n pantebreve på grundlag af en erklæring om pantets værdi. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 30. marts 1984  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>J. Gansted </P>  \r\n\r\n<P CLASS=MINISTER ALIGN=RIGHT>/S. Boile Nielsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/06/1984"
        },
        {
            "displayName": "Accession",
            "displayValue": "C19840003610"
        },
        {
            "displayName": "Entydig dokumentidentifikation",
            "displayValue": "CM042327"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "36"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "30/03/1984"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Statsamterne"
        },
        {
            "displayName": "Ressortministeriets journalnummer",
            "displayValue": "Min. f. sk. og afg. Skd. j.nr. 560-80-1938"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}