{
    "id": 40777,
    "title": "En stillingsbesættende virksomheds registrering af oplysninger om kandidaters økonomiske forhold ",
    "documentTypeId": "240",
    "isSagsforlobPeriodValid": false,
    "shortName": "KEN nr 11340 af 09/12/1996",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Foreslået, at oplysninger om kandidaters økonomiske forhold blev  \r\n\r\n udskilt til et særskilt ark (og ikke indgik i spørgeskemaet), således at  \r\n\r\n oplysningerne kun blev afgivet, såfremt virksomheden vurderede, at  \r\n\r\n oplysningerne var af betydning for den konkrete stillingsbesættelse. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>En stillingsbesættende virksomheds registrering  \r\n\r\n af oplysninger om kandidaters økonomiske forhold </H1>  \r\n\r\n<P></P>  \r\n\r\n<P>Registertilsynet meddelte i forlængelse af en inspektion en  \r\n\r\n stillingsbesættende virksomhed pålæg om at ophøre med at registrere samt  \r\n\r\n slette allerede registrerede oplysninger om bl.a. en kandidats økonomiske  \r\n\r\n forhold, herunder oplysning om fritidsbolig. </P>  \r\n\r\n<P>Virksomheden anmodede Registertilsynet om at revurdere spørgsmålet om  \r\n\r\n registrering af økonomiske forhold, idet virksomheden anførte, at den fandt  \r\n\r\n det nødvendigt at vide, om en kandidat til en økonomimedarbejderstilling  \r\n\r\n havde styr på sin egen økonomi. </P>  \r\n\r\n<P>Endvidere henvistes til, at virksomheden i alle tilfælde måtte sikre sig,  \r\n\r\n at kandidaten ville være i stand til at klare sig for den løn, den konkrete  \r\n\r\n stilling indebar, idet chancerne for, at den ansatte blev i jobbet, i modsat  \r\n\r\n fald blev formindsket. </P>  \r\n\r\n<P>Virksomheden oplyste endvidere, at man aldrig videregav konkrete  \r\n\r\n oplysninger om kandidaternes økonomi, men at oplysningerne blot indgik i  \r\n\r\n virksomhedens vurdering af personen i forhold til den konkrete stilling. </P>  \r\n\r\n<P>Registertilsynet fandt efter en fornyet vurdering ikke at kunne udelukke,  \r\n\r\n at oplysninger om kandidatens økonomiske forhold i relation til visse  \r\n\r\n stillingstyper kunne være af betydning for vurderingen af  \r\n\r\n stillingsbesættelsen, jf. § 2, stk. 3, i bekendtgørelse om virksomheder, der  \r\n\r\n erhvervsmæssigt yder bistand ved stillingsbesættelse. </P>  \r\n\r\n<P>Registertilsynet havde således ikke indvendinger imod, at virksomheden  \r\n\r\n foretog registrering af oplysninger om kandidatens økonomiske forhold i de  \r\n\r\n tilfælde, hvor oplysningerne var af betydning for vurderingen af  \r\n\r\n stillingsbesættelsen. </P>  \r\n\r\n<P>Registertilsynet foreslog dog, at spørgsmål om økonomiske forhold blev  \r\n\r\n udskilt til et særskilt ark (og ikke indgik i spørgeskemaet), således at  \r\n\r\n oplysningerne kun blev afgivet, såfremt virksomheden vurderede, at  \r\n\r\n oplysningerne var af betydning for den konkrete stillingsbesættelse.  \r\n\r\n Registertilsynet noterede sig herved, at virksomheden ikke videregav konkrete  \r\n\r\n oplysninger om kandidatens økonomi, men at oplysningerne blot indgik i  \r\n\r\n virksomhedens vurdering af personen i forhold til den konkrete stilling. </P>  \r\n\r\n<P>Registertilsynet pegede på, at tilsynet ikke havde indvendinger imod, at  \r\n\r\n der under en samtale med kandidaten skete en afdækning af dennes økonomiske  \r\n\r\n forhold, og at denne fremgangsmåde eventuelt kunne benyttes, hvor en særskilt  \r\n\r\n registrering ikke konkret kunne antages at være af betydning for vurderingen  \r\n\r\n af stillingsbesættelsen. </P>  \r\n\r\n<P>Virksomheden har fulgt Registertilsynets forslag. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets Årsberetning 1996 side 87. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "W19961134025"
        },
        {
            "displayName": "Entydig dokumentidentifikation",
            "displayValue": "CA008748"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11340"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "09/12/1996"
        },
        {
            "displayName": "Ressortministeriets journalnummer",
            "displayValue": "Registertilsynet 1994-55-007"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}