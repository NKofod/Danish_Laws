{
    "id": 163208,
    "title": "SU – Tilbagebetaling – Egenindkomst – eIndkomst – Periodisering",
    "documentTypeId": "240",
    "isSagsforlobPeriodValid": true,
    "shortName": "KEN nr 9935 af 13/11/2013",
    "documentHtml": "<div class=\"bjelke\">Den fulde tekst</div><p class=\"Titel2\">SU – Tilbagebetaling – Egenindkomst – eIndkomst – Periodisering</p>\r\n<div class=\"Resume\">\r\n   <p class=\"TekstGenerel\">Ved beregningen af egenindkomst i en uddannelsesperiode var det uden betydning hvornår retten til de beløb, der skulle indgå i egenindkomsten, var optjent. Indkomstens grundlag i afspadsering, bonus og feriepenge, var uden betydning. Der var ikke grundlag for dispensation.</p>\r\n</div>\r\n<p>\r\n   <span class=\"Bold\">Din klage vedrørende tilbagebetaling af SU</span>\r\n</p>\r\n<p>I e-mail af 12. juni 2012 har du klaget over Styrelsen for Videregående Uddannelser og Uddannelsesstøttes (pr. 1. oktober 2013 Styrelsen for Videregående Uddannelser, herefter: styrelsen) afgørelse af 12. juni 2012 om, at styrelsen fastholder afgørelsen af 10. december 2011 om tilbagebetaling af SU for støtteåret 2010.</p>\r\n<p>\r\n   <span class=\"Underline\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 12. juni 2012 om tilbagebetaling af SU for støtteåret 2010.</p>\r\n<p>\r\n   <span class=\"Underline\">Begrundelse</span>\r\n</p>\r\n<p>SU-loven (lovbekendtgørelse nr. 661 af 29. juni 2009) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 22 a.</span> Uddannelsesstøtten i et støtteår for uddannelsessøgende, der begynder på eller afslutter en uddannelse i løbet af et støtteår og er omfattet af regler fastsat i medfør af stk. 3, nr. 2, nedsættes kun ved den endelige tildeling for dette år, hvis</p>\r\n<p>1) den uddannelsessøgendes egenindkomst i de måneder i støtteåret, hvor den uddannelsessøgende er under uddannelse (uddannelsesperioden), overstiger summen af de månedlige fribeløb i samme periode (uddannelsesfribeløbet) og</p>\r\n<p>2) nedsættelsen af uddannelsesstøtten efter denne bestemmelse er til fordel for den uddannelsessøgende.</p>\r\n<p>(. . .)</p>\r\n<p>\r\n   <span class=\"Bold\">§ 23.</span> Den uddannelsessøgendes egenindkomst opgøres for hele støtteåret uanset støtteperiodens længde, jf. dog § 22 a.</p>\r\n<p>\r\n   <span class=\"Italic\">Stk. 2.</span> Egenindkomsten er enhver positiv indkomst, der henføres til eller indgår i den personlige indkomst, kapitalindkomsten og aktieindkomst, der beskattes efter personskattelovens § 8 a, stk. 2.</p>\r\n<p>\r\n   <span class=\"Italic\">Stk. 3.</span> I egenindkomsten fradrages</p>\r\n<p>1) stipendium efter afsnit I i denne lov,</p>\r\n<p>2) godtgørelse efter § 9 i lov om befordringsrabat til uddannelsessøgende i ungdomsuddannelser m.v.,</p>\r\n<p>3) arbejdsmarkedsbidrag, der fragår ved opgørelse af den skattepligtige indkomst efter ligningslovens § 8 M, og</p>\r\n<p>4) tilskrevne renter af beløb, der er opsparet den 31. december 1993 på en uddannelseskonto efter lov om uddannelsesopsparing og ikke senere er hævet. Det opsparede beløb omfatter renter, der er tilskrevet senest den 31. december 1993.</p>\r\n<p>\r\n   <span class=\"Italic\">Stk. 4.</span> Styrelsen kan i enkelte tilfælde godkende andre særlige fradrag i egenindkomsten.</p>\r\n<p>\r\n   <span class=\"Bold\">§ 24.</span> Laveste fribeløb udgør</p>\r\n<p>(…)</p>\r\n<p>2) [8.464 kr. i 2010] for uddannelsessøgende, der modtager SU inden for klippekortet.</p>\r\n<p>(. . .)</p>\r\n<p>\r\n   <span class=\"Bold\">§ 28.</span> Uddannelsesstøtten udbetales med foreløbige beløb i støtteåret. Uddannelsesstøtten tildeles med endelige beløb efter støtteårets afslutning.</p>\r\n<p>(. . .)</p>\r\n<p>\r\n   <span class=\"Bold\">§ 30.</span> Uddannelsesstøtten tildeles med endelige beløb på grundlag af oplysninger om den uddannelsessøgendes egenindkomst, forældrenes indkomstgrundlag, studieforhold, anden offentlig støtte, bopælsstatus m.v.</p>\r\n<p>\r\n   <span class=\"Italic\">Stk. 2.</span> Foreløbige beløb, der er udbetalt, men ikke kan tildeles endeligt, skal betales tilbage. Foreløbige beløb, der skal betales tilbage, fordi egenindkomsten overstiger årsfribeløbet eller uddannelsesfribeløbet, skal dog betales tilbage med halvdelen af beløbet, i det omfang det udgør op til forskellen mellem det laveste og det mellemste fribeløb, og fuldt ud med beløb derover. (. . .)</p>\r\n<p>SU-bekendtgørelsen (dagældende bekendtgørelse nr. 455 af 08. juni 2009, nu bekendtgørelse nr. 1269 af 17. december 2012) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 43.</span> Den endelige tildeling af uddannelsesstøtte for et støtteår kan ske efter lovens § 22 a, hvis</p>\r\n<p>1) den uddannelsessøgendes uddannelsesperiode, jf. stk. 2, ikke omfatter månederne januar eller december i det pågældende støtteår, eller</p>\r\n<p>2) den uddannelsessøgende er uden for uddannelse i mindst 4 sammenhængende kalendermåneder i det pågældende støtteår.</p>\r\n<p>\r\n   <span class=\"Italic\">Stk. 2.</span> Uddannelsesperioden er de kalendermåneder i støtteåret, hvor den uddannelsessøgende er indskrevet på en uddannelse, der giver ret til uddannelsesstøtte, jf. kapitel 2, §§ 54-59 og lovens kapitel 2.</p>\r\n<p>\r\n   <span class=\"Italic\">Stk. 3.</span> Egenindkomsten, jf. lovens § 23, stk. 2 og 3, beregnes i de i stk. 1 nævnte tilfælde i uddannelsesperioden således:</p>\r\n<p>1) Indkomst for en lønperiode, som de indberetningspligtige har indberettet til indkomstregisteret, jf. lov om et indkomstregister, og som ligger inden for uddannelsesperioden, jf. stk. 2, medregnes i egenindkomsten. Ligger en del af lønperioden uden for uddannelsesperioden, fordeles indkomsten ligeligt på kalenderdagene i lønperioden, så kun indkomst i kalenderdagene inden for uddannelsesperioden medregnes i egenindkomsten.</p>\r\n<p>2) Indkomst, der ikke fremgår af indkomstregisteret, fordeles ligeligt på kalendermånederne i det støtteår, hvor indkomsten er skattepligtig, uanset om indkomstoplysningerne er indberetningspligtige efter lov om et indkomstregister, hvorefter kun indkomst i kalendermånederne inden for uddannelsesperioden medregnes i egenindkomsten.</p>\r\n<p>(…)</p>\r\n<p>\r\n   <span class=\"Italic\">Ankenævnets kompetence:</span>\r\n</p>\r\n<p>Ankenævnet skal indledningsvis bemærke, at nævnet alene har kompetence til at prøve grundlaget for tildeling og beregning af uddannelsesstøtte til en uddannelsessøgende og om en støttemodtagers tilbagebetaling af uddannelsesstøtte, jf. § 46 i SU-loven. Ankenævnet kan derfor ikke tage stilling til styrelsens sagsbehandling. Klager over styrelsens sagsbehandling kan sendes til Ministeriet for Forskning, Innovation og Videregående Uddannelser.</p>\r\n<p>\r\n   <span class=\"Italic\">Tilbagebetaling:</span>\r\n</p>\r\n<p>SU-lovens udgangspunkt er, at studerende skal tilbagebetale SU, hvis deres egenindkomst overstiger deres årsfribeløb, jf. § 30, stk. 2, jf. § 22 i SU-loven. Udgangspunktet fraviges dog i de tilfælde, hvor den studerende er startet på eller har afsluttet en uddannelse i løbet af året, og hvor en periodisering af egenindkomsten og fribeløbet er til den studerendes fordel, jf. § 43 i SU-bekendtgørelsen, jf. § 22 a i SU-loven.</p>\r\n<p>Egenindkomsten er enhver positiv indkomst, der henføres til eller indgår i den personlige indkomst, jf. § 23, stk. 2 i SU-loven. Når der foretages en periodiseret opgørelse, jf. § 22 a i SU-loven, beregnes egenindkomsten ved, at indkomst for en lønperiode, som de indberetningspligtige har indberettet til indkomstregisteret, og som ligger inden for uddannelsesperioden, medregnes i egenindkomsten, jf. § 43, stk. 3, nr. 1 i SU-bekendtgørelsen.</p>\r\n<p>Det fremgår af udskrifter fra eIndkomstregisteret, at [arbejdsgiver], har indberettet en indtægt på 42.458 kr. i august måned 2010, og at denne indtægt vedrørte perioden 1. august til 31. august 2010. Det fremgår endvidere at samme arbejdsgiver har indberettet en indtægt på 50.374 kr. i oktober måned 2010, og at denne indtægt vedrørte perioden 1. oktober til 31. oktober 2010. Bl.a på dette grundlag har styrelsen beregnet en periodiseret egenindkomst på 114.881 kr. efter reglerne om periodisering.</p>\r\n<p>Når din periodiserede indkomst beregnes, indgår den del af din personlige indkomst og dit AM-bidrag, der er indberettet til SKAT’s indkomstregister (eIndkomst) i en lønperiode, der ligger inden for uddannelsesperioden. SU-reglerne giver ikke mulighed for at dispensere for indkomst, der er indberettet til eIndkomst i en lønperiode, der ligger inden for uddannelsesperioden, uanset hvornår retten til indkomsten er optjent. At indkomsten stammer fra afspadsering, bonus og feriepenge er uden betydning.</p>\r\n<p>Uddannelsesfribeløbet er beregnet på grundlag af, at du har fået SU i månederne fra august til december 2010, og at du derfor haft ret til det laveste fribeløb i perioden.</p>\r\n<p>Da forskellen mellem din egenindkomst og uddannelsesfribeløbet overstiger den SU, du har modtaget i 2010, skal du betale hele den modtagne SU tilbage.</p>\r\n<p>SU udbetales altid foreløbigt og tildeles først endeligt efter støtteårets afslutning (indkomstkontrollen), jf. SU-lovens § 28. Uddannelsesstøtten nedsættes, hvis egenindkomsten overstiger fribeløbet, jf. SU-lovens § 22 a, stk. 1, nr. 1. Studerende skal tilbagebetale SU, hvis deres egenindkomst overstiger deres årsfribeløb eller deres uddannelsesfribeløb, jf. § 30, stk. 2. Reglen i SU-lovens § 30, stk. 2, om tilbagebetaling af foreløbige beløb gælder uanset en studerendes egen (eventuelt berettigede) forventning.</p>\r\n<p>Udover de fradragsberettigede indtægter, der fremgår af SU-lovens § 23, stk. 3, nr. 1-4, kan der i enkelte konkrete tilfælde gives fradrag af andre indtægter i egenindkomsten, jf. SU-lovens § 23, stk. 4 Det fremgår således af bemærkningerne til lovforslaget, at bestemmelsen kan anvendes i enkelte konkrete tilfælde, hvor støttemodtageren efter en individuel vurdering ellers ville blive urimeligt ringe stillet. Ankenævnet finder, at din situation ikke kan berettige til dispensation efter SU-lovens § 23, stk. 4. Ankenævnet finder således, at du ikke bliver urimeligt ringe stillet sammenlignet med andre studerende i samme situation, samt at et fradrag i dette tilfælde ville havde karakter af en generel dispensation, hvilket ville stride imod bemærkningerne til SU-lovens § 23, stk. 4.</p>\r\n<p>Ankenævnet har derfor ikke grundlag for at tilsidesætte afgørelsen om tilbagebetaling af for meget modtaget SU.</p>\r\n<p>\r\n   <span class=\"Italic\">Vejledning:</span>\r\n</p>\r\n<p>Efter almindelige forvaltningsretlige principper kan en eventuel fejlvejledning som udgangspunkt ikke give den pågældende en bedre retsstilling end den, der fremgår af de gældende regler, i dette tilfælde SU-loven. Nævnet bemærker, at det ikke fremgår entydigt af sagen, hvordan du har været vejledt.</p>\r\n<p>\r\n   <span class=\"Underline\">Sagsfremstilling</span>\r\n</p>\r\n<p>Styrelsen har ved brev af 10. december 2011 meddelt dig, at du skal tilbagebetale noget af den SU, som du modtog i 2010. Styrelsen har begrundet tilbagebetalingskravet med, at din egenindkomst overstiger dit årsfribeløb. Styrelsen har efterfølgende oplyst, at kravet er beregnet på grundlag af reglerne om periodisering, og at det derfor er uddannelsesfribeløbet frem for årsfribeløbet, som er anvendt i dit tilfælde. Dette fremgår af brev af 14. marts 2012 og udtalelse af 28. februar 2013.</p>\r\n<p>Du har i e-mail af 31. januar 2012 anmodet om et møde med uddannelsesministeren på baggrund af afgørelsen fra styrelsen. Du har i e-mailen bl.a. anført, at du i forbindelse med opstart af studie opsagde dit arbejde, og at du forud herfor søgte vejledning hos styrelsen og hos SU-medarbejderen på uddannelsesinstitutionen, hvorfor du er utilfreds med, at du nu har fået tilsendt et tilbagebetalingskrav. Du har endvidere fremført en række klager vedrørende sagsbehandlingen i styrelsen, som du ikke finder tilfredsstillende.</p>\r\n<p>Styrelsen har i brev af 14. marts 2012 oplyst dig om, at dit indkomstkontrolkrav er beregnet efter reglerne om periodisering, fordi du opfylder betingelserne herfor, og fordi beregning af kravet efter reglerne om periodisering stiller dig bedre, end hvis kravet beregnes efter de almindelige regler.</p>\r\n<p>Styrelsen har ved e-mail af 13. april 2012 oplyst dig om, at klagefristen er forlænget med fire uger på baggrund af en telefonisk henvendelse fra dig. Styrelsen har endvidere oplyst, at tilbagebetalingen af indkomstkontrolkravet er sat i bero, men at du skal være opmærksom på, at dette ikke omfatter rentetilskrivning.</p>\r\n<p>Styrelsen har ved e-mail af 16. maj 2012 udsat klagefristen til den 15. juni 2012 på baggrund af korrespondance med dig.</p>\r\n<p>Du har ved e-mail af 25. maj 2012 anmodet om, at styrelsen foretager en ny beregning af indkomstkontrolkravet på baggrund af en e-mail fra din tidligere arbejdsgiver, hvoraf det fremgår, at du i august måned 2010 har arbejdet 5 dage, og at lønnen herfor udgjorde 7.752,33 kr., og at de resterende 38.182,67 kr. for august vedrørte afspadsering og bonus optjent i perioden 1. januar til 31. juli 2010. Det er endvidere oplyst, at du i december modtog feriepenge for perioden 1. januar til 5. august 2010 på i alt 50.374,27 kr.</p>\r\n<p>Styrelsen har ved e-mail af 12. juni 2012 (12:51) afvist at ændre indkomstkontrolkravet, da din arbejdsgiver ikke har ændret på indberetningerne til eIndkomstregisteret. Styrelsen har givet klagevejledning i forbindelse med afvisningen.</p>\r\n<p>Du har i e-mail af 12. juni 2012 (16:25) anført, at du ønsker at klage til Ankenævnet for Statens Uddannelsesstøtteordninger. Du har anført, at du inden uddannelsesstarten i 2010 kontaktede SU-styrelsen to gange og SU-medarbejderen på uddannelsesstedet tre gange. Du har anført, at du alle fem gange fik at vide, at du blot skulle søge SU til startdatoen af uddannelsen, og at SU fandt ud af resten vedrørende udbetaling i måneden med lønindkomst.</p>\r\n<p>Styrelsen har i brev af 28. februar 2013 videresendt sagen sammen med en udtalelse til ankenævnet og henvist til, at styrelsen beregner egenindkomsten på grundlag af oplysninger fra SKAT. Det fremgår, at styrelsen ikke finder anledning til at ændre kravet af 10. december 2011.</p>\r\n<p>Ankenævnet har ved brev af 15. marts 2013 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p>\r\n<p>Ankenævnet har ved brev af 23. august 2013 fremsendt supplerende sagsakter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/05/2014"
        },
        {
            "displayName": "Accession",
            "displayValue": "W20130993525"
        },
        {
            "displayName": "Entydig dokumentidentifikation",
            "displayValue": "CE000047"
        },
        {
            "displayName": "Dato for indlæggelse",
            "displayValue": "16/05/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9935"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "13/11/2013"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "13/004912"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}