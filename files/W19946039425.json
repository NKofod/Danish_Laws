{
    "id": 37961,
    "title": "Ansøgning om registrering af varemærket CONTOUR for visse varer i klasse 5 afslået efter indsigelse. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60394 af 28/04/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ansøgning om registrering af varemærket CONTOUR for bl.a. </I> </P>  \r\n\r\n<P> <I>menstruationsbind og -tamponer i klasse 5 afslået efter indsigelse fra  \r\n\r\n indehaverne af et identisk mærke, registreret for barberingsprodukter.  \r\n\r\n Patentdirektoratet havde afvist indsigelsen. </I> </P>  \r\n\r\n<P> <I>Ankenævnet omstødte Direktoratets afgørelse under henvisning til, at  \r\n\r\n der er tale om identiske mærker, og til den brancheglidning, der har fundet  \r\n\r\n sted for produkter til personlig pleje. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ansøgning om registrering af varemærket CONTOUR  \r\n\r\n for visse varer i klasse 5 afslået efter indsigelse. </H1>  \r\n\r\n<P></P>  \r\n\r\n<P>År 1994, den 28. april afsagde Patentankenævnet </P>  \r\n\r\n<P>(Grønning-Nielsen, Hans Chr. Thomsen, Gulmann) </P>  \r\n\r\n<P>følgende  <B>KENDELSE</B>  </P>  \r\n\r\n<P>i sagen j.nr.: V 84/91 Klage fra THE GILLETTE COMPANY, USA,  \r\n\r\n v/Internationalt Patent-Bureau over Patentdirektoratets afgørelse af 15  \r\n\r\n oktober 1991 af varemærke- ansøgning nr. VA 6173/87 fra KAYSERSBERG, S.A.,  \r\n\r\n Frankrig, v/Patentbureau Hofman-Bang &amp; Boutard A/S. </P>  \r\n\r\n<P>Den 17. september 1987 indleverede KAYSERSBERG, S.A., Frankrig  \r\n\r\n v/Hofman-Bang &amp; Boutard A/S en ansøgning om registrering af varemærket  \r\n\r\n CONTOUR som ordmærke for visse varer i klasse 5. </P>  \r\n\r\n<P>Ansøgningen blev den 13. december 1989 bekendgjort i Dansk  \r\n\r\n Varemærketidende. </P>  \r\n\r\n<P>Ved skrivelse af 13. februar 1990 nedlagde klageren i denne sag THE  \r\n\r\n GILLETTE COMPANY v/Internationalt Patent-Bureau i medfør af § 20, stk. 2, i  \r\n\r\n varemærkeloven af 11. juni 1959 indsigelse med registrering af det ansøgte  \r\n\r\n mærke og anførte følgende: </P>  \r\n\r\n<P>&#187;Indsigelsen begrundes med, at indsigerens varemærke CONTOUR ikke bør  \r\n\r\n registreres for ansøgerne overensstemmende med den indgivne ansøgning for  \r\n\r\n visse &#187;hygiejneprodukter til kvinder&#171;, dels under hensyn til, at  \r\n\r\n mærket er genstand for en særdeles kraftig indarbejdelse fra indsigernes side  \r\n\r\n for visse toiletartikler, nemlig barbercreme, barberskum, barberblade og  \r\n\r\n -maskiner, dels fordi det nyder en registreringsmæssig beskyttelse, som  \r\n\r\n rækker langt videre end til det lige nævnte vareområde, og som direkte  \r\n\r\n kolliderer med det, som ansøgningen søges gennemført for:  \r\n\r\n &#187;hygiejneprodukter til kvinder, nemlig menstruationsbind og -tamponer,  \r\n\r\n menstruationstrusser og trusseindlæg&#171; (i vareklasse 5). </P>  \r\n\r\n<P>Indledningsvis bedes bemærket, at det eneste spørgsmål, der nu og her skal  \r\n\r\n afgøres, er dette, om selve de vareområder, der står overfor hinanden, er  \r\n\r\n således beslægtede, at det vil være nærliggende eller naturligt at antage -  \r\n\r\n når henses til, at det er et og samme mærke det drejer sig om - at de enkelte  \r\n\r\n produkter hidrører sammesteds fra altså har samme kommercielle oprindelse  \r\n\r\n og/eller at den identiske navngivning skyldes en tilladelse, altså en  \r\n\r\n licensordning mellem parterne. </P>  \r\n\r\n<P>At dette spørgsmål må besvares bekræftende kan der efter indsigernes og  \r\n\r\n vort standpunkt ikke herske nogensomhelst rimelig tvivl om. </P>  \r\n\r\n<P>Det foreliggende mærke er som allerede nævnt genstand for indarbejdelse,  \r\n\r\n nemlig i kraft af indsigernes særdeles kraftige brug af det, som har stået på  \r\n\r\n siden 1978. Ansøgerne opfordres til i deres eventuelle svarskrift at meddele,  \r\n\r\n om de vil bestride, at den lige nævnte indarbejdelse for de ovenfor nævnte  \r\n\r\n varearter er en kendsgerning. I givet fald vil indarbejdelsen blive  \r\n\r\n dokumenteret. </P>  \r\n\r\n<P>Ud over og ved siden af mærkets indarbejdelse påberåbes tillige fra vor  \r\n\r\n side den registrering det er genstand for, og det gøres gældende, at der ikke  \r\n\r\n på langt nær er taget skyldigt hensyn til samme, nemlig specielt de  \r\n\r\n varearter, som VR 3043 1980 angår. </P>  \r\n\r\n<P>Indsigernes lige nævnte registrering dækker - i klasse 3 - foruden  \r\n\r\n &#187;sæbe, barbercreme og barberskum&#171; såvel &#187;parfumerivarer&#171;  \r\n\r\n af enhver tænkelig art, som &#187;kosmetiske præparater&#171; og toilet  \r\n\r\n præparater' af enhver tænkelig art. </P>  \r\n\r\n<P>Kun den sidstnævnte varegruppe, altså sådanne præparater der er beregnede  \r\n\r\n til toiletbrug, er der ved den endelige formulering af ansøgningens  \r\n\r\n varefortegnelse taget et vist hensyn til: og det er sket ved tilføjelsen:  \r\n\r\n &#187;(Registreringen omfatter ikke toiletpræparater)&#187;. </P>  \r\n\r\n<P>Direktoratets akcept på forundersøgelsesstadiet af denne disclaimer må vi  \r\n\r\n på indsigernes vegne på det bestemteste opponere imod. </P>  \r\n\r\n<P>Øjensynligt har forprøveren og ansøgerne overset den endnu mere omfattende  \r\n\r\n varegruppe &#187;parfumeri varer&#171; i indsigernes varefortegnelse, eller  \r\n\r\n måske har man opfattet den derhen, at det kun drejer sig om parfumer og  \r\n\r\n parfumerede varer i snævrere forstand. Denne udlægning er imidlertid efter  \r\n\r\n indsigernes og vort standpunkt ukorrekt og alt for snæver. Ordet  \r\n\r\n &#187;parfumeri&#171; er dobbelttydigt i og med, at det dels kan betyde  \r\n\r\n parfumevarer, men derudover også en forretning, et udsalg eller en  \r\n\r\n forretningsafdeling hvor såvel parfumer og parfumerede produkter som dermed  \r\n\r\n beslægtede varer eksempelvis renseservietter, pudderpapir, duftposer,  \r\n\r\n tandbørster, tamponer, hygiejnebind etc. - falbydes og/eller forhandles. </P>  \r\n\r\n<P>Det er på denne baggrund det fra vor side gøres gældende, at de varearter,  \r\n\r\n der her drejer sig om - &#187;parfumerivarer&#171; (altså alle sådanne, der  \r\n\r\n sælges i parfumerier) på den ene side, og &#187;hygiejneprodukter til  \r\n\r\n kvinder, nemlig menstruationsbind og -tamponer, -trusser og  \r\n\r\n trusseindlæg&#171; på den anden side - må og bør anses for kolliderende  \r\n\r\n indbyrdes og/eller ligeartede, idet det stadig må holdes for øje, at det er  \r\n\r\n en og samme betegnelse det drejer sig om som kendetegn for dem alle. </P>  \r\n\r\n<P>At varekollision må antages at foreligge følger yderligere af, det der  \r\n\r\n intet er i vejen for, at de hygiejneprodukter, som angiveligt er omfattede af  \r\n\r\n ansøgningens varefortegnelse, meget vel kan være parfumerede og/eller  \r\n\r\n præparerede med vellugtende eller desodoriserende produkter: og at disse  \r\n\r\n sidste er direkte omfattende af indsigermærkets beskyttelsesområde, er der  \r\n\r\n ikke ringeste tvivl om. </P>  \r\n\r\n<P>Hermed mener vi tilstrækkeligt at have påvist, at der ikke er taget  \r\n\r\n rimeligt hensyn til indsigermærket i almindelighed og det meget omfattende,  \r\n\r\n til VR 3043 1980 knyttede vareområde i særdeleshed. Thi  \r\n\r\n &#187;toiletpræparater&#171; som ansøgerne har ment at kunne nøjes med at  \r\n\r\n undtage, er ikke - og kan ikke være - det samme som  \r\n\r\n &#187;parfumerivarer&#171;, der rækker langt videre, og hvis den disclaimer  \r\n\r\n ansøgerne har foreslået var blevet udvidet til også at angå sidstnævnte  \r\n\r\n varegruppe, ville ansøgningens varefortegnelse være blevet endnu mere  \r\n\r\n uforståelig, uoverskuelig og uakceptabel end den allerede er, jfr. ovenfor.  \r\n\r\n</P>  \r\n\r\n<P>I givet fald måtte ansøgningen i dens helhed ubetinget være nægtet  \r\n\r\n registrering uden indsigernes samtykke og det er netop det, der fra vor sidde  \r\n\r\n nu og her rejses krav om.' </P>  \r\n\r\n<P>I skrivelse af 3. april 1990 fremkom ansøgeren med følgende bemærkninger  \r\n\r\n og kommentarer: </P>  \r\n\r\n<P>&#187;Først vil vi gerne gøre opmærksom på, at der for ovennævnte  \r\n\r\n ansøgnings vedkommende ikke er tale om visse &#187;hygiejeneprodukter til  \r\n\r\n kvinder&#171; men helt konkret om &#187;menstruationsbind og -tamponer,  \r\n\r\n menstruationstrusser og trusseindlæg&#171; og vi skal således bestride at der  \r\n\r\n skulle foreligge varesammenfald mellem disse produkter på den ene side, og  \r\n\r\n &#187;parfumerivarer, kosmetiske præparater, toiletpapræparater, sæbe,  \r\n\r\n barbercreme og barberskum&#171; på den anden side, omfattet af indsigernes VR  \r\n\r\n 3043-1980. Både ansøgerne og vi har svært ved at få øje på et sådant  \r\n\r\n sammenfald. </P>  \r\n\r\n<P>Indsigerne gør gældende at deres mærke er kraftigt indarbejdet for  \r\n\r\n &#187;barbercreme, barberskum, barberblade og -maskiner&#171; hvilket  \r\n\r\n ansøgerne ikke vil bestride. Så vidt vi ved er disse artikler imidlertid  \r\n\r\n udelukkende produceret for og anvendt af mænd, medens vore klienters  \r\n\r\n produkter &#187;menstruationsbind og -tamponer, menstruationstrusser og  \r\n\r\n trusseindlæg&#171; udelukkende produceres for og anvendes af kvinder. </P>  \r\n\r\n<P>Indsigerne gør endvidere gældende at begge varearter kan sælges fra et  \r\n\r\n parfumeri. Dette faktum bør imidlertid ikke være ensbetydende med at der skal  \r\n\r\n statueres vareartslighed. Der sælges mange forskellige produkter i et  \r\n\r\n parfumeri, uden at de alle vel vil blive opfattet som værende  \r\n\r\n &#187;parfumerivarer&#171;, som f.eks. neglesakse, nylonstrømper, hårnet,  \r\n\r\n o.s.v. </P>  \r\n\r\n<P>Desuden gør indsigerne gældende at &#187;de hygiejneprodukter, som  \r\n\r\n angiveligt er omfattende af ansøgningens varefortenelse, meget vel kan være  \r\n\r\n parfumerede og/eller præparerede med vellugtende eller desodoriserende  \r\n\r\n produkter&#171; </P>  \r\n\r\n<P>Både ansøgerne og vi kan imidlertid vanskeligt forestille os at de af  \r\n\r\n ansøgningen omfattende varearter skulle fremstilles i parfumerede og/eller  \r\n\r\n præparerede vellugtende eller desodoriserende udgaver, idet det vil være  \r\n\r\n særdeles ubehageligt, og sandsynligvis også direkte usundt, at anvende  \r\n\r\n sådanne parfumerede produkter i mere eller mindre direkte berøring med  \r\n\r\n underlivet. </P>  \r\n\r\n<P>Vi kan i hvert fald vanskeligt forestille os, at nogen kvinde skulle have  \r\n\r\n lyst til at anvende en parfumeret menstruationstampon eller -bind, og vi  \r\n\r\n kender da heller ikke til eksistensen af sådanne. Så en påstand om at  \r\n\r\n varekollision må antages at foreligge på dette grundlag, er der efter  \r\n\r\n ansøgernes og vor opfattelse ingen hold i. </P>  \r\n\r\n<P>Vi skal således tilbagevise indsigelsen, idet vi på det ovenfor anførte  \r\n\r\n grundlag skal bestride at der foreligger varekollision'. </P>  \r\n\r\n<P>Patentdirektoratet fremsendte ovennævnte til udtalelse med skrivelse af  \r\n\r\n 14. maj 1990 med en svarfrist til 16. juli 1990. </P>  \r\n\r\n<P>Klager udbad sig derefter yderligere frister til besvarelse, senest i  \r\n\r\n skrivelse af 12. juli 1991. </P>  \r\n\r\n<P>I skrivelse af 1. august 1991 blev anmodningen om yderligere  \r\n\r\n fristforlængelse afslået, og direktoratet traf afgørelse i sagen den 15.  \r\n\r\n oktober 1991 og afviste indsigelsen med følgende begrundelse: </P>  \r\n\r\n<P>&#187;....Det skal indledningsvis oplyses, at det er direktoratets  \r\n\r\n opfattelse, at parfumerivarer, der henføres til klasse 3, ikke kan antages at  \r\n\r\n omfatte samtlige varer, der sælges i et parfumeri. I så fald kunne  \r\n\r\n parfumerivarer ikke som sådanne henføres til klasse 3. Til denne klasse  \r\n\r\n henføres først og fremmest &#187;præparater&#171; f.eks. toiletpræparater og  \r\n\r\n kosmetiske præparater. Varer, der sælges i et parfumeri, kan henføres til  \r\n\r\n forskellige klasser, f.eks. til klasserne 5, 8, 16, 21 og 24. Varer behøver  \r\n\r\n ikke at være ligeartede, fordi de sælges i den samme forretning. Det skal  \r\n\r\n tilføjes, at parfumerivarer i klasse 3 er en oversættelse af det franske ord  \r\n\r\n parfumerie og det engelske perfumery. Det engelske ord perfumery kan  \r\n\r\n oversættes dels ved parfumer dels ved parfumeri (parfumeforretning,  \r\n\r\n parfumefabrik). Det franske ord parfumerie kan oversættes ved  \r\n\r\n parfumefabrikation - fabrik eller parfumehandel og parfumeri samt til  \r\n\r\n parfumer, vellugtende sager. I overensstemmelse hermed samt i  \r\n\r\n overensstemmelse med at varearten er henført til klasse 3, forstår  \r\n\r\n direktoratet parfumerivarer som omfattende parfume og kosmetiske produkter,  \r\n\r\n hvortil parfume eller andre vellugtende præparater er tilsat. I Norge er  \r\n\r\n varearten da også angivet som parfumevarer. </P>  \r\n\r\n<P>Den del af indsigelsen, der er nedlagt under henvisning til VR 1629 1978  \r\n\r\n og VR 3043 1980 kan herefter ikke tages til følge. Der er mærkelighed, da det  \r\n\r\n angår identiske mærker, men der er ikke varekollision eller vareartslighed.  \r\n\r\n</P>  \r\n\r\n<P>De har tillige henvist til, at indsigernes mærke er genstand for en  \r\n\r\n særdeles kraftig indarbejdelse for visse toiletartikler, men der er ikke  \r\n\r\n direkte henvist til bestemmelsen i § 6 stk. 2 nr. 1, den såkaldte Kodakregel.  \r\n\r\n For at denne bestemmelse kan bringes i anvendelse må varemærket være særligt  \r\n\r\n stærkt indarbejdet og endvidere så velkendt i vide kredse, at en andens brug  \r\n\r\n af et lignende mærke selv for varer af anden art indebærer en utilbørlig  \r\n\r\n udnyttelse af varemærkets værdi. En sådan indsigelse kan imidlertid heller  \r\n\r\n ikke tages til følge. Ordet Contour er formentlig indarbejdet for værer i  \r\n\r\n forbindelse med barbering, men der er ikke indsendt nogen dokumentation  \r\n\r\n herfor. Mærket skal endvidere være så velkendt i vide kredse, at en andens  \r\n\r\n brug indebærer en utilbørlig udnyttelse af varemærkets værdi. Det er ikke  \r\n\r\n indsendt dokumentation for, at mærket er velkendt i vide kredse og ej heller,  \r\n\r\n at det er tale om en utilbørlig udnyttelse. Betingelserne for at anvende  \r\n\r\n nævnte lovbestemmelse er derfor ikke til stede. Mærket kan ikke anses for at  \r\n\r\n være et såkaldt Kodakmærke. </P>  \r\n\r\n<P>Indsigelsen kan herefter ikke tages til følge.' </P>  \r\n\r\n<P>Denne afgørelse har klageren ved skrivelse af 12. december 1991 indbragt  \r\n\r\n for Patentankenævnet med påstand om, at direktoratets afgørelse omstødes.  \r\n\r\n</P>  \r\n\r\n<P>Klagen begrundedes foreløbig med, at der ikke fra direktoratets side er  \r\n\r\n taget fornødent hensyn til indsigernes ældre mærkerettigheder, når henses  \r\n\r\n til, at det er et og samme mærke - det rene ord CONTOUR, som i allerhøjeste  \r\n\r\n grad besidder særpræg - det drejer sig om på begge sider. </P>  \r\n\r\n<P>Med skrivelse af 20. maj 1992 har klageren indsendt en mappe med bilag og  \r\n\r\n endvidere anført følgende: </P>  \r\n\r\n<P>&#187;Essensen i direktoratets afgørelse er, at direktoratet ikke har følt  \r\n\r\n sig overbevist om, at der foreligger varekollision mellem indsigernes mærke  \r\n\r\n og anmeldernes identiske mærke. Når imidlertid henses til, at det  \r\n\r\n foreliggende mærke er særdeles velkendt her i landet samt at indsigernes og  \r\n\r\n anmeldernes produkter forhandles side om side i samme forretninger og  \r\n\r\n forretningsafdelinger gør vi idet følgende gældende, at anvendelsen af det  \r\n\r\n såkaldte &#187;produktregel&#171; må medføre, at forvekslelighed statueres og  \r\n\r\n registrering af det ansøgte mærke nægtes: dette også når henses til  \r\n\r\n varemærkelovens § 4 stk. 2 i.f. angående skade på et velkendt mærkes særpræg  \r\n\r\n eller renomme. </P>  \r\n\r\n<P> CONTOUR er velkendt for barberingsprodukter. </P>  \r\n\r\n<P>Gennem en langvarig - mere end 10-årig - og omfattende brug og reklamering  \r\n\r\n har indsigerne indarbejdet mærket CONTOUR her i landet for  \r\n\r\n barberingsprodukter. Direktøren i Gillette A/S (det danske datterselskab af  \r\n\r\n The Gillette Company) oplyser, at Gillette har anvendt følgende beløb på  \r\n\r\n reklame og salgsfremmende foranstaltninger for CONTOUR: 1979 kr. 500.000 1980  \r\n\r\n kr. 975.000 1981 kr. 1.250.000 1982 kr. 1.900.000 1983 kr. 2.000.000 1984 kr.  \r\n\r\n 2.000.000 1985 kr. 1.600.000 1986 kr. 2.100.000 1987 kr. 2.900.000 1988 kr.  \r\n\r\n 3.200.000 1989 kr. 4.300.000 </P>  \r\n\r\n<P>Altså over kr. 22 millioner på 11 år. Beløbene bliver i mange tilfælde  \r\n\r\n anvendt på salgsopstillinger, som vist i <B>bilag 1</B> , hvor CONTOUR  \r\n\r\n produkterne præsenteres direkte for køberne. En enquete har vist, at alle  \r\n\r\n adspurgte - såvel mænd som kvinder - øjeblikkeligt kunne genkende de  \r\n\r\n salgsopstillinger som er vis i bilag 1 som CONTOUR. Gillette har også  \r\n\r\n reklameret for CONTOUR landsdækkende i aviser med store, farvelagte annoncer,  \r\n\r\n jf. <B>bilag 2 </B>  . Det er derfor ikke overraskende, at CONTOUR  \r\n\r\n barberblade har knap 1/4 af markedet, jf. Nielsen Markeds - Data for December  \r\n\r\n 1991/Januar 1992 <B>(bilag 3)</B> . </P>  \r\n\r\n<P>Vi mener herefter at have påvist, at CONTOUR er velkendt for  \r\n\r\n barberingsprodukter og vil pege på, at anmelderne (formentlig af gode grunde)  \r\n\r\n ikke i denne sag har bestridt, at mærket CONTOUR er indarbejdet. (Anmelderne  \r\n\r\n vedgår, at mærket er &#187;kraftigt indarbejdet&#171;, jf. skrivelse af 3  \r\n\r\n april 1990). </P>  \r\n\r\n<P>Når henses til, at der i begge tilfælde er tale om dagligvarer, nemlig  \r\n\r\n hygiejneprodukter, må det efter vort standpunkt lægges til grund, at der  \r\n\r\n foreligger forvekslelighed på grund af varekollision, idet CONTOUR er  \r\n\r\n velkendt - jf. varemærkelovens §4, stk. 2 - for barberingsprodukter. </P>  \r\n\r\n<P> Varesammenfald </P>  \r\n\r\n<P>Det er indsigernes opfattelse, at de nuværende indkøbs- og forbrugsmønstre  \r\n\r\n må indebære, at barberingsprodukter og hygiejnebind m.v. anses for varer af  \r\n\r\n lignende art. Langt størsteparten af begge produkter købes enten i  \r\n\r\n dagligvarebutikker eller hos materialister, og begge produkter indkøbes som  \r\n\r\n led i de daglige indkøb. </P>  \r\n\r\n<P>Familiens dagligvareindkøb foretages typisk af en person - mand eller  \r\n\r\n kvinde - og sker ofte på baggrund af udsendt reklamemateriale. To eksemplarer  \r\n\r\n af sådant materiale fremlægges som <B>bilag 4</B> . Det fremgår heraf, at  \r\n\r\n flere forskellige varer fra flere uafhængige producenter findes optaget på en  \r\n\r\n enkelt side. Disse reklameaviser er meget almindelige her i landet, og det er  \r\n\r\n klart, at såvel barberingsprodukter som hygiejnebind let ville kunne findes  \r\n\r\n på samme side. Når direktoratet har fastholdt, at der ikke er varesammenfald  \r\n\r\n modsvares dette af det lige anførte. </P>  \r\n\r\n<P>Rent faktisk står de produkter, der her er tale om, side om side i  \r\n\r\n forretningerne. <B>Bilag 5</B> viser billeder af salgsopstillinger fra et  \r\n\r\n supermarked og en materialist i et stort indkøbscenter. Konsekvensen af, at  \r\n\r\n anmelderne får adgang til at anvende CONTOUR for hygiejnebind vil være, at  \r\n\r\n disse kommer til at stå ved siden af indsigernes barberingsprodukter, mærket  \r\n\r\n CONTOUR. </P>  \r\n\r\n<P>Nutildags må barberingsprodukter og hygiejnebind anses i varemærkeretlig  \r\n\r\n henseende for lignende produkter, idet de begge er til hygiejniske formål og  \r\n\r\n til personlig brug. Disse og lignende produkter indkøbes hos materialister,  \r\n\r\n eller afdelinger for &#187;personlig pleje&#171;, &#187;life style&#171;  \r\n\r\n eller lignende afdelinger i dagligvarebutikker, parfumerier,  \r\n\r\n parfumeriafdelinger og supermarkeder. </P>  \r\n\r\n<P>Såvel barberingsprodukter som hygiejnebind distribueres igennem  \r\n\r\n dagligvaregrossister, og også disse anser produkterne for ligeartede.  \r\n\r\n<B>Bilag 6</B> viser landets største private dagligvaregrossist DAGROFA's  \r\n\r\n katalog for ugerne 6-13 1992. Både hygiejnebind (side 31) og CONTOUR  \r\n\r\n barberingsprodukter (side 41) er optaget ikke langt fra hinanden deri.  \r\n\r\n<B>Bilag 7</B> (i lighed med bilag 1) er en samling af forskellige indslag,  \r\n\r\n som sendes til detailhandlerne: det er klart, at en reklame for CONTOUR  \r\n\r\n hygiejnebind kunne ligge umiddelbart under en reklame for CONTOUR  \r\n\r\n barberblade. </P>  \r\n\r\n<P> Skade på CONTOUR's renomme </P>  \r\n\r\n<P>CONTOUR er ubestridt et kraftigt indarbejdet og velkendt mærke, der købes  \r\n\r\n såvel af kvinder som mænd, omend det hovedsagelig anvendes af mænd. Såfremt  \r\n\r\n det identiske mærke CONTOUR blev velkendt for hygiejnebind er det overvejende  \r\n\r\n sandsynligt, at en stor del af brugerne af CONTOUR barberingsprodukter ville  \r\n\r\n finde det uheldigt eller evt. direkte frastødende. Medens det er tænkeligt,  \r\n\r\n at indsigernes CONTOUR mærke ikke er tilstrækkelig velkendt til at kunne  \r\n\r\n hindre et lignende mærke for alle slags varer efter  \r\n\r\n &#187;Rottegiftreglen&#171; i varemærkelovens §4, stk. 2, mener vi, at  \r\n\r\n principperne i bestemmelsen i høj grad bør tages i betragtning i den  \r\n\r\n foreliggende sag i og med, at det er et og samme mærke, det drejer sig om på  \r\n\r\n begge sider. </P>  \r\n\r\n<P> Forvekslelighed - produktreglen </P>  \r\n\r\n<P>Vi mener at have påvist, at der ville foreligge forvekslelighed selvom der  \r\n\r\n i denne sag &#187;kun&#171; havde været tale om lignende mærker. Men det er  \r\n\r\n en ubestridelig kendsgerning, at der her er tale om identiske mærker: og med  \r\n\r\n anvendelsen af produktreglen - hvorved forveksleligheden fremkommer som et  \r\n\r\n produkt af mærkelighed og vareartslighed, jf. Betænkning nr. 199 (1958) vedr.  \r\n\r\n en ny dansk lov om varemærker, side 107 - er det endnu mere indlysende, at  \r\n\r\n vareartslighed må og bør statueres. Thi med hensyn til spørgsmålet om  \r\n\r\n mærkelighed er der overhovedet ingen plads for diskussion. </P>  \r\n\r\n<P>Sammenfattende kan siges, at hygiejnebind og barberingsprodukter af alle  \r\n\r\n handlende - og fra grossist til forbruger - anses for at være produkter til  \r\n\r\n personlig pleje og/eller hygiejne, der indkøbes som led i de daglige  \r\n\r\n husholdningsindkøb. Vi har påvist at det er almindeligt at de to produkter  \r\n\r\n ligger side om side i forretningerne hvor de begge sælges. For indsigerne er  \r\n\r\n dette klart uakceptabelt og vil indebære en risiko for, at der fra  \r\n\r\n anmeldernes side snyltes på en good-will, som indenfor det foreliggende  \r\n\r\n område helt klart er indsigernes. </P>  \r\n\r\n<P>Indsigernes påstand om, at det ansøgte mærke (som netop er indsigernes og  \r\n\r\n ikke ansøgernes) bør nægtes registrering bedes derfor taget til følge. </P>  \r\n\r\n<P>Afslutningsvis bedes bemærket, at anmelderne i Irland, i Norge og i  \r\n\r\n England har tilbagetaget deres CONTOUR ansøgning efter at indsigerne også der  \r\n\r\n havde nedlagt indsigelser.' </P>  \r\n\r\n<P>Ansøgeren har ved skrivelse af 27. august 1992 nedlagt påstand om  \r\n\r\n stadfæstelse og har anført: </P>  \r\n\r\n<P>&#187;Patentdirektoratets afgørelse af 15. oktober 1991 er truffet i  \r\n\r\n henhold til den dagældende varemærkelov af 11. juni 1959, som ændret ved  \r\n\r\n Industriministeriets lovbekendtgørelse af 17. april 1989 § 14 stk. 1 nr. 6  \r\n\r\n jvf. § 6 stk. 1 og § 6 stk. 2 nr. 1. </P>  \r\n\r\n<P>Patentdirektoratet har i sin afgørelse statueret, at der ikke foreligger  \r\n\r\n forvekslelighed mellem det af vor klient, Kaysersberg, S.A. anmeldte  \r\n\r\n varemærke CONTOUR og de af klageren registrerede varemærker VR 3043-1980 og  \r\n\r\n VR 1629-1979 begge CONTOUR under henvisning til, at der ikke foreligger  \r\n\r\n fornøden vareartslighed jvf. § 14 stk. 1 nr. 6 jvf. § 6 stk. 1. </P>  \r\n\r\n<P>Patentdirektoratet har yderligere statueret, at betingelserne for at  \r\n\r\n bringe bestemmelsen i § 6 stk. 2 nr. 1 (den såkaldte KODAK-regel) i  \r\n\r\n anvendelse ikke er opfyldt. Den nedlagte påstand om særlig stærk  \r\n\r\n indarbejdelse af klagerens varemærke CONTOUR er ikke dokumenteret. Mærkets  \r\n\r\n velkendthed i vide kredse af befolkningen ses ikke dokumenteret, ej heller at  \r\n\r\n der er tale om en utilbørlig udnyttelse af den good-will, der er knyttet til  \r\n\r\n klagerens mærke. </P>  \r\n\r\n<P>Indsigelsen i medfør af denne i øvrigt ikke påberåbte lovbestemmelse er  \r\n\r\n heller ikke taget til følge. </P>  \r\n\r\n<P> <B>ANBRINGENDER</B>  </P>  \r\n\r\n<P> Ad § 14 stk. 1 nr. 6: </P>  \r\n\r\n<P>Klageren fastholder, at anvendelsen af den såkaldte  \r\n\r\n &#187;Produktregel&#171; må medføre, at der statueres forvekslelighed mellem  \r\n\r\n det anmeldte mærke CONTOUR og klagerens mærke CONTOUR henholdsvis omfattende  \r\n\r\n hygiejneprodukter og barberingsprodukter. </P>  \r\n\r\n<P>Klageren hævder som begrundelse for varekollision eller vareartslighed  \r\n\r\n mellem hygiejnebind og barberingsprodukter, at begge varearter er til  \r\n\r\n hygiejniske formål og til personlig brug, samt at varerne forhandles samme  \r\n\r\n steder. </P>  \r\n\r\n<P>Til illustration af den såkaldte &#187;produktregel&#171; vedlægges kopi  \r\n\r\n af Lærebog i Immaterialret af Mogens Koktvedgaard p.233 (bilag 1), hvor  \r\n\r\n reglen er skitseret. Reglen går i sin korthed ud på, at jo større  \r\n\r\n mærkelighed, der er mellem to mærker, jo mindre krav stilles der til  \r\n\r\n vareartslighed. Men at denne regel skulle tages til indtægt for, at der  \r\n\r\n foreligger vareartslighed eller varekollision mellem hygiejnebind i klasse 05  \r\n\r\n på den ene side og barberingsprodukter i klasserne 03 og 08 på den anden side  \r\n\r\n er nok at strække reglen væsentligt længere end nogen sinde tilsigtet fra  \r\n\r\n lovgiver jvf. p. 48 og p. 106 f.f. fra Betænkning vedr en ny dansk lov om  \r\n\r\n varemærker fra 1959. </P>  \r\n\r\n<P>Spørgsmål om varekollision eller vareartslighed bør behandles efter  \r\n\r\n almindelige rationelle regler, altså sund fornuft afstemt med den praksis,  \r\n\r\n der har udviklet sig ved fortolkningen af § 6 stk. 1 i Varemærkeloven. </P>  \r\n\r\n<P>Påstanden om vareartslighed er efter vor opfattelse absolut ikke i  \r\n\r\n overensstemmelse med den praksis, der har udviklet sig i Patentdirektoratet  \r\n\r\n ved administrationen af 1959-loven med ændringer fra 1. januar 1960 til 1.  \r\n\r\n januar 1992 og ligeledes ved administrationen af den tilsvarende bestemmelse  \r\n\r\n i 1991-loven. </P>  \r\n\r\n<P>Vi henviser til støtte for dette synspunkt til vedlagte kopier fra  \r\n\r\n Registereringspraksis 1880-1980 p. 226, p. 228 og p. 231 (bilag 2-4),  \r\n\r\n hvorefter der ikke blev statueret forvekslelighed mellem nedennævnte mærke  \r\n\r\n uanset mærkeidentitet. Vi henviser til den indeholdte varefortegnelse og den  \r\n\r\n korte begrundelse for hver enkelt afgørelse: </P>  \r\n\r\n<P> <B>GOURMET/GOURMET </B></P>  \r\n\r\n<P>JADE/JADE </P>  \r\n\r\n<P>SIMPLICITY/SIMPLICITY </P>  \r\n\r\n<P>Det er efter vor opfattelse heller ikke nogen almindelig rationelle  \r\n\r\n regler, som taler for, at der burde statueres varekollision eller  \r\n\r\n vareartslighed mellem hygiejnebind og barberingsprodukter, og ingen ville vel  \r\n\r\n heller anføre, at der er varekollision eller vareartslighed mellem  \r\n\r\n varearterne toiletpapir i klasse 16 og deodoranter til personlig brug i  \r\n\r\n klasse 03, uanset at disse varer er til hygiejniske formål og til personlig  \r\n\r\n brug, og uanset at de forhandles samme steder. </P>  \r\n\r\n<P> Ad § 6 stk. 2: </P>  \r\n\r\n<P>Afgørelsen i Patentdirektoratet er truffet i henhold til 1959-loven, som  \r\n\r\n ændret i 1989, § 6 stk. 2 (den såkaldte KODAK-regel). </P>  \r\n\r\n<P>Klageren henviser ikke til denne bestemmelse hverken i klagen eller i  \r\n\r\n klagebegrundelsen, men til bestemmelsen i § 4 stk. 2 i den nugældende  \r\n\r\n varemærkelov af 6. juni 1991 med ikrafttræden 1. januar 1992. </P>  \r\n\r\n<P>Vi må derfor afvise klagen for så vidt angår henvisningen til § 4 stk. 2 i  \r\n\r\n 1991-loven, idet den påklagede afgørelse er afgjort i henhold til den  \r\n\r\n tidligere gældende varemærkelov fra 1959 med ændringer. </P>  \r\n\r\n<P>Vi henleder i øvrigt klagerens opmærksomhed på bestemmelsen i § 62 i den  \r\n\r\n nugældende varemærkelov, hvoraf det modsætningsvis fremgår, at bekendgjorte  \r\n\r\n ansøgninger ved lovens ikrafttræden den 1. januar 1992 behandles efter  \r\n\r\n bestemmelserne i den gamle lov. </P>  \r\n\r\n<P>Klageren har forsøgt at dokumentere, at mærket <B>CONTOUR</B> er kendt og  \r\n\r\n indarbejdet som varemærke for barberingsprodukter i Danmark. </P>  \r\n\r\n<P>Vi savner imidlertid ganske en virkelig overbevisende dokumentation for,  \r\n\r\n at klagerens mærke <B>CONTOUR</B> er et særligt stærkt indarbejdet varemærke.  \r\n\r\n Vi savner ligeledes dokumentation for, at det er kendt af så vide kredse i  \r\n\r\n befolkningen, altså ca. 80-90%, at det virkelig opfylder betingelserne for at  \r\n\r\n opnå KODAK-status. </P>  \r\n\r\n<P>Vi vedlægger kopi af Registreringspraksis 1880-1980 p. 54 (bilag 5) og gør  \r\n\r\n i særdeleshed opmærksom på punkterne 1-4 indføjet til teksten. </P>  \r\n\r\n<P>Mærket <B>CONTOUR</B> hører ikke til de særligt stærke og særprægede  \r\n\r\n mærker, og der kan som følge heraf heller ikke antages at foreligge en  \r\n\r\n utilbørlig udnyttelse af den good-will, der er knyttet til klagerens  \r\n\r\n varemærke <B>CONTOUR</B> . </P>  \r\n\r\n<P>I øvrigt ses mærket <B>CONTOUR</B> at være registreret flere gange  \r\n\r\n tidligere i varemærkeregistrer, jvf. </P>  \r\n\r\n<P>VR 120-1974 <B>CONTOUR</B>  </P>  \r\n\r\n<P>klasserne 05, 29, 30, 32 </P>  \r\n\r\n<P>VR 233 1982 <B>CONTOUR</B>  </P>  \r\n\r\n<P>klasse 27 </P>  \r\n\r\n<P>VR 2135 1984 <B>CONTOUR</B>  </P>  \r\n\r\n<P>klasse 05 </P>  \r\n\r\n<P>og alene af den grund kan bestemmelsen i KODAK-reglen ikke finde sted.'  \r\n\r\n</P>  \r\n\r\n<P>Ankenævnet har behandlet sagen på sit møde den 23. februar 1994. </P>  \r\n\r\n<P>For indsigeren mødte varemærkekonsulent Peter G. Olson og advokat Peter  \r\n\r\n Larsen. </P>  \r\n\r\n<P>Ansøgeren gav ikke møde. </P>  \r\n\r\n<P>Indsigeren anførte, at varemærkerne er identiske. Indsigermærket er så  \r\n\r\n indarbejdet, at det må antages beskyttet efter reglen i varemærkelovens § 6,  \r\n\r\n stk. 2a). I hvert fald er det så indarbejdet, at anvendelsen af mærket for  \r\n\r\n ansøgers varer vil være skadelig for indsigers renomme, jfr. varemærkelovens  \r\n\r\n § 6, stk. 2b). Med hensyn til den generelle forvekslelighed er der endeligt  \r\n\r\n anført, at der er tale om ligeartede varer, der udbydes samlet eller placeret  \r\n\r\n tæt op ad hinanden, således at der for forbrugerne kan opstå risiko for  \r\n\r\n forveksling med hensyn til oprindelsen. </P>  \r\n\r\n<P>Ankenævnet skal udtale: </P>  \r\n\r\n<P>Der findes ikke grundlag for at anvende bestemmelserne i varemærkelovens §  \r\n\r\n 6, stk. 2. </P>  \r\n\r\n<P>Ankenævnet finder under hensyn til, at der er tale om identiske mærker, og  \r\n\r\n til den brancheglidning, der har fundet sted for produkter til personlig  \r\n\r\n pleje, der udbydes samlet inden for samme synsfelt, at mærkerne, selv om de  \r\n\r\n vedrører forskellige klasser, for forbrugerne vil fremtræde som  \r\n\r\n forvekslelige, navnlig med hensyn til oprindelse, jfr. varemærkelovens § 14,  \r\n\r\n stk. 1, nr. 6, jfr. § 6, stk. 1. </P>  \r\n\r\n<P>Herefter </P>  \r\n\r\n<P>bestemmes: </P>  \r\n\r\n<P>Varemærkeansøgning nr. 6173/87 afslås. </P>  \r\n\r\n<P>Grønning-Nielsen. Hans Chr. Thomsen. S. Gulmann. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19946039425"
        },
        {
            "displayName": "Entydig dokumentidentifikation",
            "displayValue": "CA005896"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60394"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "28/04/1994"
        },
        {
            "displayName": "Administrerende myndighed",
            "displayValue": "Patentankenævnet"
        },
        {
            "displayName": "Ressortministeriets journalnummer",
            "displayValue": "V 84/91."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}