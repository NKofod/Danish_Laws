{
    "id": 28293,
    "title": "Aktindsigt i et dokument om den finansielle krise på Færøerne. Undtagne oplysninger",
    "documentTypeId": "300",
    "isSagsforlobPeriodValid": true,
    "shortName": "FOU nr 1996.107",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n En redaktionschef klagede over Finansministeriets afslag på  \r\n\r\n aktindsigt i et dokument om den finansielle krise på Færøerne. Der var tale  \r\n\r\n om  \r\n\r\n et notat fra Finansministeriet om forslag til mulige bestyrelsesmedlemmer for  \r\n\r\n Finansieringsfonden af 1992. Finansministeriet henviste som begrundelse for  \r\n\r\n afslaget til at adskillige af de personer som var nævnt i notatet, ikke var  \r\n\r\n klar over at de havde været bragt på tale som mulige bestyrelsesmedlemmer i  \r\n\r\n finansieringsfonden.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden udtalte at den generelle undtagelsesadgang i  \r\n\r\n offentlighedslovens § 13, stk. 1, nr. 6, alene kan begrænse aktindsigten når  \r\n\r\n hensynet til enkeltpersoner eller det offentliges interesser gør det klart  \r\n\r\n påkrævet. Ombudsmanden mente ikke at Finansministeriet havde godtgjort at  \r\n\r\n hensynet til de personer der var anført på listen, talte så tungtvejende imod  \r\n\r\n offentliggørelse at dette kunne begrunde anvendelse af § 13, stk. 1, nr. 6,  \r\n\r\n og  \r\n\r\n han bad derfor ministeriet om at genoptage sagen. (J.nr. 1995-1041-201).  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Aktindsigt i et dokument om den finansielle krise på  \r\n\r\n Færøerne. Undtagne oplysninger  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n En redaktionschef klagede  \r\n\r\n over Finansministeriets afslag på aktindsigt i dokumenter om den finansielle  \r\n\r\n krise på Færøerne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Dette gav anledning til at  \r\n\r\n jeg udtalte følgende om anvendelse af offentlighedslovens § 13, stk. 1, nr.  \r\n\r\n 6:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;  \r\n\r\n<B>  \r\n\r\n Notat fra Industriministeriet af 14. oktober 1992 om forslag til mulige  \r\n\r\n bestyrelsesmedlemmer for Finansieringsfonden af 1992 (sag nr. 95-372-78, akt  \r\n\r\n nr. 1)  \r\n\r\n</B>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Finansministeriet undtog i  \r\n\r\n sin oprindelige afgørelse af 10. april 1995 dokument nr. 1 i sag nr.  \r\n\r\n 95-372-78  \r\n\r\n fra aktindsigt med henvisning til offentlighedslovens § 7 og § 13. Efter  \r\n\r\n Deres  \r\n\r\n klage til mig oplyste Finansministeriet Dem i brev af 1. juni 1995 om at  \r\n\r\n henvisningen til offentlighedslovens § 7 var fejlagtig, men ministeriet  \r\n\r\n fastholdt  \r\n\r\n afslaget efter offentlighedslovens § 13, stk. 1, nr. 6.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Dokumenterne er udarbejdet af  \r\n\r\n Industriministeriet. Dette indebærer at dokumentet i forhold til  \r\n\r\n Finansministeriet ikke under nogen omstændigheder kunne betragtes som  \r\n\r\n internt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har gjort ministeriet  \r\n\r\n bekendt med min opfattelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Finansministeriet har i sin  \r\n\r\n sidste begrundelse for at undtage dokumentet fra retten til aktindsigt  \r\n\r\n henvist  \r\n\r\n til offentlighedslovens § 13, stk. 1, nr. 6.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Under mødet med mine  \r\n\r\n medarbejdere oplyste Finansministeriet at listen var udtryk for rent interne  \r\n\r\n overvejelser i ministerierne om hvem der var mulige emner til en  \r\n\r\n bestyrelsespost i Finansieringsfonden af 1992. Adskillige af de personer som  \r\n\r\n er nævnt på listen, ved ikke selv at de har været bragt på tale som  \r\n\r\n bestyrelsesmedlem. Da disse personer ikke selv har ønsket sig sat i  \r\n\r\n forbindelse  \r\n\r\n med finansieringsfonden, og da nogle af dem ikke har kendskab til at de har  \r\n\r\n indgået i overvejelserne om at besætte bestyrelsesposterne i forneden, har  \r\n\r\n Finansministeriet undtaget oplysningerne fra aktindsigt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter offentlighedslovens §  \r\n\r\n 13, stk. 1, nr. 6, kan retten til aktindsigt begrænses i det omfang det er  \r\n\r\n nødvendigt til beskyttelse af væsentlige hensyn til private og offentlige  \r\n\r\n interesser hvor hemmeligholdelse efter forholdets særlige karakter er  \r\n\r\n påkrævet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n En bestemmelse svarende til  \r\n\r\n offentlighedslovens § 13, stk. 1, nr. 6, blev indført ved offentlighedsloven  \r\n\r\n fra 1963. I betænkningen der lå til grund for lovforslaget (betænkning nr.  \r\n\r\n 325/1963), er på s. 64 om baggrunden for bestemmelsen anført at man  \r\n\r\n forudsatte  \r\n\r\n at der kun ville blive gjort brug af den under § 2, nr. 7, foreslåede  \r\n\r\n bestemmelse  \r\n\r\n i tilfælde, hvor hemmeligholdelse af hensyn til det offentliges eller  \r\n\r\n enkeltpersoners  \r\n\r\n interesse klart ville tilsige det.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Eksempelvis har bestemmelsen  \r\n\r\n været forudsat anvendt 1) til at nægte at give oplysninger om hvad der sker  \r\n\r\n under forhandlingerne i statens forligsinstitution for arbejdsstridigheder,  \r\n\r\n 2)  \r\n\r\n til at afslå en begæring om at gennemse erklæringer fra folketingsvælgere  \r\n\r\n indleveret  \r\n\r\n i forbindelse med anmeldelse af nye partier og 3) til at afslå aktindsigt i  \r\n\r\n skriftlige eksamensopgaver før afholdelse af eksamen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er i lovens forarbejder  \r\n\r\n (betænkning nr. 857/1978, s. 261) nævnt at bestemmelsen er blevet benyttet  \r\n\r\n til  \r\n\r\n at tilgodese beskyttelsesinteresser der som sådanne er anerkendt ved  \r\n\r\n udformningen af lovens øvrige undtagelsesbestemmelser, men hvor de  \r\n\r\n udtrykkelige  \r\n\r\n bestemmelser har vist sig utilstrækkelige.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg mener ikke at der er  \r\n\r\n udtrykkelige undtagelsesbestemmelser i offentlighedsloven der kan anvendes i  \r\n\r\n den foreliggende situation.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Undtagelsesbestemmelsen i  \r\n\r\n offentlighedslovens § 12, stk. 1, nr. 1, kan således ikke anvendes idet  \r\n\r\n oplysningerne alene drejer sig om navne på en række personer. Dette er ikke  \r\n\r\n oplysninger om enkeltpersoners 'private, herunder økonomiske, forhold'.  \r\n\r\n Derfor  \r\n\r\n er der ikke efter offentlighedslovens § 12, stk. 1, nr. 1, grundlag for at  \r\n\r\n afslå aktindsigt i oplysningerne om disse navne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Spørgsmålet er om der er  \r\n\r\n sådanne væsentlige hensyn til de personer der er nævnt på listen, at den  \r\n\r\n generelle undtagelsesadgang i offentlighedslovens § 13, stk. 1, nr. 6, finder  \r\n\r\n anvendelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har forståelse for at  \r\n\r\n Finansministeriet har anset hensynet til personer som end ikke selv er  \r\n\r\n bekendt  \r\n\r\n med at de indgår på en liste over mulige emner til en bestyrelsespost i  \r\n\r\n finansieringsfonden, for vægtigt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Industriministeriet har  \r\n\r\n imidlertid sendt listen til Finansministeriet med den virkning at dokumentet  \r\n\r\n hermed mistede sin interne karakter og derfor som udgangspunkt ville være  \r\n\r\n undergivet aktindsigt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er som anført forudsat i  \r\n\r\n forarbejderne at offentlighedslovens § 13, stk. 1, nr. 6, kun finder  \r\n\r\n anvendelse  \r\n\r\n i tilfælde hvor hensynet til enkeltpersoners eller det offentliges interesse  \r\n\r\n gør det klart påkrævet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter min opfattelse har  \r\n\r\n ministeriet ikke godtgjort at hensynet til de personer der er anført på  \r\n\r\n listen,  \r\n\r\n taler så tungtvejende imod offentliggørelse at det kan begrunde anvendelse af  \r\n\r\n offentlighedslovens § 13, stk. 1, nr. 6.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg mener derfor ikke at det  \r\n\r\n har været berettiget at Finansministeriet på dette grundlag afslog aktindsigt  \r\n\r\n i  \r\n\r\n oplysningerne om navne på de personer der ikke blev udpeget som medlemmer af  \r\n\r\n finansieringsfondens bestyrelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har gjort  \r\n\r\n Finansministeriet bekendt med min opfattelse og bedt ministeriet om at  \r\n\r\n genoptage  \r\n\r\n sagens behandling for så vidt angår dette dokument. Jeg har bedt ministeriet  \r\n\r\n om  \r\n\r\n at orientere mig om hvad ministeriet foretager sig i sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Finansministeriet meddelte  \r\n\r\n mig ved brev af 12. juni 1996 at ministeriet havde genoptaget sagen og givet  \r\n\r\n A  \r\n\r\n (fuldstændig eller delvis) aktindsigt i dette dokument.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/06/2003"
        },
        {
            "displayName": "Accession",
            "displayValue": "O19960010770"
        },
        {
            "displayName": "Entydig dokumentidentifikation",
            "displayValue": "AX004291"
        },
        {
            "displayName": "Dato for førstegangsindlæggelse",
            "displayValue": "23/06/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "107"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Finansministeriet"
        },
        {
            "displayName": "Underskriftdato",
            "displayValue": "01/01/1996"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Mødeoffentlighed",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens oplysning, tavshedspligt, offentlighed.",
                "Offentlighed"
            ]
        }
    ],
    "hasFobTags": true
}