{
    "id": 105314,
    "title": "Pressenævnets kendelse i sag 2007-6-567",
    "documentTypeId": "240",
    "isSagsforlobPeriodValid": true,
    "shortName": "KEN nr 10171 af 10/10/2007",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag 2007-6-567</p><div class=\"Resume\"><p class=\"Tekst2\"><div>Resumé</div></p><p class=\"Tekst2\"><div>Klager klagede over en artikel i Ekstra Bladet.</div></p><p class=\"Tekst2\"><div><span class=\"Bold\">Pressenævnets begrundelse og afgørelse:</span></div></p><p class=\"Tekst2\"><div><span class=\"Bold\">Det følger af de vejledende regler for god presseskik, at der skal iagttages varsomhed med meddelelser om, at politianmeldelse er indgivet mod en navngiven person.</span> <span class=\"Bold\">Meddelelser herom bør som regel ikke bringes, før anmeldelse har medført indgriben fra politiets eller anklagemyndighedens side.</span> <span class=\"Bold\">Dette gælder dog ikke, hvis det anmeldte forhold i forvejen er kendt i videre kredse, jf. punkt.</span> <span class=\"Bold\">C.7.</span></div></p><p class=\"Tekst2\"><div><span class=\"Bold\">Pressenævnet finder, at de omtalte politianmeldelser mod [K] i forvejen var kendt på baggrund af omfattende mediedækning.</span> <span class=\"Bold\">Det fremgår af artiklen, at der endnu ikke er rejst tiltale mod klager, og at han i øvrigt ”afviser alle anklager”.</span> <span class=\"Bold\">Nævnet udtaler her­efter ikke kritik.</span></div></p><p class=\"Tekst2\"><div><span class=\"Bold\">I overensstemmelse med redaktørens ret til at redigere mediet, er Ekstra Bladet berettiget til at beslutte, hvad man bringer i mediet - herunder at foretage en selvstændig behandling af en anmodning om avisomtale.</span> <span class=\"Bold\">Nævnet finder, at Ekstra Bladet ikke har tilsidesat god presseskik ved den skete omtale.</span></div></p></div><p class=\"Tekst2\"><div align=\"Left\">[K] har klaget til Pressenævnet over en artikel i Ekstra Bladet den 14. august 2007, idet han mener, at god presseskik er tilsidesat.</div></p><p class=\"Tekst2\"><div align=\"Left\"><span class=\"BoldUnderline\">1.</span> <span class=\"BoldUnderline\">Sagsfremstilling</span></div></p><p class=\"Tekst2\"><div align=\"Left\">Ekstra Bladet bragte den 14. august 2007 under overskriften <span class=\"Italic\">”Politismøl i sag om model-sex” </span>og underoverskriften <span class=\"Italic\">”Lang ventetid på anklageskrift i sag mod sex-dømt pigefotograf”</span> følgende artikel:</div></p><p class=\"Tekst2\"><div align=\"Left\">”Selv om politiet i Århus allerede i foråret meddelte den 50-årige pigefotograf [K], at han er blevet sigtet for to gange voldtægt, et forsøg på voldtægt samt to tilfælde af blufærdighedskrænkelse plus optagelse af børneporno, ligger sagen i dag som en støvsamler på politigården.</div></p><p class=\"Tekst2\"><div align=\"Left\">…</div></p><p class=\"Tekst2\"><div align=\"Left\">De fem tidligere modeller har alle følt sig krænket af fotografens stærkt intime adfærd under optagelserne. To har anmeldt regulære voldtægter, men samtlige hændelser ligger flere år tilbage. Og i alle de anmeldte tilfælde har politiet kun anmeldelsernes ord for, at de er blevet forulempet.</div></p><p class=\"Tekst2\"><div align=\"Left\">I Ekstra Bladet i mandag afviste den i dag tysk bosatte pigefotograf alle anklager som udtryk for pigernes kollektive hævntørst mod ham efter en stærkt kritisk behandling i tv-programmet ”Operation X”.</div></p><p class=\"Tekst2\"><div align=\"Left\"><span class=\"Italic\">Nøgenmodeller anmeldt</span></div></p><p class=\"Tekst2\"><div align=\"Left\">Samtidig fortalte han, at de fem piger fra straffesagen alle er blevet meldt til politiet for falsk anmeldelse.</div></p><p class=\"Tekst2\"><div align=\"Left\">…”</div></p><p class=\"Tekst2\"><div align=\"Left\">Forud for artiklen har [K]s fotografvirksomhed været omtalt i både tv og den skrevne presse, efter at der i tv-programmet ”Operation X” blev vist optagelser fra fotooptagelser i klagers atelier. Ekstra Bladet bragte en artikelserie den 13. august 2007 bl.a. omhandlende fem modellers politianmeldelser mod klager. I den forbindelse var indsat en artikel, hvor klager nægtede sig skyldig.</div></p><p class=\"Tekst2\"><div align=\"Left\"><span class=\"BoldUnderline\">2.</span> <span class=\"BoldUnderline\">Parternes synspunkter</span></div></p><p class=\"Tekst2\"><div align=\"Left\">[K] har anført, at Ekstra Bladet har tilsidesat god presseskik ved at skrive om sager, hvor han som privatperson er under anklage for overtrædelse af straffeloven. Han sendte materialet til Ekstra Bladet, således at mediet kunne gøre opmærksom på det stigende antal anmeldte voldtægter og falske anklager og derved rejse en politisk debat. Ekstra Bladet kontaktede klager og oplyste, at man gerne ville skrive artiklen om det aktuelle problem. Mediet gjorde opmærksom på det besynderlige i de rejste tiltaler mod klager, alligevel skrev Ekstra Bladet en artikel, der alene bygger på indicier af ringe værdi.</div></p><p class=\"Tekst2\"><div align=\"Left\">[K] har videre anført, at når Ekstra Bladet skriver, at der er ”lang ventetid på anklageskrift i sag mod sex-dømt fotograf”, er dette det samme som at anføre, at klager er skyldig og bør tiltales. Dette underbygges af mediets udokumenterede påstande, herunder udsagnet ”De fem tidligere modeller har alle følt sig krænket af fotografens stærkt intime adfærd under optagelserne”.</div></p><p class=\"Tekst2\"><div align=\"Left\">Ekstra Bladet har anført, at klager selv henvendte sig til avisen for at få omtalt Århus Politis efter hans opfattelse kritisable adfærd under efterforskningen af anmelderne. Når klager selv fremkalder omtalen, må han affinde sig med, at avisen foretager en selvstændig behandling af forløbet.</div></p><p class=\"Tekst2\"><div align=\"Left\">Ekstra Bladet har anført, at mediet kontaktede flere af de kvinder, der har politianmeldt klager for overgreb af seksuel karakter, ligesom klager selv fik lejlighed til at forsvare sig. Ved at lade klager forsvare sig, tog avisen ikke stilling til skyldsspørgsmålet.</div></p><p class=\"Tekst2\"><div align=\"Left\"><span class=\"BoldUnderline\">3.</span> <span class=\"BoldUnderline\">Pressenævnets begrundelse og afgørelse</span><span class=\"Bold\">:</span></div></p><p class=\"Tekst2\"><div align=\"Left\">I sagens behandling har følgende nævnsmedlemmer deltaget:</div></p><p class=\"Tekst2\"><div align=\"Left\">Jytte Scharling, Dorthe Carlsen, Kaare R. Skou og Ole Askvig.</div></p><p class=\"Tekst2\"><div align=\"Left\">Det følger af de vejledende regler for god presseskik, at der skal iagttages varsomhed med meddelelser om, at politianmeldelse er indgivet mod en navngiven person. Meddelelser herom bør som regel ikke bringes, før anmeldelse har medført indgriben fra politiets eller anklagemyndighedens side. Dette gælder dog ikke, hvis det anmeldte forhold i forvejen er kendt i videre kredse, jf. punkt. C.7.</div></p><p class=\"Tekst2\"><div align=\"Left\">Pressenævnet finder, at de omtalte politianmeldelser mod [K] i forvejen var kendt på baggrund af omfattende mediedækning. Det fremgår af artiklen, at der endnu ikke er rejst tiltale mod klager, og at han i øvrigt ”afviser alle anklager”. Nævnet udtaler her­efter ikke kritik.</div></p><p class=\"Tekst2\"><div align=\"Left\">I overensstemmelse med redaktørens ret til at redigere mediet, er Ekstra Bladet berettiget til at beslutte, hvad man bringer i mediet - herunder at foretage en selvstændig behandling af en anmodning om avisomtale. Nævnet finder, at Ekstra Bladet ikke har tilsidesat god presseskik ved den skete omtale.</div></p><p class=\"Tekst2\"><div align=\"Left\">Afgjort den 10. oktober 2007.</div></p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/10/2007"
        },
        {
            "displayName": "Accession",
            "displayValue": "W20071017125"
        },
        {
            "displayName": "Entydig dokumentidentifikation",
            "displayValue": "AA003922"
        },
        {
            "displayName": "Dato for indlæggelse",
            "displayValue": "16/10/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10171"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "10/10/2007"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2007-6-567"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}