{
    "id": 111757,
    "title": "1994 LSF 195   FORSLAG TIL LOV OM STATSGARANTEREDE STUDIELÅN ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 195",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 195 </P>  \r\n\r\n<P></P>  \r\n\r\n<P>Forslag til Lov om statsgaranterede studielån </P>  \r\n\r\n<P></P>  \r\n\r\n<P>Fremsat af finansministeren (Mogens Lykketoft) </P>  \r\n\r\n<P></P>  \r\n\r\n<P>den 5. april 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 24. maj 1995 </P>  \r\n\r\n<P></P>  \r\n\r\n<P><a href=\"document.aspx?accn=A19950037230\"> Lov nr. 372 af 14/06/1995</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Kongeriget Danmarks Hypotekbank og Finansforvaltning  \r\n\r\n (Hypotekbanken) administrerer statens garantiforpligtelse for  \r\n\r\n statsgaranterede studielån i pengeinstitutter, der er ydet efter  \r\n\r\n bestemmelserne om statsgaranterede studielån i den tidligere lovgivning om  \r\n\r\n statens uddannelsesstøtte. </P>  \r\n\r\n<P> <I>Stk. 2.</I> Garantien omfatter ud over lånebeløbet de renter og  \r\n\r\n omkostninger m.v., der følger af låneforholdet. </P>  \r\n\r\n<P> <I>Stk. 3.</I> Garantien ophører senest 15 år efter det tidspunkt, hvor  \r\n\r\n den uddannelsessøgende har afsluttet eller afbrudt uddannelsen. Hypotekbanken  \r\n\r\n kan forlænge garantien, når omstændighederne taler herfor. </P>  \r\n\r\n<P> <B>§ 2.</B> For statsgaranterede studielån gælder følgende vilkår: </P>  \r\n\r\n<P>1) Tilbagebetalingen af lånet inklusive renter og omkostninger m.v. skal  \r\n\r\n normalt begyndes 1 år efter det tidspunkt, hvor låntager afslutter eller  \r\n\r\n afbryder sin uddannelse. Hvis låntager senere begynder på eller genoptager en  \r\n\r\n uddannelse, udsættes tilbagebetalingen normalt fra dette tidspunkt. </P>  \r\n\r\n<P>2) Tilbagebetalingen skal ske med passende rater i forhold til gældens  \r\n\r\n størrelse og inden for garantiperioden. </P>  \r\n\r\n<P> <I>Stk. 2.</I> Finansministeren kan fastsætte regler om administrationen  \r\n\r\n af garantien, herunder om låntagers pligt til at give de oplysninger, der er  \r\n\r\n nødvendige for tilbagebetaling af lån. </P>  \r\n\r\n<P> <B>§ 3.</B> Hypotekbanken indfrier på statskassens vegne misligholdte  \r\n\r\n statsgaranterede studielån. Finansministeren kan fastsætte regler om  \r\n\r\n betingelserne for indfrielse af misligholdte lån. </P>  \r\n\r\n<P> <B>§ 4.</B> Indfriede statsgaranterede studielån administreres af  \r\n\r\n Hypotekbanken, der søger kravene inddrevet hos låntagerne. </P>  \r\n\r\n<P> <I>Stk. 2.</I> Finansministeren fastsætter renten for indfriede  \r\n\r\n statsgaranterede studielån. Renten fastsættes for et halvt år ad gangen under  \r\n\r\n hensyn til renten for studielån i det forudgående halvår i de mest betydende  \r\n\r\n pengeinstitutter. </P>  \r\n\r\n<P> <B>§ 5.</B> Pengeinstitutterne skal give Hypotekbanken oplysninger om den  \r\n\r\n statsgaranterede studiegæld for alle låntagere. Finansministeren kan  \r\n\r\n fastsætte regler herom, herunder om form og indhold af oplysningerne. </P>  \r\n\r\n<P> <B>§ 6.</B> Misligholdt gæld efter § 4 samt efter bestemmelserne om  \r\n\r\n statsgaranterede studielån i den tidligere lovgivning om statens  \r\n\r\n uddannelsesstøtte kan med tillæg af renter og omkostninger inddrives ved  \r\n\r\n indeholdelse i løn m.v. hos den pågældende efter reglerne for inddrivelse af  \r\n\r\n personlige skatter i kildeskatteloven. </P>  \r\n\r\n<P> <I>Stk. 2.</I> Finansministeren kan fastsætte nærmere regler om  \r\n\r\n fremgangsmåden i forbindelse med lønindeholdelsen, herunder om klageadgang og  \r\n\r\n klagefrist. </P>  \r\n\r\n<P> <B>§ 7.</B> Hypotekbanken kan hos skattemyndighederne og andre offentlige  \r\n\r\n myndigheder indhente de oplysninger om låntager, der er nødvendige for at  \r\n\r\n administrere krav efter §§ 1 og 4, herunder oplysninger om indkomst- og  \r\n\r\n formueforhold. Oplysningerne kan overføres elektronisk til Hypotekbanken på  \r\n\r\n edb-medie. </P>  \r\n\r\n<P> <B>§ 8.</B> De afgørelser, som Hypotekbanken kan træffe efter § 2, kan  \r\n\r\n efter finansministerens bestemmelse helt eller delvis henlægges til  \r\n\r\n pengeinstitutterne. </P>  \r\n\r\n<P> <I>Stk. 2.</I> Pengeinstitutternes afgørelser kan indbringes for  \r\n\r\n Hypotekbanken, hvis afgørelse ikke kan indbringes for anden administrativ  \r\n\r\n myndighed. </P>  \r\n\r\n<P> <B>§ 9.</B> I forskrifter, der udfærdiges efter loven, kan der fastsættes  \r\n\r\n straf af bøde for overtrædelse af bestemmelserne i forskrifterne. </P>  \r\n\r\n<P> <I>Stk. 2.</I> Er en overtrædelse begået af et selskab, en forening, en  \r\n\r\n selvejende institution eller lignende, kan der pålægges den juridiske person  \r\n\r\n som sådan bødeansvar. Er overtrædelsen begået af staten, en kommune eller et  \r\n\r\n kommunalt fællesskab, jf. § 60 i lov om kommunernes styrelse, kan der  \r\n\r\n pålægges staten, kommunen eller det kommunale fællesskab bødeansvar. </P>  \r\n\r\n<P> <B>§ 10.</B> I lov om tilskud til afvikling af studiegæld og om  \r\n\r\n eftergivelse af studiegæld, jf. lovbekendtgørelse nr. 6 af 5. januar 1994,  \r\n\r\n foretages følgende ændringer: </P>  \r\n\r\n<P> <B>1.</B> I <I>§ 5</I> ændres &#187;lov om statens  \r\n\r\n uddannelsesstøtte&#171; til: &#187;lov om statsgaranterede studielån&#171;.  \r\n\r\n</P>  \r\n\r\n<P> <B>2.</B> I <I>§ 15, stk. 1,</I> indsættes efter &#187;lov om statens  \r\n\r\n uddannelsesstøtte&#171;: &#187;og lov om statsgaranterede studielån&#171;.  \r\n\r\n</P>  \r\n\r\n<P> <B>§ 11.</B> Loven træder i kraft den 1. januar 1996. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> Kongeriget Danmarks Hypotekbank og Finansforvaltning  \r\n\r\n (Hypotekbanken) administrerer statens garantiforpligtelse for  \r\n\r\n statsgaranterede studielån i pengeinstitutter, der er ydet efter  \r\n\r\n bestemmelserne om statsgaranterede studielån i den tidligere lovgivning om  \r\n\r\n statens uddannelsesstøtte. </P>  \r\n\r\n<P> <I>Stk. 2.</I> Garantien omfatter ud over lånebeløbet de renter og  \r\n\r\n omkostninger m.v., der følger af låneforholdet. </P>  \r\n\r\n<P> <I>Stk. 3.</I> Garantien ophører senest 15 år efter det tidspunkt, hvor  \r\n\r\n den uddannelsessøgende har afsluttet eller afbrudt uddannelsen. Hypotekbanken  \r\n\r\n kan forlænge garantien, når omstændighederne taler herfor. </P>  \r\n\r\n<P> <B>§ 2.</B> For statsgaranterede studielån gælder følgende vilkår: </P>  \r\n\r\n<P>1) Tilbagebetalingen af lånet inklusive renter og omkostninger m.v. skal  \r\n\r\n normalt begyndes 1 år efter det tidspunkt, hvor låntager afslutter eller  \r\n\r\n afbryder sin uddannelse. Hvis låntager senere begynder på eller genoptager en  \r\n\r\n uddannelse, udsættes tilbagebetalingen normalt fra dette tidspunkt. </P>  \r\n\r\n<P>2) Tilbagebetalingen skal ske med passende rater i forhold til gældens  \r\n\r\n størrelse og inden for garantiperioden. </P>  \r\n\r\n<P> <I>Stk. 2.</I> Finansministeren kan fastsætte regler om administrationen  \r\n\r\n af garantien, herunder om låntagers pligt til at give de oplysninger, der er  \r\n\r\n nødvendige for tilbagebetaling af lån. </P>  \r\n\r\n<P> <B>§ 3.</B> Hypotekbanken indfrier på statskassens vegne misligholdte  \r\n\r\n statsgaranterede studielån. Finansministeren kan fastsætte regler om  \r\n\r\n betingelserne for indfrielse af misligholdte lån. </P>  \r\n\r\n<P> <B>§ 4.</B> Indfriede statsgaranterede studielån administreres af  \r\n\r\n Hypotekbanken, der søger kravene inddrevet hos låntagerne. </P>  \r\n\r\n<P> <I>Stk. 2.</I> Finansministeren fastsætter renten for indfriede  \r\n\r\n statsgaranterede studielån. Renten fastsættes for et halvt år ad gangen under  \r\n\r\n hensyn til renten for studielån i det forudgående halvår i de mest betydende  \r\n\r\n pengeinstitutter. </P>  \r\n\r\n<P> <B>§ 5.</B> Pengeinstitutterne skal give Hypotekbanken oplysninger om den  \r\n\r\n statsgaranterede studiegæld for alle låntagere. Finansministeren kan  \r\n\r\n fastsætte regler herom, herunder om form og indhold af oplysningerne. </P>  \r\n\r\n<P> <B>§ 6.</B> Misligholdt gæld efter § 4 samt efter bestemmelserne om  \r\n\r\n statsgaranterede studielån i den tidligere lovgivning om statens  \r\n\r\n uddannelsesstøtte kan med tillæg af renter og omkostninger inddrives ved  \r\n\r\n indeholdelse i løn m.v. hos den pågældende efter reglerne for inddrivelse af  \r\n\r\n personlige skatter i kildeskatteloven. </P>  \r\n\r\n<P> <I>Stk. 2.</I> Finansministeren kan fastsætte nærmere regler om  \r\n\r\n fremgangsmåden i forbindelse med lønindeholdelsen, herunder om klageadgang og  \r\n\r\n klagefrist. </P>  \r\n\r\n<P> <B>§ 7.</B> Hypotekbanken kan hos skattemyndighederne og andre offentlige  \r\n\r\n myndigheder indhente de oplysninger om låntager, der er nødvendige for at  \r\n\r\n administrere krav efter §§ 1 og 4, herunder oplysninger om indkomst- og  \r\n\r\n formueforhold. Oplysningerne kan overføres elektronisk til Hypotekbanken på  \r\n\r\n edb-medie. </P>  \r\n\r\n<P> <B>§ 8.</B> De afgørelser, som Hypotekbanken kan træffe efter § 2, kan  \r\n\r\n efter finansministerens bestemmelse helt eller delvis henlægges til  \r\n\r\n pengeinstitutterne. </P>  \r\n\r\n<P> <I>Stk. 2.</I> Pengeinstitutternes afgørelser kan indbringes for  \r\n\r\n Hypotekbanken, hvis afgørelse ikke kan indbringes for anden administrativ  \r\n\r\n myndighed. </P>  \r\n\r\n<P> <B>§ 9.</B> I forskrifter, der udfærdiges efter loven, kan der fastsættes  \r\n\r\n straf af bøde for overtrædelse af bestemmelserne i forskrifterne. </P>  \r\n\r\n<P> <I>Stk. 2.</I> Er en overtrædelse begået af et selskab, en forening, en  \r\n\r\n selvejende institution eller lignende, kan der pålægges den juridiske person  \r\n\r\n som sådan bødeansvar. Er overtrædelsen begået af staten, en kommune eller et  \r\n\r\n kommunalt fællesskab, jf. § 60 i lov om kommunernes styrelse, kan der  \r\n\r\n pålægges staten, kommunen eller det kommunale fællesskab bødeansvar. </P>  \r\n\r\n<P> <B>§ 10.</B> I lov om tilskud til afvikling af studiegæld og om  \r\n\r\n eftergivelse af studiegæld, jf. lovbekendtgørelse nr. 6 af 5. januar 1994,  \r\n\r\n foretages følgende ændringer: </P>  \r\n\r\n<P> <B>1.</B> I <I>§ 5</I> ændres &#187;lov om statens  \r\n\r\n uddannelsesstøtte&#171; til: &#187;lov om statsgaranterede studielån&#171;.  \r\n\r\n</P>  \r\n\r\n<P> <B>2.</B> I <I>§ 15, stk. 1,</I> indsættes efter &#187;lov om statens  \r\n\r\n uddannelsesstøtte&#171;:&#187;og lov om statsgaranterede studielån&#171;.  \r\n\r\n</P>  \r\n\r\n<P> <B>§ 11.</B> Loven træder i kraft den 1. januar 1996. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Formålet med lovforslaget er alene at videreføre de hidtil gældende  \r\n\r\n bestemmelser om statsgaranterede studielån i lov om statens  \r\n\r\n uddannelsesstøtte, jf. lovbekendtgørelse nr. 336 af 2. maj 1994. Disse  \r\n\r\n bestemmelser udgår samtidig af det forslag til ny lov om statens  \r\n\r\n uddannelsesstøtte, som er fremsat af undervisningsministeren sideløbende med  \r\n\r\n dette forslag. Det er således ikke med lovforslaget tilsigtet at gennemføre  \r\n\r\n ændringer i de hidtidige bestemmelser eller administrativ praksis. </P>  \r\n\r\n<P>Baggrunden for denne formelle ændring er dels, at administrationen af  \r\n\r\n statens garantiforpligtelse for studielån i pengeinstitutter overgik til  \r\n\r\n Finansministeriet i 1992 og dels, at der ikke længere ydes nye garantier for  \r\n\r\n sådanne lån. </P>  \r\n\r\n<P>Ved kongelig resolution af 30. august 1991, jf. Statsministeriets  \r\n\r\n bekendtgørelse nr. 640 af 3. september 1991, blev det bestemt, at  \r\n\r\n administrationen af statens garantiforpligtelse for studielån i  \r\n\r\n pengeinstitutterne skulle overføres fra det daværende Undervisnings- og  \r\n\r\n Forskningsministerium til Finansministeriet. Finansministeriet har henlagt  \r\n\r\n området til Kongeriget Danmarks Hypotekbank og Finansforvaltning, som i  \r\n\r\n forvejen forestår inddrivelsen af misligholdte studielån, efter at statens  \r\n\r\n garantiforpligtelse har måttet indfries. </P>  \r\n\r\n<P>Ved bekendtgørelse nr. 82 af 5. februar 1992 har Finansministeriet fastsat  \r\n\r\n nærmere bestemmelser om Hypotekbankens administration af statens  \r\n\r\n garantiforpligtelse. </P>  \r\n\r\n<P>Uddannelsesstøtte i form af statsgaranti til uddannelsessøgendes lån i  \r\n\r\n pengeinstitutter blev ydet fra begyndelsen af 1960'erne indtil udgangen af  \r\n\r\n juli 1993. Adgangen til at få uddannelsessstøtte i form af statsgaranterede  \r\n\r\n studielån i pengeinstitutter blev allerede fra 1988 helt afskaffet for så  \r\n\r\n vidt angår nye studerende, medens uddannelsessøgende, der allerede var i gang  \r\n\r\n med en videregående uddannelse, fortsat kunne søge om statsgaranterede  \r\n\r\n studielån indtil udgangen af juli 1993. Lånene afskaffedes som led i den  \r\n\r\n samlede omlægning af uddannelsesstøtten, hvor hensigten blandt andet var at  \r\n\r\n begrænse de uddannelsessøgendes gældssætning. </P>  \r\n\r\n<P>Antallet af statsgaranterede studielån har været konstant faldende siden  \r\n\r\n slutningen af 1980'erne, hvor garantimassen udgjorde ca. 7 mia. kr. Ved  \r\n\r\n udgangen af 1993 bestod den eksisterende garantimasse af 64.740 lån i  \r\n\r\n pengeinstitutterne til et samlet beløb på 4,3 mia. kr. </P>  \r\n\r\n<P>Da afviklingen af de resterende garantiforpligtelser således er uafhængig  \r\n\r\n af studiestøttelovgivningen i øvrigt, har man fundet det mest hensigtmæssigt  \r\n\r\n i forbindelse med en ny lov om statens uddannelsesstøtte, at bestemmelserne  \r\n\r\n om statsgaranterede studielån udgår af udddannelsesstøttelovgivningen og  \r\n\r\n overføres til en selvstændig lov under Finansministeriet. </P>  \r\n\r\n<P>Som nævnt forestår Hypotekbanken inddrivelsen af misligholdte og opsagte  \r\n\r\n statsgaranterede studielån efter indfrielse af fordringen over for det  \r\n\r\n långivende pengeinstitut. Herudover forestår Hypotekbanken inddrivelsen af  \r\n\r\n misligholdte og opsagte statslån, jf. bestemmelserne herom i lov om statens  \r\n\r\n uddannelsesstøtte. Disse bestemmelser videreføres uændret i forslaget til ny  \r\n\r\n lov om statens uddannelsestøtte. </P>  \r\n\r\n<P>Inddrivelsen sker ved indgåelse af afviklingsordninger med låntagerne samt  \r\n\r\n om nødvendigt ved modregning i tilgodehavender hos det offentlige, retslig  \r\n\r\n inkasso og - siden 1988 - ved indeholdelse i låntagerens lønindkomster m.v.  \r\n\r\n</P>  \r\n\r\n<P> <I>Administrative og økonomiske konsekvenser</I>  </P>  \r\n\r\n<P>Lovforslaget har ingen administrative eller økonomiske konsekvenser. </P>  \r\n\r\n<P> <I>Forholdet til EU-retten</I>  </P>  \r\n\r\n<P>Lovforslaget rejser ikke spørgsmål om forholdet til EU-retten. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til §§ 1-3 </P>  \r\n\r\n<P>Forslagene svarer til bestemmelserne i §§ 16-18 i den hidtil gældende lov  \r\n\r\n om statens uddannelsesstøtte. </P>  \r\n\r\n<P>For så vidt angår spørgsmålet om eventuel udsættelse med tilbagebetaling  \r\n\r\n af et statsgaranteret studielån, jf. forslagets § 2, stk. 1, nr. 1, bemærkes,  \r\n\r\n at udsættelse på grund af påbegyndt eller genoptaget uddannelse kun kan  \r\n\r\n bevilges, såfremt udddannelsen er godkendt som en uddannelse, der giver ret  \r\n\r\n til statens uddannelsesstøtte, eller er en forskeruddannelse. </P>  \r\n\r\n<P> <I>Til §§ 4-5</I>  </P>  \r\n\r\n<P>Forslagene svarer til bestemmelserne i §§ 19 og 20 i den hidtil gældende  \r\n\r\n lov om statens uddannelsesstøtte. </P>  \r\n\r\n<P> <I>Til § 6</I>  </P>  \r\n\r\n<P>Hjemlen til indeholdelse i løn i forbindelse med inddrivelse af  \r\n\r\n misligholdte, indfriede statsgaranterede studielån har hidtil været indeholdt  \r\n\r\n i den generelle hjemmel i § 20 a i lov om statens uddannelsestøtte til  \r\n\r\n lønindeholdelse for misligholdt studiegæld. </P>  \r\n\r\n<P> <I>Til §§ 7-8</I>  </P>  \r\n\r\n<P>Forslagene svarer til bestemmelserne i § 22, stk. 5, og § 23 a i den  \r\n\r\n hidtil gældende lov om statens uddannelsesstøtte, idet der alene er foretaget  \r\n\r\n konsekvensrettelser i paragrafhenvisningerne. De oplysninger, som  \r\n\r\n Hypotekbanken kan indhente hos skattemyndighederne m.fl., anvendes dels i  \r\n\r\n forbindelse med kontrol og opgørelse af statens garantiforpligtelse og dels i  \r\n\r\n forbindelse med den efterfølgende inddrivelse af misligholdte studielån,  \r\n\r\n herunder i administrationen af lønindeholdelsesadgangen. </P>  \r\n\r\n<P> <I>Til § 9</I>  </P>  \r\n\r\n<P>Den foreslåede hjemmel vil som hidtil blive udnyttet til at fastsætte  \r\n\r\n bødestraf for overtrædelse af bestemmelserne i de regler, som  \r\n\r\n finansministeren i medfør af § 6, stk. 2, kan fastsætte om fremgangsmåden i  \r\n\r\n forbindelse med inddrivelse af misligholdt gæld ved indeholdelse i løn m.v.  \r\n\r\n hos den pågældende. Forslaget svarer således til § 20 a, sidste led, i den  \r\n\r\n hidtil gældende lov om statens uddannelsesstøtte. </P>  \r\n\r\n<P> <I>Til § 10</I>  </P>  \r\n\r\n<P>Forslagene til ændring af lov om tilskud til afvikling af studiegæld og om  \r\n\r\n eftergivelse af studiegæld er alene konsekvensrettelser som følge af, at  \r\n\r\n bestemmelserne om statsgaranterede studielån i pengeinstitutter nu foreslås  \r\n\r\n overført til en særskilt lov. </P>  \r\n\r\n<P> <I>Til § 11</I>  </P>  \r\n\r\n<P>Af koordineringsmæssige årsager foreslås det, at loven træder i kraft på  \r\n\r\n samme tidspunkt som forslaget til ny lov om statens uddannelsesstøtte. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/06/1995"
        },
        {
            "displayName": "Accession",
            "displayValue": "199412K00195"
        },
        {
            "displayName": "Entydig dokumentidentifikation",
            "displayValue": "CL001024"
        },
        {
            "displayName": "Dato for førstegangsindlæggelse",
            "displayValue": "15/06/1995"
        },
        {
            "displayName": "Dato for indlæggelse",
            "displayValue": "15/06/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "195"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}