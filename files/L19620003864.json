{
    "id": 70811,
    "title": "Bekendtgørelse om Danmarks ratifikation af en den 23. marts 1962 i Helsingfors undertegnet samarbejdsoverenskomst mellem Danmark, Finland, Island, Norge og Sverige. ",
    "documentTypeId": "220",
    "isSagsforlobPeriodValid": false,
    "shortName": "BKI nr 38 af 26/07/1962",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om Danmarks ratifikation af en  \r\n\r\n den 23. marts 1962 i Helsingfors undertegnet samarbejdsoverenskomst mellem  \r\n\r\n Danmark, Finland, Island, Norge og Sverige. </H1>  \r\n\r\n<P></P>  \r\n\r\n<P>Ved kgl. resolution af 16. maj 1962, og efter at folketinget den 15. maj  \r\n\r\n 1962 dertil har meddelt sit samtykke, har Danmark ratificeret den under 23.  \r\n\r\n marts 1962 i Helsingfors undertegnede samarbejdsoverenskomst mellem Danmark,  \r\n\r\n Finland, Island, Norge og Sverige. Overenskomstens ordlyd er som følger: </P>  \r\n\r\n<P> <B>SAMARBEJDSOVERENSKOMST</B>  </P>  \r\n\r\n<P> <B>mellem Danmark, Finland, Island, Norge og Sverige</B>  </P>  \r\n\r\n<P>Danmarks, Finlands, Islands, Norges og Sveriges regeringer </P>  \r\n\r\n<P>som yderligere vil fremme det nære fællesskab, der i kultur samt i rets-  \r\n\r\n og samfundsopfattelse består mellem de nordiske folk og yderligere vil  \r\n\r\n udvikle samarbejdet mellem de nordiske lande; </P>  \r\n\r\n<P>som tilstræber at gennemføre ensartede retsregler i de nordiske lande i så  \r\n\r\n mange henseender som muligt; </P>  \r\n\r\n<P>som på alle de områder, hvor forudsætningerne derfor er til stede, vil  \r\n\r\n tilvejebringe en hensigtsmæssig arbejdsdeling mellem landene; </P>  \r\n\r\n<P>som vil fortsætte det for landene betydningsfulde samarbejde inden for  \r\n\r\n Nordisk Råd og inden for de øvrige samarbejdsorganer; </P>  \r\n\r\n<P>er blevet enige om følgende bestemmelser: </P>  \r\n\r\n<P>Indledende bestemmelse </P>  \r\n\r\n<P>Artikel 1 </P>  \r\n\r\n<P>De kontraherende parter skal bestræbe sig på at bevare og yderligere  \r\n\r\n udvikle samarbejdet mellem landene på det retslige, det kulturelle, det  \r\n\r\n sociale og det økonomiske område såvel som i spørgsmål vedrørende  \r\n\r\n samfærdselen. </P>  \r\n\r\n<P>Retsligt samarbejde </P>  \r\n\r\n<P>Artikel 2 </P>  \r\n\r\n<P>De kontraherende parter skal fortsætte arbejdet med at opnå den størst  \r\n\r\n mulige retslige ligestilling mellem statsborgere i et nordisk land, som  \r\n\r\n opholder sig i et andet nordisk land end hjemlandet, og opholdslandets  \r\n\r\n statsborgere. </P>  \r\n\r\n<P>Artikel 3 </P>  \r\n\r\n<P>De kontraherende parter skal søge at lette adgangen for statsborgere i et  \r\n\r\n nordisk land til at opnå statsborgerskab i et andet nordisk land. </P>  \r\n\r\n<P>Artikel 4 </P>  \r\n\r\n<P>De kontraherende parter skal fortsætte lovgivningssamarbejdet med henblik  \r\n\r\n på at opnå den størst mulige overensstemmelse på privatrettens område. </P>  \r\n\r\n<P>Artikel 5 </P>  \r\n\r\n<P>De kontraherende parter bør tilstræbe ensartede bestemmelser om  \r\n\r\n forbrydelser og strafferetlig retsfølger. </P>  \r\n\r\n<P>Med hensyn til forbrydelser, der er begået i et nordisk land, bør  \r\n\r\n efterforskning og strafforfølgning i videst mulig udstrækning kunne finde  \r\n\r\n sted også i et andet nordisk land. </P>  \r\n\r\n<P>Artikel 6 </P>  \r\n\r\n<P>De kontraherende parter skal tilstræbe indbyrdes samordning af anden  \r\n\r\n lovgivning end den her nævnte på områder, hvor dette findes hensigtsmæssigt.  \r\n\r\n</P>  \r\n\r\n<P>Artikel 7 </P>  \r\n\r\n<P>Enhver af de kontraherende parter bør virke for at gennemføre sådanne  \r\n\r\n bestemmelser, at afgørelser truffet af domstole eller andre myndigheder i et  \r\n\r\n andet nordisk land tillige kan fuldbyrdes inden for partens område: </P>  \r\n\r\n<P>Kulturelt samarbejde </P>  \r\n\r\n<P>Artikel 8 </P>  \r\n\r\n<P>I alle de nordiske lande skal undervisningen og uddannelsen i skolerne i  \r\n\r\n passende omfang omfatte undervisningen i de øvrige nordiske landes sprog,  \r\n\r\n kultur og almindelige samfundsforhold. </P>  \r\n\r\n<P>Artikel 9 </P>  \r\n\r\n<P>Enhver af de kontraherende parter bør opretholde og øge mulighederne for,  \r\n\r\n at studerende hjemmehørende i et andet nordisk land, kan drive studier og  \r\n\r\n aflægge eksaminer ved sine uddannelsesinstitutioner. En deleksamen bestået i  \r\n\r\n et nordisk land bør i størst mulig udstrækning anerkendes og medregnes ved  \r\n\r\n afsluttende eksaminer i et andet nordisk land. </P>  \r\n\r\n<P>Økonomisk støtte fra hjemlandet bør kunne ydes, uanset til hvilket land  \r\n\r\n studierne henlægges. </P>  \r\n\r\n<P>Artikel 10 </P>  \r\n\r\n<P>De kontraherende parter bør samordne den af det offentlige anordnede  \r\n\r\n uddannelse, der tager sigte på at give beføjelse til at udøve bestemte  \r\n\r\n erhverv. </P>  \r\n\r\n<P>Sådan uddannelse bør så vidt muligt give samme beføjelse til  \r\n\r\n erhvervsudøvelse i alle de nordiske lande. Der kan dog stilles krav om sådan  \r\n\r\n tillægsuddannelse, som nødvendiggøres af hensyn til nationale forhold. </P>  \r\n\r\n<P>Artikel 11 </P>  \r\n\r\n<P>På de områder, hvor et samarbejde er hensigtsmæssigt, bør udbygningen af  \r\n\r\n uddannelsesinstitutionerne samordnes gennem stadigt samvirke om  \r\n\r\n udbygningsplanerne og disses gennemførelse. </P>  \r\n\r\n<P>Artikel 12 </P>  \r\n\r\n<P>Samarbejde på forskningens område bør være således tilrettelagt, at  \r\n\r\n disponible forskningsbevillinger og andre midler samordnes og udnyttes på den  \r\n\r\n bedst mulige måde, blandt andet ved oprettelse af fælles institutioner. </P>  \r\n\r\n<P>Artikel 13 </P>  \r\n\r\n<P>Med det formål at støtte og styrke den kulturelle udvikling skal de  \r\n\r\n kontraherende parter fremme det frie nordiske folkeoplysningsarbejde og  \r\n\r\n udvekslingen inden for litteratur, kunst, musik, teater, film og de øvrige  \r\n\r\n kulturområder, hvorved blandt andet de muligheder, som radio og fjernsyn  \r\n\r\n frembyder, bør udnyttes. </P>  \r\n\r\n<P>Socialt samarbejde </P>  \r\n\r\n<P>Artikel 14 </P>  \r\n\r\n<P>De kontraherende parter skal bestræbe sig på at bevare og videreudvikle  \r\n\r\n det fælles nordiske arbejdsmarked efter de retningslinjer, der er blevet  \r\n\r\n afstukket i tidligere aftaler. Arbejdsanvisning og erhvervsvejledning skal  \r\n\r\n samordnes. Udvekslingen af praktikanter skal være fri. </P>  \r\n\r\n<P>Ensartethed i udformningen af de nationale regler vedrørende  \r\n\r\n arbejderbeskyttelse og lignende spørgsmål bør tilstræbes. </P>  \r\n\r\n<P>Artikel 15 </P>  \r\n\r\n<P>De kontraherende parter skal virke for, at statsborgere i et nordisk land  \r\n\r\n ved ophold i et andet nordisk land i størst mulig udstrækning skal kunne  \r\n\r\n oppebære sådanne sociale ydelser, som ydes i opholdslandet til dettes egne  \r\n\r\n statsborgere. </P>  \r\n\r\n<P>Artikel 16 </P>  \r\n\r\n<P>De kontraherende parter skal videreudvikle samarbejdet med hensyn til  \r\n\r\n sundheds- og sygevæsen, alkoholikerforsorg samt børne- og ungdomsforsorg.  \r\n\r\n</P>  \r\n\r\n<P>Artikel 17 </P>  \r\n\r\n<P>Enhver af de kontraherende parter skal virke for, at medicinsk, teknisk  \r\n\r\n eller anden lignende sikkerhedskontrol udføres på en sådan måde at attester  \r\n\r\n vedrørende kontrollen kan anerkendes i de øvrige nordiske lande. </P>  \r\n\r\n<P>Økonomisk samarbejde </P>  \r\n\r\n<P>Artikel 18 </P>  \r\n\r\n<P>De kontraherende parter skal med henblik på at fremme det nordiske  \r\n\r\n økonomiske samarbejde på forskellige områder rådføre sig med hinanden i  \r\n\r\n spørgsmål vedrørende den økonomiske politik. I denne forbindelse bør  \r\n\r\n opmærksomheden rettes mod mulighederne for at samordne foranstaltninger, som  \r\n\r\n iværksættes i konjunkturudjævnende øjemed. </P>  \r\n\r\n<P>Artikel 19 </P>  \r\n\r\n<P>De kontraherende parter tilsigter så vidt muligt at fremme produktions- og  \r\n\r\n investeringssamarbejde mellem deres lande og herunder søge at lægge  \r\n\r\n forholdene til rette med henblik på direkte samarbejde mellem virksomheder i  \r\n\r\n to eller flere af de nordisk lande. De kontraherende parter bør som et led i  \r\n\r\n et videre internationalt samarbejde stræbe efter at opnå en hensigtsmæssig  \r\n\r\n arbejdsdeling imellem landene for så vidt angår produktion og investeringer.  \r\n\r\n</P>  \r\n\r\n<P>Artikel 20 </P>  \r\n\r\n<P>De kontraherende parter skal virke for den størst mulige frihed for  \r\n\r\n kapitalbevægelser mellem de nordiske lande. Fælles løsninger af andre  \r\n\r\n betalings- og valutaspørgsmål af fælles interesse skal tilstræbes. </P>  \r\n\r\n<P>Artikel 21 </P>  \r\n\r\n<P>De kontraherende parter skal bestræbe sig på at befæste det samarbejde,  \r\n\r\n der tidligere er blevet indledt med henblik på at fjerne handelsskrankerne  \r\n\r\n imellem de nordiske lande, samt så vidt muligt yderligere at styrke og  \r\n\r\n udvikle dette samarbejde. </P>  \r\n\r\n<P>Artikel 22 </P>  \r\n\r\n<P>De kontraherende parter skal i internationale handelspolitiske spørgsmål  \r\n\r\n såvel hver for sig som i fællesskab søge at fremme nordisk interesser og med  \r\n\r\n henblik herpå rådføre sig med hverandre. </P>  \r\n\r\n<P>Artikel 23 </P>  \r\n\r\n<P>De kontraherende parter skal virke for samordning af de toldtekniske og  \r\n\r\n toldadministrative bestemmelser samt for sådanne forenklinger i  \r\n\r\n toldanliggender, som er egnede til at lette samfærdselen mellem landene. </P>  \r\n\r\n<P>Artikel 24 </P>  \r\n\r\n<P>Bestemmelserne vedrørende den nordisk grænsehandel skal udformes således,  \r\n\r\n at grænseområdernes indbyggere påføres mindst muligt ulempe. </P>  \r\n\r\n<P>Artikel 25 </P>  \r\n\r\n<P>Når der foreligger behov og forudsætninger for fælles økonomisk udbygning  \r\n\r\n af sådanne territorier inden for to eller flere kontraherende parters  \r\n\r\n områder, som grænser op til hverandre, skal disse parter sammen søge at  \r\n\r\n fremme en sådan udbygning. </P>  \r\n\r\n<P>Samarbejde på samfærdselens område </P>  \r\n\r\n<P>Artikel 26 </P>  \r\n\r\n<P>De kontraherende parter skal bestræbe sig på at befæste det samarbejde,  \r\n\r\n der tidligere er indledt på samfærdselens område, samt søge at udvikle dette  \r\n\r\n samarbejde med henblik på at lette forbindelserne og vareudvekslingen mellem  \r\n\r\n landene og opnå en hensigtsmæssig løsning af de problemer, som måtte  \r\n\r\n forekomme på dette område. </P>  \r\n\r\n<P>Artikel 27 </P>  \r\n\r\n<P>Bygning af samfærdselsforbindelser, der berører to eller flere  \r\n\r\n kontraherende parters områder, skal ske i samråd mellem de berørte parter.  \r\n\r\n</P>  \r\n\r\n<P>Artikel 28 </P>  \r\n\r\n<P>De kontraherende parter skal søge at bevare og videreudvikle det  \r\n\r\n samarbejde, der har ført til, at deres territorier udgør eet  \r\n\r\n paskontrolområde. Kontrollen med rejsende, som passerer grænser mellem  \r\n\r\n nordiske lande, skal også i øvrigt forenkles og samordnes. </P>  \r\n\r\n<P>Artikel 29 </P>  \r\n\r\n<P>De kontraherende parter skal samordne arbejdet for øget trafiksikkerhed.  \r\n\r\n</P>  \r\n\r\n<P>Samarbejde i øvrigt </P>  \r\n\r\n<P>Artikel 30 </P>  \r\n\r\n<P>De kontraherende parter bør i de tilfælde, hvor dette er muligt og  \r\n\r\n hensigtsmæssigt, rådføre sig med hverandre i spørgsmål af fælles interesse,  \r\n\r\n som behandles i internationale organisationer og på internationale  \r\n\r\n konferencer. </P>  \r\n\r\n<P>Artikel 31 </P>  \r\n\r\n<P>Embedsmænd, som tilhører en kontraherende parts udenrigstjeneste, og som  \r\n\r\n forretter tjeneste uden for de nordiske lande, skal, i det omfang det er  \r\n\r\n foreneligt med hans tjenstlige pligter, og det ikke møder hindringer fra det  \r\n\r\n lands side, hvori vedkommende forretter tjeneste, tillige bistå statsborgere  \r\n\r\n fra et andet nordisk land, såfremt dette ikke har nogen repræsentation på det  \r\n\r\n pågældende sted. </P>  \r\n\r\n<P>Artikel 32 </P>  \r\n\r\n<P>De kontraherende parter bør, når som helst det findes muligt og  \r\n\r\n hensigtsmæssigt, samordne deres virksomhed vedrørende bistand til og  \r\n\r\n samarbejde med udviklingslandene. </P>  \r\n\r\n<P>Artikel 33 </P>  \r\n\r\n<P>Foranstaltninger, der tager sigte på at udbrede øget kendskab til de  \r\n\r\n nordiske lande og det nordiske samarbejde, bør iværksættes i nært samarbejde  \r\n\r\n mellem de kontraherende parter og deres organer for oplysning i udlandet.  \r\n\r\n Hvor det skønnes hensigtsmæssigt, kan det gøres ved fælles optræden. </P>  \r\n\r\n<P>Artikel 34 </P>  \r\n\r\n<P>De kontraherende parter skal virke for, at forskellige områder inden for  \r\n\r\n den offentlige statistik samordnes. </P>  \r\n\r\n<P>Formerne for nordisk samarbejde </P>  \r\n\r\n<P>Artikel 35 </P>  \r\n\r\n<P>For at nå de mål, som er angivet i denne overenskomst, bør de  \r\n\r\n kontraherende parter til stadighed rådføre sig med hverandre og, hvor behov  \r\n\r\n derfor foreligger, træffe samordnende foranstaltninger. </P>  \r\n\r\n<P>Dette samarbejde skal som hidtil finde sted på ministermøder, inden for  \r\n\r\n rammerne af Nordisk Råd og dets organer i overensstemmelse med de  \r\n\r\n retningslinjer, som er afstukket i vedtægten for rådet, i særlige  \r\n\r\n samarbejdsorganer eller mellem vedkommende myndigheder. </P>  \r\n\r\n<P>Artikel 36 </P>  \r\n\r\n<P>Nordisk Råd bør have lejlighed til at ytre sig om nordiske  \r\n\r\n samarbejdsspørgsmål af principiel betydning, såfremt dette ikke af  \r\n\r\n tidsmæssige hensyn er ugørligt. </P>  \r\n\r\n<P>Artikel 37 </P>  \r\n\r\n<P>Bestemmelser, som er blevet til efter samarbejde mellem to eller flere  \r\n\r\n kontraherende parter, må ikke ændres af en part, med mindre de øvrige parter  \r\n\r\n underrettes derom. Sådan underretning kræves dog ikke i hastende tilfælde,  \r\n\r\n eller hvor det drejer sig om bestemmelser af mindre betydning. </P>  \r\n\r\n<P>Artikel 38 </P>  \r\n\r\n<P>Myndighederne i de nordiske lande skal kunne korrespondere direkte med  \r\n\r\n hverandre i andre anliggender end sådanne, som ifølge deres natur eller af  \r\n\r\n anden grund bør behandles ved udenrigstjenestens foranstaltning. </P>  \r\n\r\n<P>Slutbestemmelser </P>  \r\n\r\n<P>Artikel 39 </P>  \r\n\r\n<P>Denne overenskomst skal ratificeres, og ratifikationsinstrumenterne skal  \r\n\r\n snarest muligt deponeres i det finske udenrigsministerium. </P>  \r\n\r\n<P>Overenskomsten træder i kraft den første dag i den måned, der begynder  \r\n\r\n nærmest efter den dag, da samtlige kontraherende parters  \r\n\r\n ratifikationsinstrumenter er blevet deponeret. </P>  \r\n\r\n<P>Artikel 40 </P>  \r\n\r\n<P>Ønsker nogen af de kontraherende parter at opsige overenskomsten, skal  \r\n\r\n skriftlig meddelelse herom sendes til den finske regering, som umiddelbart  \r\n\r\n skal underrette de øvrige kontraherende parter herom samt om datoen for  \r\n\r\n meddelelsens modtagelse. </P>  \r\n\r\n<P>Opsigelsen gælder kun det land, der har indgivet den, og får gyldighed fra  \r\n\r\n og med den første dag i den måned, der begynder seks måneder efter den dag,  \r\n\r\n da den finske regering modtog meddelelsen om opsigelsen. </P>  \r\n\r\n<P>Overenskomsten skal deponeres i det finske udenrigsministerium, og  \r\n\r\n bekræftede afskrifter skal af det finske udenrigsministerium sendes til hver  \r\n\r\n af de kontraherende parter. </P>  \r\n\r\n<P>Til bekræftelse heraf har undertegnede befuldmægtigede repræsentanter  \r\n\r\n undertegnet denne overenskomst. </P>  \r\n\r\n<P>Udfærdiget i Helsingfors i eet eksemplar på dansk, finsk, islandsk, norsk  \r\n\r\n og svensk, hvilke tekster alle skal have samme gyldighed, den treogtyvende  \r\n\r\n marts nittenhundrede og toogtres. </P>  \r\n\r\n<P>Viggo Kampmann </P>  \r\n\r\n<P>Danmark har sammen med de øvrige signatarmagter deponeret  \r\n\r\n ratifikationsinstrumentet i det finske udenrigsministerium den 29. juni 1962.  \r\n\r\n Overenskomsten er herefter ifølge dens art. 39 stk. 2 trådt i kraft den 1.  \r\n\r\n juli 1962. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 26. juli |962.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>J.O. Krag. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/09/1962"
        },
        {
            "displayName": "Accession",
            "displayValue": "L19620003864"
        },
        {
            "displayName": "Entydig dokumentidentifikation",
            "displayValue": "CM030002"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "38"
        },
        {
            "displayName": "År for udstedelse",
            "displayValue": "1962"
        },
        {
            "displayName": "Dato for underskrift",
            "displayValue": "26/07/1962"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 5.b.44."
        },
        {
            "displayName": "Stikord",
            "displayValue": "HELSINGFORSAFTALEN."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}