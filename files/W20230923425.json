{
    "id": 235572,
    "title": "Ligebehandlingsnævnets afgørelse om køn - kommuner - sagsbehandling - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9234 af 08/02/2023",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - kommuner - sagsbehandling - medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr.</span> <span class=\"Bold\">21-43987</span></p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En kvinde klagede over forskelsbehandling på grund af køn i forbindelse med, at hun ikke kunne få sit depositum på 2.000 kr. til et sprogkursus tilbagebetalt. Kvinden kunne ikke deltage i sprogkursets prøve på grund af sin fødsel 10 dage forinden og efterfølgende barsel.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Den indklagede kommune havde oplyst, at kommunen traf afgørelsen om bortfald af kvindens depositum i henhold til dagældende bekendtgørelse nr. 1089 af 26. juni 2020. Ifølge bekendtgørelsen kunne kvinden ikke få sit depositum tilbagebetalt, da kvinden ikke havde bestået prøven i sprogkurset inden for bekendtgørelsens tidsfrist. Der var ikke oplysninger om, at bekendtgørelsens regel om fortabelse af depositum var objektivt begrundet i et legitimt formål.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede herefter, at kommunen havde krænket ligebehandlingsprincippet ved at træffe afgørelse om, at kvinden ikke havde ret til at få sit depositum tilbagebetalt. Det kunne ikke føre til nogen anden vurdering, at kommunen efter dagældende bekendtgørelse ikke havde anden mulighed end at træffe afgørelsen om bortfald af depositum.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Kvinden fik derfor medhold i klagen og blev tilkendt en godtgørelse på 5.000 kr.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen angår påstået forskelsbehandling på grund af køn i forbindelse med manglende tilbagebetaling af klagers depositum til et sprogkursus.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var i strid med ligestillingsloven, at den indklagede kommune ikke tilbagebetalte klagers depositum i forbindelse med klagers deltagelse i et sprogkursus.</p>\r\n<p>\r\n</p>\r\n<p>Indklagede skal inden 14 dage betale en godtgørelse til klager på 5.000 kr.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager påbegyndte den 25. november 2020 et sprogkursus i dansk på en danskuddannelse og blev opkrævet et depositum på 2.000 kr. for at deltage i kurset.</p>\r\n<p>\r\n</p>\r\n<p>Klager var tilmeldt førstkommende prøvetermin den 18. maj 2021. Klager har for nævnet oplyst, at hun ikke kunne deltage i prøven den 18. maj 2021 på grund af sin fødsel den 8. maj 2021 og efterfølgende barsel.</p>\r\n<p>\r\n</p>\r\n<p>Af parternes mailkorrespondance i perioden 17.-19. maj 2021 fremgår:</p>\r\n<p>\r\n</p>\r\n<p>\" […] Mail modtaget fra [klager] den 17.05.21:</p>\r\n<p>\r\n</p>\r\n<p>Hej [indklagede]!</p>\r\n<p>Jeg er i dansk undervisning hos [udbyder af danskuddannelsen]. Jeg startede Modul 5 i Januar 2021 og skulle deltage i PD3 den 18.5. Nu fik jeg et barn den 8. Maj og er på barsel. Jeg har informeret [udbyder af danskuddannelsen] at jeg er på barsel nu og kan ikke komme til eksamen og må tage en pause fra holdet. Jeg ringede til dig i sidste månade og forstod at det er ok fordi jeg har en clip tilbage og kan derfor komme tilbage til holdet og eksamen i efteråret. Men [udbyder af danskuddannelsen] siger at jeg mister mit depositum fordi jeg afmelder mit holdet. Det forstår jeg ikke hvorfor fordi jeg faktisk kan ikke deltage i den her periode. Kan du forklare hvad reglerne er i forhold til barsel? ”</p>\r\n<p>\r\n</p>\r\n<p>Mange tak og venlig hilsen,</p>\r\n<p>[klager]</p>\r\n<p>\r\n</p>\r\n<p>Svar sendt [den 19.05.21]:</p>\r\n<p>\r\n</p>\r\n<p>Hej [klager]</p>\r\n<p>Tak for din mail, og stort tillykke.</p>\r\n<p>Desværre har [udbyder af danskuddannelsen] ret i, at du mister depositummet. Ifølge lovgivningen bortfalder depositum, hvis ikke man består et modul indenfor tidsfristen på modulet, eller hvis man ikke består førstkommende prøvetermin. Du er omfattet af sidstnævnte, og mister dit depositum for modul 5, da du ikke har bestået Prøve i Dansk ved førstkommende prøvetermin. Man taber depositummet uanset, om der er flere måneder tilbage på modulets tidsfrist. Desværre tager lovgivningen ikke højde for, at der kan være pludseligt opståede situationer, som f.eks. barsel, der afholder dig fra at deltage i eksamen. Der er desværre ingen undtagelser. Selvom du mister depositummet, har du stadig ret til at prøve at tage Prøve i Dansk på dit 6. klip. Du skal i den forbindelse ikke betale depositummet igen. […] \"</p>\r\n<p>\r\n</p>\r\n<p>Den indklagede kommune traf den 20. august 2021 følgende afgørelse:</p>\r\n<p>\r\n</p>\r\n<p>\r\n   <span class=\"Bold\">”Afgørelse om bortfald af dit depositum</span>\r\n</p>\r\n<p>\r\n</p>\r\n<p>Til [klager]</p>\r\n<p>\r\n</p>\r\n<p>\r\n   <span class=\"Bold\">Jobcentret har afgjort, at du ikke har ret til at få dit depositum tilbagebetalt.</span>\r\n</p>\r\n<p>\r\n</p>\r\n<p>Vi har truffet afgørelse efter § 14 i Lov om danskuddannelse til voksne udlændinge m.fl.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>Ud fra de oplysninger, vi har i sagen, har du ikke bestået Prøve i Dansk 3 ved førstkommende prøvetermin. Vi lægger i den forbindelse vægt på, at du påbegyndte din undervisning på modul 5 på Danskuddannelse 3 den 25-11-2020. Derudover lægger vi vægt på, at tidsfristen for dette modul i forhold til tilbagebetaling af depositum er 9 måneder eller dog senest ved førstkommende prøvetermin. Da du ikke har bestået din modultest inden for denne tidsfrist, mister du retten til dit at få dit depositum tilbagebetalt.</p>\r\n<p>\r\n</p>\r\n<p>\r\n   <span class=\"Bold\">Hvis du ønsker at fortsætte din danskuddannelse</span>\r\n</p>\r\n<p>Hvis du ønsker at fortsætte din danskuddannelse, skal du indbetale et nyt depositum til din sprogskole på 2.000 kr. Har du endnu ikke færdiggjort dit igangværende modul, skal du først indbetale et nyt depositum, hvis du efterfølgende ønsker at fortsætte din undervisning på næste modul.</p>\r\n<p>\r\n</p>\r\n<p>Vi gør opmærksom på, at du ikke kan påbegynde undervisningen før depositummet er indbetalt. Bemærk at betaling af depositum udelukkende er et anliggende mellem dig og sprogskolen. Du bedes derfor kontakte din sprogskole, hvis du ønsker at fortsætte. […]</p>\r\n<p>\r\n</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>Lov om danskuddannelse til voksne udlændinge m.fl. § 14, jf. lovbekendtgørelse nr. 2018 af 11. december 2020.</p>\r\n<p>\r\n</p>\r\n<p>Bekendtgørelse om danskuddannelse til voksne udlændinge m.fl. § 13 stk. 4-8, nr. 1089 af 26. juni 2020. ”</p>\r\n<p>\r\n</p>\r\n<p>Af § 14 i lov nr. 2018 af 11. december 2020 om danskuddannelse til voksne udlændinge m.fl. fremgår:</p>\r\n<p>\r\n</p>\r\n<p>” Stk. 4. Udbydere af danskuddannelse opkræver S-kursister et depositum på 2.000 kr., når kursisten henvises til et modul på danskuddannelsen, jf. § 6, stk. 1. 1. pkt. finder dog ikke anvendelse for udlændinge med opholdstilladelse efter udlændingelovens § 9 j.</p>\r\n<p>Stk. 5. Kommunalbestyrelsen træffer afgørelse om tilbagebetaling af depositum. Udbydere af danskuddannelse overfører indbetalt depositum, der ikke skal tilbagebetales til en S-kursist, til den henvisende kommunalbestyrelse. ”</p>\r\n<p>\r\n</p>\r\n<p>Af § 13 i bekendtgørelse nr. 1089 af 26. juni 2020 om danskuddannelse til voksne udlændinge m.fl. fremgår:</p>\r\n<p>\r\n</p>\r\n<p>”Udbydere af danskuddannelse opkræver S-kursister et depositum på 2.000 kr., når kursisten henvises til et modul på danskuddannelsen, jf. § 6, stk. 1, og § 14, stk. 4, i lov om danskuddannelse til voksne udlændinge m.fl. Depositummet betales pr. modul. Udlændinge med opholdstilladelse efter udlændingelovens § 9 j (aupair personer) betaler ikke depositum.</p>\r\n<p>Stk. 2. Forpligtelsen til at betale depositum efter stk. 1 gælder for kursister, der henvises til danskuddannelse for første gang fra den 1. juli 2017.</p>\r\n<p>Stk. 3. En S-kursist kan ikke påbegynde undervisningen, før den pågældende har indbetalt depositum til den udbyder af danskuddannelse, som kursisten er henvist til.</p>\r\n<p>Stk. 4. Kommunalbestyrelsen træffer afgørelse om tilbagebetaling af depositum.</p>\r\n<p>Stk. 5. Depositummet tilbagebetales, når kursisten inden for den frist, jf. bilag 3, der gælder for det modul, kursisten er henvist til, består modultesten.</p>\r\n<p>Stk. 6. For en S-kursist på det prøvebærende modul tilbagebetales depositummet, når vedkommende efter</p>\r\n<p>maksimalt 9 måneders danskundervisning, jf. tidsfristerne for de prøvebærende moduler i bilag 3, består den førstkommende prøve.</p>\r\n<p>Stk. 7. En S-kursist, der ikke består modultesten eller den afsluttende prøve inden for de frister, der er nævnt i stk. 5 og 6, fortaber sit depositum. ”</p>\r\n<p>\r\n</p>\r\n<p>\r\n</p>\r\n<p>Klagen blev modtaget i Ligebehandlingsnævnet den 4. oktober 2021.</p>\r\n<p>\r\n</p>\r\n<p>Klager har ikke fremsat krav om tilkendelse af et bestemt godtgørelsesbeløb.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager</span> gør gældende, at hun er blevet forskelsbehandlet på grund af køn.</p>\r\n<p>\r\n</p>\r\n<p>Klager betalte et depositum på 2.000 kr. i forbindelse med sin tilmelding til sprogkurset.</p>\r\n<p>\r\n</p>\r\n<p>Klager skulle deltage i eksamen i Prøve i Dansk 3 i maj 2021, men blev forhindret i at deltage i eksamen, da klager 10 dage før eksamensdatoen fødte sin datter. Klager kunne herefter ikke få tilbagebetalt sit depositum på 2.000 kr.</p>\r\n<p>\r\n</p>\r\n<p>Klager er uforstående over for, at reglerne er udformet således, at alle personer, uanset årsag, mister retten til tilbagebetaling af depositum, såfremt man ikke består modultesten inden for tidsfristen. Reglerne går særligt ud over kvinder, som har småbørn.</p>\r\n<p>\r\n</p>\r\n<p>\r\n   <span class=\"Bold\">Indklagede</span> har oplyst, at man traf afgørelse om bortfald af klagers depositum på baggrund af § 14, stk. 4 og stk. 5 i Lov om danskuddannelse til danskuddannelse til voksne udlændinge m.fl. nr. 2018 af 11. december 2020, samt § 13 i Bekendtgørelse om danskuddannelse til voksne udlændinge m.fl. nr. 1089 af 26. juni 2020.</p>\r\n<p>\r\n</p>\r\n<p>Klager måtte på grund af sin fødsel stoppe sprogkurset og færdiggøre modulet uden at gå til prøve i dansk. Klagers depositum bortfaldt, da hun ikke bestod prøven i dansk ved førstkommende prøvetermin.</p>\r\n<p>\r\n</p>\r\n<p>Der er ingen klageadgang i lovens regler, og der er intet grundlag for vurdering af rimelighed i § 13 i bekendtgørelsen. Indklagede har gjort Udlændinge- og Integrationsministeriet opmærksom på problematikken ift. barsel/tidlig fødsel.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af køn uden for arbejdsmarkedet efter lov om ligestilling af kvinder og mænd (ligestillingsloven).</p>\r\n<p>\r\n</p>\r\n<p>Det fremgår af ligestillingsloven, at ingen må udsætte en anden person for direkte eller indirekte forskelsbehandling på grund af køn. Forbuddet mod forskelsbehandling gælder blandt andet for alle organisationer og personer, som leverer varer og tjenesteydelser, som er tilgængelige for offentligheden.</p>\r\n<p>\r\n</p>\r\n<p>Der foreligger direkte forskelsbehandling, når en person på grund af køn behandles ringere, end en anden bliver, er blevet eller ville blive behandlet i en tilsvarende situation.</p>\r\n<p>\r\n</p>\r\n<p>Der foreligger indirekte forskelsbehandling, når en bestemmelse, et kriterium eller en praksis, der tilsyneladende er neutral, vil stille personer af det ene køn særlig ufordelagtigt i forhold til personer af det andet køn medmindre den pågældende bestemmelse, betingelse eller praksis er objektivt begrundet i et legitimt formål, og midlerne til at opfylde dette formål er hensigtsmæssige og nødvendige.</p>\r\n<p>\r\n</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>\r\n</p>\r\n<p>I henhold til reglerne i dagældende lov nr. 2018 af 11. december 2020 og dagældende bekendtgørelse nr. 1089 af 26. juni 2020 traf den indklagede kommune afgørelse om, at klager ikke havde ret til at få sit depositum tilbagebetalt, da klager ikke havde bestået prøven i sprogkurset indenfor bekendtgørelsens tidsfrist.</p>\r\n<p>\r\n</p>\r\n<p>Nævnet lægger efter oplysningerne i sagen til grund, at klager ikke havde mulighed for at deltage i prøven den 18. maj 2021 på grund af sin fødsel den 8. maj 2021 og efterfølgende barsel.</p>\r\n<p>\r\n</p>\r\n<p>Reglen i § 13 i bekendtgørelsen er en tilsyneladende neutral bestemmelse, som i den konkrete sag har stillet klager særlig ufordelagtigt på grund af klagers fødsel og efterfølgende barsel.</p>\r\n<p>\r\n</p>\r\n<p>Nævnet vurderer på den baggrund, at klager har påvist faktiske omstændigheder, som giver anledning til at formode, at hun har været udsat for indirekte forskelsbehandling på grund af køn.</p>\r\n<p>\r\n</p>\r\n<p>Det påhviler herefter den indklagede kommune at bevise, at ligebehandlingsprincippet ikke er blevet krænket.</p>\r\n<p>\r\n</p>\r\n<p>Der er ikke oplysninger om, at bekendtgørelsens regel om fortabelse af depositum skulle være objektivt begrundet i et legitimt formål.</p>\r\n<p>\r\n</p>\r\n<p>Den indklagede kommune har således krænket ligebehandlingsprincippet ved at træffe afgørelse om, at klager ikke havde ret til at få sit depositum tilbagebetalt.</p>\r\n<p>\r\n</p>\r\n<p>Det kan ikke føre til nogen anden vurdering, at kommunen efter dagældende lov og dagældende bekendtgørelse ikke havde anden mulighed end at træffe afgørelsen af 20. august 2021.</p>\r\n<p>\r\n</p>\r\n<p>Klager får derfor medhold i sin klage.</p>\r\n<p>\r\n</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>\r\n</p>\r\n<p>Klager tilkendes en godtgørelse, der skønsmæssigt passende kan fastsættes til 5.000 kr.</p>\r\n<p>\r\n</p>\r\n<p>Ligebehandlingsnævnet har ved fastsættelse af godtgørelsens størrelse taget udgangspunkt i praksis samt et skøn over sagens faktiske omstændigheder, herunder karakteren og alvoren af den skete overtrædelse.</p>\r\n<p>\r\n</p>\r\n<p>Indklagede skal herefter betale 5.000 kr. til klager. Beløbet skal betales inden 14 dage.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 1, stk. 1, og stk. 2, nr. 1, om nævnets kompetence</p>\r\n<p class=\"Liste1\">\r\n   <span class=\"Liste1Nr\">•</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">•</span> § 12, stk. 1-2, om klagebehandling</p>\r\n<p>\r\n</p>\r\n<p>Ligestillingsloven</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 1 a, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">•</span> § 2, stk. 1-3, om forbud mod forskelsbehandling</p>\r\n<p class=\"Liste1\">\r\n   <span class=\"Liste1Nr\">•</span> § 2, stk. 4, om delt bevisbyrde</p>\r\n<p class=\"Liste1\">\r\n   <span class=\"Liste1Nr\">•</span> § 3 c, om godtgørelse</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/03/2023"
        },
        {
            "displayName": "Accession",
            "displayValue": "W20230923425"
        },
        {
            "displayName": "Entydig dokumentidentifikation",
            "displayValue": "DH001253"
        },
        {
            "displayName": "Dato for indlæggelse",
            "displayValue": "24/03/2023"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9234"
        },
        {
            "displayName": "År for udstedelse",
            "displayValue": "2023"
        },
        {
            "displayName": "Dato for underskrift",
            "displayValue": "08/02/2023"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "21-43987"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}