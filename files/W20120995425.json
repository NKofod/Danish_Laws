{
    "id": 153586,
    "title": "Ankestyrelsens principafgørelse 12-12 om arbejdsskade - saerlig godtgoerelse - personkreds - efterladte - soester",
    "documentTypeId": "240",
    "isSagsforlobPeriodValid": true,
    "shortName": "KEN nr 9954 af 03/01/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 12-12 om arbejdsskade - saerlig godtgoerelse - personkreds - efterladte - soester</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der er i lov om arbejdsskadesikring givet mulighed for, i særlige tilfælde at tilkende de efterladte en godtgørelse ved dødsfald.</p>\r\n   <p class=\"TekstGenerel\">Reglens anvendelsesområde er begrænset til tilfælde, hvor dødsfaldet er sket under sådanne kvalificerende omstændigheder, at der må antages at være tale om en særlig følelsesmæssig belastning eller krænkelse af de efterladte.</p>\r\n   <p class=\"TekstGenerel\">Dødsfaldet skal være forvoldt forsætligt eller ved grov uagtsomhed. Det er ikke tilstrækkeligt, at døden skyldes en simpelt uagtsom handling. Manddrab efter straffeloven vil være en forsætlig handling, som er omfattet af de kriterier, der stilles for tilkendelse af særlig godtgørelse.</p>\r\n   <p class=\"TekstGenerel\">Reglen omfatter alene efterladte, der stod afdøde særligt nær, det vil sige nære pårørende til den afdøde.</p>\r\n   <p class=\"TekstGenerel\">Af forarbejderne til loven fremgår det, at andre end ægtefælle, samlever, børn eller forældre efter omstændighederne kan anses for omfattet af loven. Dette forudsætter, at der har været et sådant forhold mellem den pågældende og den afdøde, at der må antages at være tale om en tilsvarende særlig følelsesmæssig belastning som følge af dødsfaldet. Det kan for eksempel være en søster eller bror, der som voksen i mange år har haft fælles bolig og husholdning med den afdøde.</p>\r\n   <p class=\"TekstGenerel\">I sagen var den efterladte søster ikke berettiget til særlig godtgørelse som følge af sin brors død efter en eksplosion fra en mine. Ankestyrelsen lagde vægt på, at der ikke har været fælles bopæl eller husholdning siden 1996. Der var ikke oplysninger i sagen om, at søsteren havde et forhold til afdøde, der adskilte sig fra almindelige gode og nære søskendeforhold.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 23</p>\r\n<p>\r\n   <span class=\"Bold\">Note:</span>\r\n</p>\r\n<p>Se dom i FED 2011.22,Ø og Principafgørelse (11-12)</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i principielt møde truffet afgørelse om, hvorvidt du som søster til afdøde A er berettiget til særlig godtgørelse som følge af dødsfaldet den 17. november 2009.</p>\r\n<p>Resultatet er</p>\r\n<p>• Du har ikke ret til særlig godtgørelse</p>\r\n<p>Vi er således kommet til samme resultat som Arbejdsskadestyrelsen.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Vi vurderer, at du ikke har ret til særlig godtgørelse som følge af A´s dødsfald den 17. november 2009.</p>\r\n<p>Vi har lagt vægt på, at du ikke har ret til særlig godtgørelse som følge af A´s dødsfald den 17. november 2009. I vurderingen har vi lagt vægt på, at I ikke har haft fælles bopæl eller husholdning siden 1996, og at der ikke er oplysninger om lignende forhold siden, som kan medføre, at lovbestemmelsens krav om at være særligt nærtstående er opfyldt.</p>\r\n<p>Vi har lagt til grund, at din bror var udsendt til militærtjeneste i udlandet. Den 31. oktober 2009 var han på patrulje og var her udsat for en eksplosion fra en mine, som medførte svære kvæstelser.</p>\r\n<p>Din bror blev efterfølgende transporteret til B hospitalet i Danmark, og modtog der fra den 1. november 2009 behandling. Det lykkedes at stabilisere tilstanden, men denne blev hurtigt forværret, og din bror afgik ved døden den 17. november 2009 som følge af de svære skader, han pådrog sig ved eksplosionen i udlandet.</p>\r\n<p>Videre har vi lagt til grund, at det fremgår af oplysninger fra CPR-registret, at du og din bror ikke har haft fælles bopæl siden den 1. november 1996, hvor jeres forældre flyttede fra hinanden. Din bror fik ophold hos sin far og du hos din mor.</p>\r\n<p>I mail af 20. juni 2011 har du beskrevet, at der altid har været et stærkt bånd mellem dig og din bror. Du beskriver blandt andet, at din bror tog sig ekstra meget af dig, da du som barn var syg og hospitalsindlagt. I har blandt andet været på ferie sammen som børn.</p>\r\n<p>Vi har lagt til grund, at den eksplosion din bror A var udsat for, skete som led i kamphandlinger med forsæt til at dræbe.</p>\r\n<p>Vi vurderer således, at du ikke har ret til særlig godtgørelse som følge af A´s dødsfald den 17. november 2009.</p>\r\n<p>Der kan udbetales særlig godtgørelse til de efterladte, som stod afdøde særligt nær, når dødsfaldet er forvoldt forsætligt eller ved grov uagtsomhed.</p>\r\n<p>Af bemærkningerne til loven fremgår det, at andre end ægtefælle, samlever, børn og forældre kan være omfattet af reglen. Dette forudsætter, at der har været et sådant forhold mellem den pågældende og afdøde, at der må antages at være tale om en tilsvarende følelsesmæssig belastning som følge af dødsfaldet. Det fremgår, at der for eksempel kan være tale om en søster eller bror, der som voksen i mange år har haft fælles bolig og husholdning med afdøde.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Du anfører, at det er korrekt, at du og din bror ikke har boet sammen siden 1996, men det er ikke ensbetydende med, at forholdet har været mindre intenst. Selv om I boede hver for sig, var I alligevel altid sammen. Den lille aldersforskel har gjort, at I har været tæt forbundne. Det er anført, at din bror altid har passet godt på dig. Videre er det anført, at du har oplevet afslaget ekstra hårdt, da du føler Arbejdsskadestyrelsen ikke vægter dig lige så højt i forhold til din bror som dine forældre.</p>\r\n<p>Vi bemærker, at det anførte er indgået i vores overvejelser ved behandlingen af din sag, men vurderes ikke at føre til et ændret resultat. Vi har lagt vægt på, at I ikke har haft fælles bolig siden 1996. Vi har været opmærksomme på din beskrivelse af jeres nære søskendeforhold i blandt andet mail af 20. juni 2011 og i din klage.</p>\r\n<p>Videre bemærker vi, at det fremgår af bemærkningerne til loven, at et almindeligt og nært søskendeforhold ikke er tilstrækkeligt til berettigelse til særlig godtgørelse. Vi henviser i øvrigt til ovenstående begrundelse for afgørelsen.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>Vi har afgjort sagen på grundlag af</p>\r\n<p>• de oplysninger, som forelå, da Arbejdsskadestyrelsen traf afgørelse i sagen</p>\r\n<p>• Arbejdsskadestyrelsens afgørelse af 18. juli 2011. Ved denne afgørelse fik du afslag på særlig godtgørelse</p>\r\n<p>• klagen til Ankestyrelsen</p>\r\n<p>• Arbejdsskadestyrelsens brev om genvurdering</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20120995425"
        },
        {
            "displayName": "Entydig dokumentidentifikation",
            "displayValue": "BS006388"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9954"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "03/01/2012"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1216173-11"
        },
        {
            "displayName": "Stikord",
            "displayValue": "12-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}