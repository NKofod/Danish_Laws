{
    "id": 110196,
    "title": "1989 LSF 191   FORSLAG TIL LOV OM ÆNDRING AF LOV OM VOKSENUDDANNELSESSTØTTE ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 191",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 191 </P>  \r\n\r\n<P></P>  \r\n\r\n<P>Forslag til Lov om ændring af lov om voksenuddannelsesstøtte </P>  \r\n\r\n<P></P>  \r\n\r\n<P>Fremsat af Jytte Andersen (S) Helle Degn (S) Pernille Forchhammer (S)  \r\n\r\n Anna-Marie Hansen (S) Klaus Hækkerup (S) Frank Jensen (S) Hans Strunge (S)  \r\n\r\n</P>  \r\n\r\n<P></P>  \r\n\r\n<P>den 21. februar 1990 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov nr. 336 af 24. maj 1989 om voksenuddannelsesstøtte foretages  \r\n\r\n følgende ændringer: </P>  \r\n\r\n<P>1. I <I>§ 2, stk. 1, nr. 2,</I> udgår &#187;på fuld tid eller dertil  \r\n\r\n svarende deltid&#171;. </P>  \r\n\r\n<P>2. I <I>§ 2</I> indsættes efter stk. 4 som nyt stykke: </P>  \r\n\r\n<P>&#187; <I>Stk. 5.</I> Når særlige forhold taler derfor, kan  \r\n\r\n kulturministeren fravige bestemmelsen i stk. 1, nr. 2.&#171; </P>  \r\n\r\n<P>3. I <I>§ 3, stk. 1,</I> indsættes efter sidste punktum som nye  \r\n\r\n punktummer: </P>  \r\n\r\n<P>&#187;Uddannelsesstøtten indgår i beregningsgrundlaget for feriepenge. Den  \r\n\r\n tid uddannelsessøgende har været fraværende i henhold til denne lov,  \r\n\r\n medregnes ved beregning af anciennitet i arbejdsforholdet.&#171; </P>  \r\n\r\n<P>4. I <I>§ 3</I> indsættes efter stk. 1 som nyt stykke: </P>  \r\n\r\n<P>&#187; <I>Stk. 2.</I> Kulturministeren kan fravige bestemmelsen om, at  \r\n\r\n støtten for deltidsundervisning nedsættes forholdsmæssigt.&#171; </P>  \r\n\r\n<P>Stk. 2-3 bliver herefter stk. 3-4. </P>  \r\n\r\n<P>5. I <I>§ 6, stk. 1,</I> indsættes efter 2. pkt. som nyt punktum: </P>  \r\n\r\n<P>&#187;Reglerne om ansøgning skal sikre, at arbejdstageren kan søge  \r\n\r\n uddannelsesstøtte uafhængigt af, om der er ansøgt om arbejdsfrihed.&#171;  \r\n\r\n</P>  \r\n\r\n<P>§ 2 </P>  \r\n\r\n<P>Loven træder i kraft ved bekendtgørelsen i Lovtidende. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Lov om voksenuddannelsesstøtte har til formål at skabe økonomisk grundlag  \r\n\r\n for, at voksne med kortvarig eller ingen uddannelse får mulighed for at  \r\n\r\n deltage i undervisning i arbejdstiden. </P>  \r\n\r\n<P>Denne målgruppe er imidlertid den gruppe på arbejdsmarkedet, der oftest  \r\n\r\n har en lav løn, ustabile arbejdsforhold og deltidsbeskæftigelse. Det har  \r\n\r\n allerede vist sig, at loven ikke er tilstrækkelig imødekommende og fleksibel  \r\n\r\n over for disse forhold. Dette betyder, at en meget stor gruppe voksne  \r\n\r\n udelukkes fra at kunne gøre brug af lovens muligheder. </P>  \r\n\r\n<P>De deltidsbeskæftigede diskrimineres i en helt urimelig grad. For 378.000  \r\n\r\n kvinder og 43.000 mænd er der opstillet krav om en længere beskæftigelse hos  \r\n\r\n samme arbejsdgiver, end der er for fuldtidsansatte. </P>  \r\n\r\n<P>Specielt for mange ufaglærte kan det være ganske umuligt at optjene det  \r\n\r\n antal uger, der i henhold til bekendtgørelse nr. 606 af 15. september 1989 om  \r\n\r\n voksenuddannelsesstøtte kræves. Dette skyldes bl.a. arbejdsgiverens  \r\n\r\n hjemsendelsesret eller afskedigelse i forbindelse med ferier. </P>  \r\n\r\n<P>For de fleste lavtlønnede vil selv mindre indkomstgrundlag virke som en  \r\n\r\n økonomisk barriere, og når støttebeløbet ydermere ikke indgår ved beregningen  \r\n\r\n af feriepenge, kan det betyde, at loven ikke kan opfylde sit formål. </P>  \r\n\r\n<P>Forslagsstillerne finder det uacceptabelt, at kulturministeren har  \r\n\r\n opstillet et regelsæt for ansøgningsproceduren, der giver arbejdstageren en  \r\n\r\n svag stilling i forhold til arbejdsgiveren. Som reglerne er i dag, er retten  \r\n\r\n til at søge en offentlig ydelse deponeret hos arbejdsgiveren. Borgernes  \r\n\r\n retsstilling er svækket i en helt uholdbar grad. </P>  \r\n\r\n<P>Forslagsstillerne håber med dette forslag at få rettet på den nuværende  \r\n\r\n lovs skævheder og barrierer over for målgruppen. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til nr. 1 </P>  \r\n\r\n<P>Forslaget indebærer, at deltidsbeskæftigede ligestilles med  \r\n\r\n fuldtidsbeskæftigede. Kulturministerens oversigt over den ugentlige  \r\n\r\n arbejdstid fordelt på kvinder og mænd optrykkes som bilag. </P>  \r\n\r\n<P>Til nr. 2 </P>  \r\n\r\n<P>Såfremt der organiseres kollektive kurser for en medarbejdergruppe, kan  \r\n\r\n der være behov for at fravige bestemmelsen. Andre forhold kan ligeledes tale  \r\n\r\n for en fleksibel administration. </P>  \r\n\r\n<P>Til nr. 3 </P>  \r\n\r\n<P>Uddannelsesstøtten træder ind som en lønkompensation og bør derfor indgå i  \r\n\r\n indkomstgrundlaget ved beregning af feriepenge. Med forslaget præciseres, at  \r\n\r\n lønmodtageren skal betragtes som en fuldgyldig medarbejder i både ferie- og  \r\n\r\n uddannelsesperioder i relation til anciennitetsberegning. </P>  \r\n\r\n<P>Til nr. 4 </P>  \r\n\r\n<P>Praktisk taget alle deltidsansatte ønsker fuldtidsbeskæftigelse, men kan  \r\n\r\n kun få deltidsarbejde. Det betyder, at den, der f.eks. er ansat i 25 timer om  \r\n\r\n ugen og følger et heltidskursus, kun får dagpenge for de 25 timer og således  \r\n\r\n må arbejde gratis i 13 timer. </P>  \r\n\r\n<P>Til nr. 5 </P>  \r\n\r\n<P>Det virker som en helt unødvendig barriere, at den ansøgningsprocedure,  \r\n\r\n der er fastsat i bekendtgørelse nr. 606 af 15. september 1989 om  \r\n\r\n voksenuddannelsesstøtte, indebærer, at den enkelte voksne ikke har mulighed  \r\n\r\n for at søge direkte om støtte for derefter at søge om arbejdsfrihed hos sin  \r\n\r\n arbejdsgiver. Der er for forslagsstillerne ikke nogen tvivl om, at  \r\n\r\n arbejdsgiveren vil være mere åben over for arbejdstageren, såfremt støtten er  \r\n\r\n opnået forlods. Såvel Dansk Arbejdsgiverforening som LO har kritiseret den  \r\n\r\n gældende ordning. </P>  \r\n\r\n<P>Bilag </P>  \r\n\r\n<P>Spørgsmål 3: </P>  \r\n\r\n<P>&#187;Ministeren bedes yderligere oplyse, hvordan antallet af lønmodtagere  \r\n\r\n med længere ansættelseskrav er fordelt på henholdsvis mænd og kvinder.&#171;  \r\n\r\n</P>  \r\n\r\n<P>Svar: </P>  \r\n\r\n<P>Nedenfor er angivet en oversigt over denugentlige arbejdstid for  \r\n\r\n beskæftigede i aldersgruppen 25-59 år, fordelt på kvinder og mænd, samt  \r\n\r\n beskæftigelseskravet i relation til voksenuddannelsesstøtten set i forhold  \r\n\r\n til den ugentlige arbejdstid, jf. spørgsmål 4. </P>  \r\n\r\n<P>Opgørelse over normal ugentlig arbejdstid for personer i beskæftigelse i  \r\n\r\n aldersgruppen 25-59 år, 1987. </P>  \r\n\r\n<PRE>  \r\n\r\n                      ----- 1.000 personer -----  \r\n\r\n Arbejdstid/    Kvinder   Mænd     I alt (* 1)    Beskæftigelseskrav  \r\n\r\n timer pr. uge                                  i forhold til VUS,  \r\n\r\n                                                jf. spm. 4  \r\n\r\n ---------------------------------------------------------------------  \r\n\r\n under 10        13         5      17             10   t = 98 uger  \r\n\r\n 10-14           15         5      20             14   t = 70 uger  \r\n\r\n 15-19           36         4      40             19   t = 51 uger  \r\n\r\n 20-24          122        11     133             24   t = 41 uger  \r\n\r\n 25-29           83         9      93             29   t = 34 uger  \r\n\r\n 30-34          109         9     118             34   t = 29 uger  \r\n\r\n 35-39          415       687   1.103             37,5 t = 26 uger  \r\n\r\n --------------------------------------------------------------------  \r\n\r\n</PRE>  \r\n\r\n<P>(* 1) Uoverensstemmelser mellem henholdsvis tallene for kvinder &amp; mænd  \r\n\r\n og sammentællingen skyldes afrunding. </P>  \r\n\r\n<P>Kilde: Danmarks Statistik, Statistiske Efterretninger, Arbejdsmarkedet  \r\n\r\n 1987: 7, tabel 5, 5A og 5B (Arbejdsstyrkeundersøgelsen 1987). </P>  \r\n\r\n<P>Note: Nyere tal er tilgængelige i slutningen af 1989. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen1 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/02/1990"
        },
        {
            "displayName": "Accession",
            "displayValue": "198912K00191"
        },
        {
            "displayName": "Entydig dokumentidentifikation",
            "displayValue": "CL003754"
        },
        {
            "displayName": "Dato for førstegangsindlæggelse",
            "displayValue": "21/02/1990"
        },
        {
            "displayName": "Dato for indlæggelse",
            "displayValue": "21/02/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "191"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}