{
    "id": 187157,
    "title": "Forslag til folketingsbeslutning om mulighed for at udsætte skolestart",
    "documentTypeId": "480",
    "isSagsforlobPeriodValid": true,
    "shortName": "2016/1 BSF 84",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 14. marts 2017 af Jacob Mark (SF) og Trine Torp (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om mulighed for at udsætte skolestart</p>\r\n<p class=\"NormalInd\">Folketinget pålægger regeringen inden udgangen af indeværende folketingsår at fremsætte lovforslag om ændring af folkeskolelovens § 34, stk. 2, så forældre efter rådgivning fra daginstitution og skole kan vælge at udsætte deres barns skolestart med 1 år.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Formålet med forslaget er at sikre, at forældre efter rådgivning fra daginstitution og skole får mulighed for at udskyde deres barns skolestart med 1 år.</p>\r\n<p class=\"NormalInd\">\r\n</p>\r\n<p class=\"NormalInd\">I folkeskolelovens § 34, stk. 1, fremgår det, at undervisningspligten indtræder den 1. august i det kalenderår, hvor barnet fylder 6 år. Der er derfor et stort aldersspænd mellem børn det år, de starter i skolen. Børn, der er født i starten af januar, vil være 6 år og 7 måneder ved skolestart, mens børn, der er født i slutningen af december, vil være 5 år og 7 måneder ved skolestart.</p>\r\n<p class=\"NormalInd\">\r\n</p>\r\n<p class=\"NormalInd\">Hvis forældrene ønsker at udskyde barnets skolestart, skal kommunalbestyrelsen give tilladelse til det, jf. folkeskolelovens § 34, stk. 2. En undersøgelse fra SFI viser, at det kun er ca. 10-15 pct. en årgang, hvor barnets skolestart bliver udskudt (»En god start – Betydningen af alder ved skolestart for barnets udvikling«, SFI, november 2015).</p>\r\n<p class=\"NormalInd\">\r\n</p>\r\n<p class=\"NormalInd\">I en undersøgelse, som Politiken lavede i september 2016, fremgår det, at 94 pct. af børnehaveklasselederne i 2015 havde børn i deres børnehaveklasse, som de vurderer burde have ventet med at starte i skolen. Børnehaveklasseledere oplever, at børn, der kommer for tidligt i skole, kan få det svært. Børnene bruger meget energi på at kæmpe for at følge med – både fagligt og socialt. De oplever ikke succes i deres første skoletid (»Lærere: Lad forældre bestemme skolestart«, Politiken, den 28. september 2016). International forskning viser også, at børn, der starter senere i skole, klarer sig bedre i skoleforløbet. De har blandt andet en lavere risiko for at gentage et klassetrin, og de klarer sig bedre i diverse prøver og test end dem, der starter tidligere (»En god start – Betydningen af alder ved skolestart for barnets udvikling«, SFI, november 2015).</p>\r\n<p class=\"NormalInd\">\r\n</p>\r\n<p class=\"NormalInd\">Med denne viden om, hvor vigtigt det er, at barnet ikke kommer for tidligt i skole, mener SF, at det er forældrene – og ikke kommunalbestyrelsen – der skal kunne beslutte skoleudsættelse for deres barn i samarbejde med de fagprofessionelle, som kender barnet. SF mener ikke, at et barns skolestart skal afhænge af barnets cpr-nummer, men i langt højere grad af forældrenes vurdering og en kvalificeret pædagogisk vurdering af det enkelte barn udført af de fagprofessionelle, som barnet kender fra sit dagtilbud.</p>\r\n<p class=\"NormalInd\">\r\n</p>\r\n<p class=\"NormalInd\">Det foreslås konkret, at regeringen fremsætter lovforslag om at ændre folkeskolelovens § 34, stk. 2, så forældrene efter samråd med daginstitution og skole får retten til selv at beslutte, om skolestarten skal udskydes med 1 år. Lovændringen skal ikke gælde skoler med rullende indskoling, fordi rullende indskoling i praksis betyder, at skolestarten finder sted flere gange i løbet af et skoleår, så man allerede har mulighed for at tage hensyn til det enkelte barns skolemodenhed.</p>\r\n<p class=\"NormalInd\">\r\n</p>\r\n<p class=\"NormalInd\">SF foreslår, at kommunerne afholder eventuelle udgifter forbundet med forslaget.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Jacob Mark </span>(SF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om mulighed for at udsætte skolestart.</p>\r\n<p class=\"ForslagsNummer\">(Beslutningsforslag nr. B 84)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2016/1 BF 84",
            "stateLabel": "Forkastet",
            "references": [
                {
                    "shortName": "2016/1 BSF 84",
                    "title": "Forslag til folketingsbeslutning om mulighed for at udsætte skolestart",
                    "presentationName": "Beslutningsforslag som fremsat",
                    "documentTypeId": 480,
                    "documentId": 187157,
                    "eliUri": "/eli/ft/20161BB00084",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20161/beslutningsforslag/b84/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "15/03/2017"
        },
        {
            "displayName": "Accession",
            "displayValue": "20161BB00084"
        },
        {
            "displayName": "Entydig dokumentidentifikation",
            "displayValue": "AX019783"
        },
        {
            "displayName": "Dato for førstegangsindlæggelse",
            "displayValue": "15/03/2017"
        },
        {
            "displayName": "Dato for indlæggelse",
            "displayValue": "15/03/2017"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "84"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}