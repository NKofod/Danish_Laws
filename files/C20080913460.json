{
    "id": 116753,
    "title": "Vejledning til bekendtgørelse om overtagelsestilbud",
    "documentTypeId": "180",
    "isSagsforlobPeriodValid": true,
    "shortName": "VEJ nr 9134 af 16/04/2008",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning til bekendtgørelse om overtagelsestilbud <a class=\"FodnoteHenvisning\" name=\"Henvisning_Not1\" href=\"#Not1\"></a></p>\r\n      <p class=\"TekstV\"><span class=\"Bold\">1.</span> <span class=\"Bold\">Indledning</span></p>\r\n      <p class=\"Tekst\">Reglerne om overtagelsestilbud, herunder pligten til at fremsætte tilbud, findes i kapitel 8 i lov om værdipapirhandel m.v. og i bekendtgørelse om overtagelsestilbud (tilbudsbekendtgørelsen).</p>\r\n      <p class=\"Tekst\">Tilbudsbekendtgørelsen indeholder bestemmelser, der gennemfører dele af Europa-Parlamentets og Rådets direktiv 2004/25/EF af 21. april 2004 om overtagelsestilbud (overtagelsesdirektivet). Overtagelsesdirektivet blev delvist gennemført i dansk ret ved lov nr. 604 af 24. juni 2005, jf. lovforslag L 155 fremsat den 13. april 2005.</p>\r\n      <p class=\"Tekst\">Vejledningen indeholder en nærmere beskrivelse af de centrale bestemmelser i tilbudsbekendtgørelsen, herunder hvornår der skal fremsættes et pligtmæssigt overtagelsestilbud, hvad et tilbudsdokument og en tilbudsannonce skal indeholde, hvilke forpligtelser målselskabet har, når der fremsættes et overtagelsestilbud samt øvrige forhold, der kan være relevant i forbindelse med frivillige og pligtmæssige overtagelsestilbud.</p>\r\n      <p class=\"Tekst\">I denne vejledning forstås ved</p>\r\n      <p class=\"TekstV\"><span class=\"Italic\">Overtagelsestilbud eller tilbud:</span></p>\r\n      <p class=\"Tekst\">Et offentligt tilbud til aktionærerne i et selskab, der har en eller flere aktieklasser optaget til handel på et reguleret marked eller en alternativ markedsplads, om hel eller delvis erhvervelse af deres aktier, som følger efter erhvervelse af kontrol med målselskabet, eller har erhvervelse af kontrol som formål, uanset om tilbuddet er pligtmæssigt eller frivilligt.</p>\r\n      <p class=\"TekstV\"><span class=\"Italic\">Målselskab:</span></p>\r\n      <p class=\"Tekst\">Det selskab, hvis aktier er genstand for et tilbud.</p>\r\n      <p class=\"TekstV\"><span class=\"Italic\">Tilbudsgiver:</span></p>\r\n      <p class=\"Tekst\">Enhver fysisk eller juridisk person, som fremsætter et tilbud.</p>\r\n      <p class=\"TekstV\"><span class=\"Italic\">Personer, der handler i forståelse med andre:</span></p>\r\n      <p class=\"Tekst\">Fysiske eller juridiske personer, som samarbejder med tilbudsgiveren eller målselskabet i henhold til en aftale, der kan være udtrykkelig eller stiltiende, mundtlig eller skriftlig, og som tager sigte på at opnå kontrol med målselskabet eller lægge hindringer i vejen for tilbuddet.</p>\r\n      <p class=\"TekstV\"><span class=\"Bold\">2.</span> <span class=\"Bold\">Anvendelsesområde m.v.</span></p>\r\n      <p class=\"TekstV\">2.1. Regulerede markeder</p>\r\n      <p class=\"Tekst\">Tilbudsbekendtgørelsen finder anvendelse på overtagelsestilbud, der fremsættes på et selskab, der har sit vedtægtsmæssige hjemsted her i landet eller i et land uden for EU/EØS, og som har aktier optaget til handel på et reguleret marked her i landet, jf. § 18, stk. 1, i tilbudsbekendtgørelsen.</p>\r\n      <p class=\"Tekst\">Tilbudsbekendtgørelsen finder endvidere anvendelse på overtagelsestilbud, der fremsættes på et selskab, der har aktier optaget til handel på et reguleret marked her i landet, men som ikke har sit vedtægtsmæssige hjemsted her i landet, under forudsætning af, at selskabet ikke samtidig er optaget til handel på et reguleret marked i det land, hvor selskabet har sit vedtægtsmæssige hjemsted, jf. § 18, stk. 2, i tilbudsbekendtgørelsen.</p>\r\n      <p class=\"Tekst\">I de tilfælde, hvor overtagelsestilbuddet vedrører et selskab, der både har aktier optaget til handel på et reguleret marked her i landet og på et reguleret marked i et andet land inden for EU/EØS, finder tilbudsbekendtgørelsen alene anvendelse, såfremt målselskabets aktier er optaget til handel her i landet først. Er optagelsen sket samtidig, er det målselskabet, der bestemmer, hvilket lands regler, der skal finde anvendelse for overtagelsestilbuddet, jf. § 18, stk. 3, i tilbudsbekendtgørelsen.</p>\r\n      <p class=\"TekstV\">2.2. Alternative markedspladser</p>\r\n      <p class=\"Tekst\">Tilbudsbekendtgørelsen finder anvendelse på alle overtagelsestilbud, der fremsættes på selskaber, der har aktier optaget til handel på en alternativ markedsplads her i landet, jf. § 18, stk. 1, i tilbudsbekendtgørelsen.</p>\r\n      <p class=\"TekstV\">2.3. Multilaterale handelsfaciliteter</p>\r\n      <p class=\"Tekst\">Bestemmelserne i kapitel 8 i lov om værdipapirhandel m.v. og tilbudsbekendtgørelsen finder ikke anvendelse på overtagelsestilbud, der fremsættes på et selskab, der har aktier optaget til handel på en multilateral handelsfacilitet, der ikke drives som en alternativ markedsplads.</p>\r\n      <p class=\"Tekst\">Er målselskabets aktier optaget til handel på både et reguleret marked eller en alternativ markedsplads og en multilateral handelsfacilitet finder bestemmelserne i kapitel 8 i lov om værdipapirhandel m.v. og tilbudsbekendtgørelsen derimod anvendelse.</p>\r\n      <p class=\"TekstV\"><span class=\"Bold\">3.</span> <span class=\"Bold\">Pligtmæssige overtagelsestilbud</span></p>\r\n      <p class=\"TekstV\">3.1. Erhvervelser, der udløser overtagelsestilbud</p>\r\n      <p class=\"Tekst\">Forudsætningen for, at der indtræder pligt til at fremsætte et tilbud til de resterende aktionærer om at afhænde deres aktier på identiske betingelser, er, at der sker en overdragelse af aktier, hvorved der etableres kontrol over målselskabet, jf. § 31, stk. 1, i lov om værdipapirhandel m.v.</p>\r\n      <p class=\"Tekst\">Hensynet bag tilbudspligten er, at der normalt ved et kontrolskifte skabes så markant ændrede vilkår og udsigter for det pågældende selskab, at minoritetsaktionærerne skal have mulighed for at komme ud af deres investering. Tilbudspligten udløses således, når der sker et majoritetsskift ved overdragelse af en kontrollerende aktiepost i målselskabet. En efterfølgende konsolidering af kontrol udløser derimod ikke pligt til at fremsætte et overtagelsestilbud, idet der ikke sker noget kontrolskifte. Finanstilsynet har i sådanne tilfælde ikke mulighed for at komme med bemærkninger til eller godkende tilbudsdokumenter. Er kontrol derimod afgivet, vil en senere generhvervelse af kontrol udløse tilbudspligt.</p>\r\n      <p class=\"Tekst\">Tilbudspligten er ikke begrænset til erhvervelse af kontrol ved direkte overdragelse af et selskabs aktier, men omfatter også erhvervelse af kontrol gennem en indirekte overdragelse af en aktiepost, eksempelvis hvor en aktiepost er placeret i en anden virksomhed, hvis aktiver overdrages, jf. ordene \"direkte eller indirekte\" i § 2, stk. 1, i tilbudsbekendtgørelsen. Dette gælder dog ikke, hvis overdragelsen sker inden for samme koncern.</p>\r\n      <p class=\"Tekst\">En midlertidig erhvervelse af kontrol, eksempelvis hvor en formidler i forbindelse med et tilbagekøbsprogram i en tidsbegrænset periode opnår en kontrollerende indflydelse i et målselskab, udløser som udgangspunkt tilbudspligt, medmindre der indgås aftale med formidleren om begrænsning af dennes udøvelse af aktionærrettighederne i selskabet. Det er et krav, at den midlertidige periode skal være af kort varighed. Hvad der forstås ved kort varighed beror på en konkret vurdering i den enkelte sag.</p>\r\n      <p class=\"Tekst\">Tilbudspligten indtræder som udgangspunkt først, når en kontrollerende aktiepost overdrages, således at ejendomsretten er overgået til erhververen. Pligten til at fremsætte overtagelsestilbud omfatter således ikke situationer, hvor der indgås aftaler, hvis indhold først på et senere tidspunkt realiseres, medmindre aftalen er indgået for at omgå reglerne om tilbudspligt.</p>\r\n      <p class=\"Tekst\">Erhvervelse af aktier ved ombytning af konvertible gældsbreve, jf. kapitel 6 i lov om aktieselskaber, og erhvervelse af aktier ved udnyttelse af tegningsrettigheder, optioner eller warrants m.v., der medfører et kontrolskifte i selskabet, udløser ligeledes en pligt for erhververen til at fremsætte et overtagelsestilbud til de resterende aktionærer i selskabet, jf. § 2, stk. 3, i tilbudsbekendtgørelsen. Tilbudspligten indtræder i disse tilfælde på det tidspunkt, hvor erhververen kan udnytte stemmerettighederne i selskabet.</p>\r\n      <p class=\"Tekst\">Finanstilsynet (i praksis Fondsrådet) kan i særlige tilfælde dispensere fra tilbudspligten, jf. § 20 i tilbudsbekendtgørelsen.</p>\r\n      <p class=\"TekstV\">3.2. Erhvervelser, der ikke udløser overtagelsestilbud</p>\r\n      <p class=\"Tekst\">Tilbudspligten omfatter derimod ikke erhvervelse af kontrol ved passivitet, eksempelvis hvor et selskab opkøber egne aktier eller nedskriver sin aktiekapital, selv om dette medfører, at der sker ændring af den kontrollerende indflydelse i selskabet. Omgåelsesbetragtninger vil imidlertid kunne føre til et andet resultat. Finanstilsynet har således efter en konkret vurdering mulighed for at pålægge erhververen at fremsætte et overtagelsestilbud til de resterende aktionærer, hvis forholdet må vurderes som omgåelse af tilbudspligten.</p>\r\n      <p class=\"Tekst\">Tilsvarende indtræder tilbudspligten ikke, hvis erhververen opnår kontrollerende indflydelse i selskabet gennem arv, gave, kreditorforfølgning eller lignende, jf. § 2, stk. 4, i tilbudsbekendtgørelsen. Omgåelsesbetragtninger vil imidlertid kunne føre til et andet resultat.</p>\r\n      <p class=\"Tekst\">Erhvervelse af kontrol ved fusion og emission er heller ikke omfattet af tilbudspligten. Omgåelsesbetragtninger vil dog kunne føre til et andet resultat. Det bemærkes, at økonomi- og erhvervsministeren har fremsat lovforslag, der ændrer på tilbudspligten, således at erhvervelse af kontrol i et selskab i forbindelse med emission også udløser pligt til at fremsætte et overtagelsestilbud.</p>\r\n      <p class=\"TekstV\">3.3. Hvornår kontrol anses for erhvervet</p>\r\n      <p class=\"Tekst\">Efter § 2, stk. 1, i tilbudsbekendtgørelsen, anses kontrol for erhvervet, når erhververen</p>\r\n      <p>\r\n        <p class=\"Liste1\"><span class=\"Liste1Nr\">1)</span> kommer til at besidde flertallet af stemmerettighederne i selskabet,</p>\r\n        <p class=\"Liste1\"><span class=\"Liste1Nr\">2)</span> får ret til at udnævne eller afsætte et flertal af selskabets bestyrelsesmedlemmer,</p>\r\n        <p class=\"Liste1\"><span class=\"Liste1Nr\">3)</span> får ret til at udøve en bestemmende indflydelse over selskabet på grundlag af vedtægterne eller aftale med dette i øvrigt,</p>\r\n        <p class=\"Liste1\"><span class=\"Liste1Nr\">4)</span> på grundlag af aftale med andre aktionærer kommer til at råde over flertallet af stemmerettighederne i selskabet, eller</p>\r\n        <p class=\"Liste1\"><span class=\"Liste1Nr\">5)</span> kommer til at kunne udøve bestemmende indflydelse over selskabet og kommer til at besidde mere end en tredjedel af stemmerettighederne.</p>\r\n      </p>\r\n      <p class=\"Tekst\">Nr. 1-4 vedrører erhvervelse af retlig kontrol, mens nr. 5 vedrører erhvervelse af faktisk kontrol.</p>\r\n      <p class=\"Tekst\">Nedenfor følger en gennemgang af de enkelte numre.</p>\r\n      <p class=\"TekstV\"><span class=\"Italic\">Ad. 1.</span> <span class=\"Italic\">Kommer til at besidde flertallet af stemmerettighederne i selskabet</span></p>\r\n      <p class=\"Tekst\">Ved \"flertal\" forstås over 50 pct. af stemmerettighederne i selskabet.</p>\r\n      <p class=\"Tekst\">Stemmerettighederne opgøres på baggrund af de samlede stemmerettigheder i målselskabet, uanset om selskabet besidder en beholdning af egne aktier. Det betyder, at der ved beregning af stemmerettighederne ikke skal fratrækkes selskabets beholdning af egne aktier.</p>\r\n      <p class=\"TekstV\"><span class=\"Italic\">Ad. 2.</span> <span class=\"Italic\">Får ret til at udnævne eller afsætte et flertal af selskabets bestyrelsesmedlemmer</span></p>\r\n      <p class=\"Tekst\">Ved \"flertal\" forstås en ret til at udnævne eller afsætte over halvdelen af bestyrelsesmedlemmerne i selskabet. Betingelsen er således ikke opfyldt, såfremt erhververen alene har mulighed for at udpege eller afsætte nøjagtig halvdelen af bestyrelsesmedlemmerne.</p>\r\n      <p class=\"Tekst\">Om retten til at udnævne eller afsætte et flertal af selskabets bestyrelsesmedlemmer er opnået ved en aktionæroverenskomst eller lignende aftaler har ingen betydning for tilbudspligten.</p>\r\n      <p class=\"TekstV\"><span class=\"Italic\">Ad. 3.</span> <span class=\"Italic\">Får ret til at udøve bestemmende indflydelse over selskabet på grundlag af vedtægterne eller aftale med dette i øvrigt</span></p>\r\n      <p class=\"Tekst\">Retten til at udøve bestemmende indflydelse over selskabet skal bero på en vedtægtsbestemmelse eller en aftale i øvrigt med selskabet. Der skal være tale om en egentlig ret, og det er således ikke tilstrækkeligt, at den bestemmende indflydelse rent faktisk udøves.</p>\r\n      <p class=\"TekstV\"><span class=\"Italic\">Ad. 4.</span> <span class=\"Italic\">På grundlag af aftale med andre aktionærer kommer til at råde over flertallet af stemmerettighederne i selskabet</span></p>\r\n      <p class=\"Tekst\">Er der i forbindelse med en overdragelse af en aktiepost i et selskab indgået aftale, skriftligt, mundtligt eller stiltiende, mellem erhververen eller personer, der handler i forståelse med erhververen, om opnåelse af kontrollerende indflydelse i selskabet, er der pligt til at fremsætte et overtagelsestilbud til de resterende aktionærer.</p>\r\n      <p class=\"Tekst\">Det forhold, at aftalen mellem parterne kan opsiges er ikke afgørende for, om aftalen omfattes af tilbudspligten.</p>\r\n      <p class=\"Tekst\">For at tilbudspligten skal indtræde, skal aftalen være indgået i forbindelse med erhvervelsen af en aktiepost. Er aftalen indgået efter erhvervelsen af aktieposten udløser dette ikke tilbudspligt, medmindre en senere aftaleindgåelse er sket for at omgå tilbudspligten.</p>\r\n      <p class=\"TekstV\"><span class=\"Italic\">Ad. 5.</span> <span class=\"Italic\">Kommer til at udøve bestemmende indflydelse over selskabet og kommer til at besidde mere end en tredjedel af stemmerettighederne</span></p>\r\n      <p class=\"Tekst\">Erhververen skal ved overdragelsen af aktieposten komme til at besidde mere end en tredjedel af stemmerettighederne i selskabet før der skal tages stilling til, om erhververen kan udøve en bestemmende indflydelse over selskabet. Beregningen af \"mere end en tredjedel af stemmerettighederne\" skal ske på grundlag af de samlede stemmerettigheder, uanset om selskabet har en beholdning af egne aktier. Herved sikres det, at erhververen har mulighed for at vide, hvornår der skal afgives et pligtmæssigt overtagelsestilbud.</p>\r\n      <p class=\"Tekst\">Erhververen har således, hvor aktiebesiddelsen i forhold til selskabets øvrige aktionærer udgør en vis dominans (bestemmende indflydelse), en pligt til at tilbyde de øvrige aktionærer at overtage deres aktier. Ved vurderingen af, om erhververen - ved erhvervelse af mere end en tredjedel af stemmerettighederne - opnår mulighed for at udøve bestemmende indflydelse over selskabet, indgår erhververens mulighed for at have indflydelse på sammensætningen af bestyrelsen eller dens flertal, samt aktionærsammensætningen.</p>\r\n      <p class=\"Tekst\">Der er en formodning for, hvor erhververen kommer til at kunne udøve en faktisk bestemmende indflydelse, at erhververen også vil udøve den bestemmende indflydelse. Der vil imidlertid kunne opstå situationer, hvor baggrunden for eller hensigten med en erhvervelse ikke har til formål at opnå en bestemmende indflydelse. En erhverver, der utilsigtet opnår mulighed for at udøve faktisk bestemmende indflydelse, vil være forpligtet til at fremsætte et overtagelsestilbud til de øvrige aktionærer, medmindre erhververen opnår Fondsrådets dispensation, jf. nærmere herom under afsnit 12.</p>\r\n      <p class=\"TekstV\">3.4. Offentliggørelse af meddelelse om pligtmæssigt overtagelsestilbud</p>\r\n      <p class=\"Tekst\">Når erhververen har opnået kontrol over selskabet, skal erhververen straks offentliggøre en meddelelse herom, jf. § 4, stk. 1, i tilbudsbekendtgørelsen. Meddelelsen skal indeholde oplysninger om, at erhververen senest fire uger efter erhvervelsen vil fremsætte et overtagelsestilbud til aktionærerne i målselskabet. Meddelelsen skal offentliggøres via elektroniske medier på en sådan måde, at meddelelsen når ud til offentligheden i de lande, hvor målselskabets aktier er optaget til handel på et reguleret marked eller en alternativ markedsplads, jf. § 4, stk. 3, i tilbudsbekendtgørelsen. Meddelelsen skal senest samtidig med offentliggørelsen af meddelelsen sendes til Finanstilsynet og til det regulerede marked eller den alternative markedsplads, hvorpå målselskabets aktier er optaget til handel. Finanstilsynet lægger meddelelsen på sin hjemmeside.</p>\r\n      <p class=\"Tekst\">Medier, som erhververen kan anvende til distribution af meddelelsen, er eksempelvis virksomheder som nyhedsformidlere og nyhedsbureauer. Erhververen skal ved valg af medier sikre sig, at det eller de valgte medier er i stand til at distribuere meddelelsen elektronisk. Dernæst skal erhververen kunne forvente, at det eller de valgte medier rent faktisk videredistribuerer meddelelsen. For at erhververen med rimelighed kan forvente, at meddelelsen rent faktisk videredistribueres, skal erhververen indgå aftaler med medierne herom.</p>\r\n      <p class=\"Tekst\">Er der tale om et målselskab, der kun har aktier optaget til handel på et reguleret marked eller en alternativ markedsplads her i landet, skal erhververen alene sikre sig, at meddelelsen bliver offentliggjort her i landet. Er der derimod tale om et målselskab, der har aktier optaget til handel på et reguleret marked eller en alternativ markedsplads her i landet og andre lande, skal erhververen ved valg af medier sikre sig, at det eller de valgte medier kan videredistribuere meddelelsen til disse lande.</p>\r\n      <p class=\"Tekst\">Erhververens hjemmeside anses ikke for et elektronisk medie, som kan anvendes til distribution af meddelelsen, idet den ikke aktivt sender oplysningerne ud til offentligheden. Finanstilsynets hjemmeside, hvor meddelelsen bliver gjort tilgængelig for offentligheden, anses heller ikke for et medie, som kan anvendes til distribution af meddelelsen.</p>\r\n      <p class=\"Tekst\">En erhverver, der har indgået en aftale med et eller flere medier om videredistribution af meddelelsen, og som har sendt meddelelsen til mediet i overensstemmelse med reglerne i tilbudsbekendtgørelsen, anses for at have opfyldt sin forpligtelse til at offentliggøre meddelelsen, uanset om meddelelsen rent faktisk bliver videredistribueret.</p>\r\n      <p class=\"Tekst\">Målselskabets og erhververens bestyrelser skal efter offentliggørelsen af meddelelsen orientere deres respektive lønmodtageres repræsentanter eller, hvis der ikke findes sådanne repræsentanter, lønmodtagerne direkte, om overtagelsestilbuddet, jf. § 4, stk. 5, i tilbudsbekendtgørelsen.</p>\r\n      <p class=\"Tekst\">Efter offentliggørelsen af meddelelsen skal erhververen hurtigst muligt og senest 4 uger efter erhvervelsen offentliggøre et tilbudsdokument efter reglerne i § 5, jf. § 2, stk. 2, i tilbudsbekendtgørelsen.</p>\r\n      <p class=\"TekstV\"><span class=\"Bold\">4.</span> <span class=\"Bold\">Frivillige overtagelsestilbud</span></p>\r\n      <p class=\"Tekst\">Ønsker en tilbudsgiver at erhverve en kontrollerende aktiepost i et selskab, der har en eller flere aktieklasser optaget til handel på et reguleret marked eller en alternativ markedsplads, uden at der foreligger tilbudspligt, skal tilbudsgiveren fremsætte et frivilligt overtagelsestilbud efter reglerne i tilbudsbekendtgørelsen.</p>\r\n      <p class=\"Tekst\">Tilbudsgiveren skal straks efter beslutningen om fremsættelsen af et frivilligt overtagelsestilbud offentliggøre en meddelelse herom, jf. § 4, stk. 2, i tilbudsbekendtgørelsen. Offentliggørelse af meddelelsen skal ske på den i § 4, stk. 3 og 4, i tilbudsbekendtgørelsens beskrevne måde. Se nærmere herom under afsnit 3.3.</p>\r\n      <p class=\"Tekst\">Tilbudsgiver skal herefter hurtigst muligt og senest 4 uger efter offentliggørelsen af beslutningen om at fremsætte et frivilligt overtagelsestilbud offentliggøre et tilbudsdokument efter reglerne i § 5 i tilbudsbekendtgørelsen, jf. § 3 i tilbudsbekendtgørelsen.</p>\r\n      <p class=\"Tekst\">I modsætning til et pligtmæssigt overtagelsestilbud kan tilbudsgiveren i et frivilligt overtagelsestilbud knytte betingelser til overtagelsestilbuddet ud over dem, der fremgår af tilbudsbekendtgørelsen. Dog skal reglen om ligebehandling iagttages, jf. § 7 i tilbudsbekendtgørelsen.</p>\r\n      <p class=\"Tekst\">Medfører et frivilligt overtagelsestilbud, at tilbudsgiveren opnår en kontrollerende aktiepost i selskabet, bliver tilbudsgiver ikke efterfølgende forpligtet til at fremsætte et pligtmæssigt tilbud på de eventuelle resterende aktier i selskabet, jf. § 2, stk. 5, i tilbudsbekendtgørelsen.</p>\r\n      <p class=\"Tekst\">Fondsrådet kan i særlige tilfælde dispensere fra forpligtelsen til at udarbejde et tilbudsdokument i forbindelse med et frivilligt overtagelsestilbud, der opfylder betingelserne i § 5, jf. § 20 i tilbudsbekendtgørelsen.</p>\r\n      <p class=\"TekstV\"><span class=\"Bold\">5.</span> <span class=\"Bold\">Tilbudsdokumentets og tilbudsannoncens indhold</span></p>\r\n      <p class=\"TekstV\">5.1. Tilbudsdokumentet</p>\r\n      <p class=\"Tekst\">Formålet med et tilbudsdokument er at tilvejebringe et materiale, ud fra hvilket aktionærerne kan danne sig et velbegrundet skøn over tilbuddets vilkår m.v. og herefter beslutte, om tilbuddet skal accepteres.</p>\r\n      <p class=\"Tekst\">Grundlæggende skal et overtagelsestilbud</p>\r\n      <p>\r\n        <p class=\"Liste1\"><span class=\"Liste1Nr\">–</span> være på identiske betingelser,</p>\r\n        <p class=\"Liste1\"><span class=\"Liste1Nr\">–</span> fremsættes til alle selskabets aktionærer og</p>\r\n        <p class=\"Liste1\"><span class=\"Liste1Nr\">–</span> behandle alle aktionærerne inden for samme aktieklasse lige.</p>\r\n      </p>\r\n      <p class=\"Tekst\">Tilbudsdokumentet skal affattes på dansk, jf. § 17, stk. 1, i tilbudsbekendtgørelsen, og skal som minimum indeholde oplysningerne som angivet i § 5 i tilbudsbekendtgørelsen. De i § 5 påkrævede oplysninger er:</p>\r\n      <p class=\"TekstV\"><span class=\"Italic\">Identifikation af målselskabet</span></p>\r\n      <p class=\"Tekst\">Tilbudsdokumentet skal indeholde målselskabets navn, adresse og registreringsnummer (CVR-nr.), jf. § 5, stk. l, nr. 1, i tilbudsbekendtgørelsen.</p>\r\n      <p class=\"TekstV\"><span class=\"Italic\">Øvrige relevante oplysninger om målselskabet</span></p>\r\n      <p class=\"Tekst\">Tilbudsdokumentet skal indeholde øvrige relevante oplysninger om målselskabet, herunder oplysninger om selskabets nuværende aktiviteter, hovedtal fra selskabets senest offentliggjorte regnskabsmeddelelse og selskabets senest offentliggjorte forventninger til det indeværende regnskabsår med en angivelse af forventninger for niveauet til aktivitet og resultat.</p>\r\n      <p class=\"TekstV\"><span class=\"Italic\">Identifikation af tilbudsgiver</span></p>\r\n      <p class=\"Tekst\">Tilbudsgivers navn og adresse, eller hvis tilbudsgiver er et selskab dette selskabs navn, adresse, registreringsnummer (CVR-nr.), vedtægtsmæssige hjemsted og organisationsform, skal fremgå af tilbudsdokumentet. Endvidere skal det af en oversigt fremgå, hvilke personer eller selskaber der eventuelt handler i forståelse med tilbudsgiver, eller om muligt med målselskabet, og, hvis der er tale om selskaber, deres type, navn og vedtægtsmæssige hjemsted samt deres forhold til tilbudsgiver og om muligt til målselskabet, jf. 5, stk. 1, nr. 2, i tilbudsbekendtgørelsen.</p>\r\n      <p class=\"TekstV\"><span class=\"Italic\">Øvrige relevante oplysninger om tilbudsgiver</span></p>\r\n      <p class=\"Tekst\">Tilbudsdokumentet skal indeholde øvrige relevante oplysninger om tilbudsgiveren, herunder - såfremt tilbudsgiveren er et selskab - oplysninger om tilbudsgivers nuværende aktiviteter, ledelse og reelle ejerskab, herunder egentlige kapitalinteresser.</p>\r\n      <p class=\"TekstV\"><span class=\"Italic\">Identifikation af den der står for effektueringen</span></p>\r\n      <p class=\"Tekst\">Navn og adresse på det selskab, der på tilbudsgivers vegne forestår effektueringen af tilbuddet, skal fremgå af tilbudsdokumentet, jf. § 5, stk. 1, nr. 3, i tilbudsbekendtgørelsen.</p>\r\n      <p class=\"Tekst\">Såfremt tilbudsgiver selv står for effektueringen af tilbuddet, skal dette oplyses i tilbudsdokumentet.</p>\r\n      <p class=\"TekstV\"><span class=\"Italic\">Tilbudsgivers aktiebesiddelser i målselskabet</span></p>\r\n      <p class=\"Tekst\">For at give aktionærerne oplysninger om, hvor mange aktier tilbudsgiveren reelt råder over eller har indgået aftale om at råde over på tidspunktet for tilbuddets offentliggørelse, skal det i tilbudsdokumentet oplyses, hvor stor en del af stemmerettighederne eller omfanget af den bestemmende indflydelse tilbudsgiver allerede har erhvervet eller råder over på anden vis, herunder om endnu ikke effektuerede overdragelsesaftaler samt om særlige vilkår knyttet til de erhvervede stemmerettigheder eller den bestemmende indflydelse. Endnu ikke effektuerede overdragelsesaftaler omfatter blandt andet konvertible gældsbreve, jf. aktieselskabslovens kapitel 6, tegningsrettigheder, optioner eller warrants m.v., jf. § 5, stk. 1, nr. 4, i tilbudsbekendtgørelsen.</p>\r\n      <p class=\"Tekst\">Også antallet af aktier, som tilbudsgiver på tidspunktet for tilbudsdokumentets offentliggørelse har indgået aftale om at komme til at eje, herunder en aktionærs forhåndstilsagn om at ville acceptere overtagelsestilbuddet, skal fremgå. I det omfang tilbudsgiveren forud for fremsættelsen af overtagelsestilbuddet har indgået aftale med en eller flere aktionærer om at købe deres aktier, og dette ikke er et forhåndstilsagn om at ville acceptere overtagelsestilbuddet, skal det fremgå, på hvilke vilkår denne aftale er indgået.</p>\r\n      <p class=\"Tekst\">Tilbudsdokumentet skal ligeledes indeholde oplysninger om det antal aktier, tilbudsgiveren kan råde over i målselskabet - fordelt på aktieklasser, såfremt selskabet har flere aktieklasser - og hvor stor en andel af henholdsvis den samlede aktiekapital og stemmerne disse aktier udgør.</p>\r\n      <p class=\"TekstV\"><span class=\"Italic\">Modydelsen</span></p>\r\n      <p class=\"Tekst\">Den modydelse, som aktionærerne tilbydes, skal fremgå af tilbudsdokumentet, jf. § 5, stk. 1, nr. 5, i tilbudsbekendtgørelsen.</p>\r\n      <p class=\"Tekst\">Tilbudsbekendtgørelsen fastsætter ikke nærmere regler for modydelsen, når det drejer sig om frivillige overtagelsestilbud. Dog skal reglen om ligebehandling iagttages, jf. § 7 i tilbudsbekendtgørelsen. Tilbudsgiver kan således ikke tilbyde én aktionær eller en gruppe af aktionærer en anden modydelse end den, der tilbydes de resterende aktionærer inden for samme aktieklasse.</p>\r\n      <p class=\"Tekst\">Når det drejer sig om et pligtmæssigt overtagelsestilbud, er der fastsat yderligere regler for så vidt angår modydelsen. Tilbudsgiver kan som modydelse i et pligtmæssigt overtagelsestilbud alene tilbyde stemmeberettigede aktier, kontanter eller en kombination heraf, jf. § 9, stk. 1, i tilbudsbekendtgørelsen.</p>\r\n      <p class=\"Tekst\">Bestemmelsen om modydelse i § 9, stk. 1, i tilbudsbekendtgørelsen, skal ses i sammenhæng med det generelle princip om ligebehandling af aktionærer, jf. § 7, stk. 1, i tilbudsbekendtgørelsen. Erhververen er således forpligtet til at tilbyde samme modydelse, som den kontrollerende aktiepost er erhvervet med. Dette fremgår endvidere af § 31, stk. 1, i lov om værdipapirhandel m.v., hvor det pligtmæssige overtagelsestilbud skal ske på \"identiske betingelser\". Det er således ikke tilstrækkeligt, at erhververen tilbyder kontant betaling for de resterende aktier i målselskabet, såfremt den kontrollerende aktiepost i målselskabet, der medførte tilbudspligt efter § 31, stk. 1, i lov om værdipapirhandel m.v., helt eller delvist er erhvervet ved betaling i form af aktier.</p>\r\n      <p class=\"Tekst\">Fondsrådet har i særlige tilfælde mulighed for at dispensere fra § 2, stk. 1, i tilbudsbekendtgørelsen, om, at overtagelsestilbuddet skal ske på identiske betingelser, jf. § 20 i tilbudsbekendtgørelsen. Dog gælder det som udgangspunkt, at erhververen, inden der gives meddelelse om et overtagelsestilbud, skal have sikret sig, at erhververen fuldt ud kan opfylde ethvert krav med hensyn til modydelse i form af kontanter, og efter at have truffet alle rimelige foranstaltninger til sikring af, at enhver anden form for ydelse kan erlægges, jf. § 4, stk. 6, i tilbudsbekendtgørelsen.</p>\r\n      <p class=\"Tekst\">Består den tilbudte ydelse ikke af likvide aktier optaget til handel på et reguleret marked, skal modydelsen omfatte kontanter som valgmulighed. Ved tilbud om overdragelse af aktier i et selskab, der er optaget til handel på en alternativ markedsplads, kan modydelsen også bestå af likvide aktier, som er optaget til handel på en alternativ markedsplads, jf. § 9, stk. 2, i tilbudsbekendtgørelsen.</p>\r\n      <p class=\"Tekst\">Likviditet er ikke defineret i overtagelsesdirektivet, hvorfor vurderingen af, om en aktie er likvid, vil være konkret. I vurderingen vil der blandt andet blive lagt vægt på omsætningen i aktien, klassificeringen af aktien på det regulerede marked, herunder eksempelvis om aktien tilhører NASDAQ OMX 100 indeks, eller om aktien indgår i en strakshandelsordning.</p>\r\n      <p class=\"Tekst\">Tilbudsgiver skal i det mindste som alternativ tilbyde en modydelse i kontanter, hvis tilbudsgiver eller personer, der handler i forståelse med tilbudsgiveren, i en periode, der går 6 måneder forud for tilbuddets afgivelse og indtil tilbuddet lukkes for accept, mod kontanter har erhvervet aktier, der repræsenterer mindst 5 pct. af stemmerettighederne i målselskabet, jf. § 9, stk. 3, i tilbudsbekendtgørelsen.</p>\r\n      <p class=\"Tekst\">Tilbudsdokumentet skal for såvel frivillige som pligtmæssige overtagelsestilbud desuden indeholde øvrige relevante oplysninger om modydelsen, så aktionærerne fuldt ud kan vurdere modydelsen. Hvis modydelsen består af aktier i et andet selskab, skal tilbudsdokumentet indeholde oplysninger om dette andet selskabs nuværende aktiviteter, hovedtal fra selskabets senest offentliggjorte regnskabsmeddelelse og selskabets senest offentliggjorte forventninger til det indeværende regnskabsår med en angivelse af forventninger for niveauet til aktivitet og resultat.</p>\r\n      <p class=\"Tekst\">Udstedes der aktier i forbindelse med et overtagelsestilbud, skal der udarbejdes et prospekt. Det er muligt at undtage fra prospektpligten, såfremt det vurderes, at tilbudsdokumentet indeholder oplysninger svarende til et prospekt. Undtagelsen fra prospektpligten kræver godkendelse fra den kompetente myndighed i de lande, hvor aktierne udbydes. I Danmark er det Finanstilsynet, der foretager vurderingen af, om tilbudsdokumentet kan træde i stedet for et prospekt.</p>\r\n      <p class=\"TekstV\"><span class=\"Italic\">Tilbudskursen</span></p>\r\n      <p class=\"Tekst\">Den kurs, der tilbydes aktionærerne, skal fremgå af tilbudsdokumentet, jf. § 5, stk. 1, nr. 6, i tilbudsbekendtgørelsen.</p>\r\n      <p class=\"Tekst\">Ved frivillige overtagelsestilbud kan tilbudsgiveren selv - under hensyntagen til reglen om ligebehandling i § 7 i tilbudsbekendtgørelsen - fastsætte, hvilken kurs der tilbydes aktionærerne.</p>\r\n      <p class=\"Tekst\">Den tilbudte kurs i et pligtmæssigt overtagelsestilbud skal mindst svare til den højeste pris, som tilbudsgiver eller personer, der handler i forståelse med tilbudsgiveren, har betalt for de allerede erhvervede aktier i de 6 måneder, der går forud for tilbuddets afgivelse, jf. § 8, stk. 1, i tilbudsbekendtgørelsen. Tilbudsgiver skal derfor oplyse til hvilke kurser, tilbudsgiver har købt aktier i målselskabet inden for de sidste 6 måneder.</p>\r\n      <p class=\"Tekst\">Finanstilsynet kan regulere tilbudskursen i pligtmæssige overtagelsestilbud, hvis</p>\r\n      <p>\r\n        <p class=\"Liste1\"><span class=\"Liste1Nr\">–</span> kursen på de pågældende aktier er manipuleret,</p>\r\n        <p class=\"Liste1\"><span class=\"Liste1Nr\">–</span> kursen generelt eller i det foreliggende tilfælde er blevet påvirket af ekstraordinære begivenheder,</p>\r\n        <p class=\"Liste1\"><span class=\"Liste1Nr\">–</span> tilbuddet afgives med henblik på at redde et nødlidende selskab,</p>\r\n        <p class=\"Liste1\"><span class=\"Liste1Nr\">–</span> prisfastsættelsen er et udtryk for omgåelse af ligebehandlingsprincippet, eller</p>\r\n        <p class=\"Liste1\"><span class=\"Liste1Nr\">–</span> tilbudskursen er væsentlig lavere end markedskursen, jf. § 8, stk. 2, i tilbudsbekendtgørelsen.</p>\r\n      </p>\r\n      <p class=\"Tekst\">Eventuel angivelse i tilbudsdokumentet af gennemsnitspriser på det marked, hvor aktierne er optaget til handel, skal kunne give aktionærerne et retvisende billede af kursudviklingen i selskabet.</p>\r\n      <p class=\"TekstV\"><span class=\"Italic\">De aktier eller aktieklasser, som tilbuddet vedrører</span></p>\r\n      <p class=\"Tekst\">De aktier eller den eller de aktieklasser, som tilbuddet vedrører, skal fremgå af tilbudsdokumentet, jf. § 5, stk. 1, nr. 7, i tilbudsbekendtgørelsen.</p>\r\n      <p class=\"TekstV\"><span class=\"Italic\">Kompensation</span></p>\r\n      <p class=\"Tekst\">Tilbyder tilbudsgiver aktionærerne en kompensation, skal denne og beregningsgrundlaget herfor, jf. § 81 h, stk. 2, i lov om aktieselskaber, fremgå af tilbudsdokumentet, jf. § 5, stk. 1, nr. 8, tilbudsbekendtgørelsen.</p>\r\n      <p class=\"Tekst\">Tilbudsgiver har således pligt til, såfremt målselskabet har truffet beslutning om suspension af særlige rettigheder eller begrænsninger, der knytter sig til aktiebesiddelsen eller til den enkelte aktie, hvis selskabets aktier bliver genstand for et overtagelsestilbud, at yde kompensation til de aktionærer, som måtte lide et økonomisk tab, fordi særlige rettigheder eller begrænsninger ikke kan gøres gældende.</p>\r\n      <p class=\"TekstV\"><span class=\"Italic\">Finansiering af tilbuddet</span></p>\r\n      <p class=\"Tekst\">Det skal oplyses i tilbudsdokumentet, hvordan overtagelsestilbuddet vil blive finansieret, jf. § 5, stk. 1, nr. 9, i tilbudsbekendtgørelsen.</p>\r\n      <p class=\"Tekst\">Oplysninger om, hvordan overtagelsestilbuddet vil blive finansieret, har til formål at belyse, om tilbudsgiver har tilstrækkelige midler til at betale aktionærerne, og om denne betaling sker ved egne midler, eller om tilbudsgiveren - den potentielt nye ejer af målselskabet - stifter (yderligere) gæld til brug for finansieringen.</p>\r\n      <p class=\"Tekst\">Med kravet om oplysninger om finansiering, sammenholdt med kravet om, at tilbudsgiver skal have sikret sig, at vedkommende fuldt ud kan opfylde et hvert krav med hensyn til modydelse i form af kontanter, og efter at have truffet alle rimelige foranstaltninger til sikring af, at enhver anden form for ydelse kan erlægges, inden der gives meddelelse om et tilbud, forudsætter tilbudsbekendtgørelsen således, at finansieringen af overtagelsestilbuddet er på plads, inden tilbuddet fremsættes, jf. § 4, stk. 6, i tilbudsbekendtgørelsen.</p>\r\n      <p class=\"Tekst\">Tilbudsgiver har derfor ikke mulighed for at stille som betingelse for et frivilligt overtagelsestilbuds gennemførelse, at der opnås den fornødne finansiering.</p>\r\n      <p class=\"TekstV\"><span class=\"Italic\">Betaling og ombytningsforhold</span></p>\r\n      <p class=\"Tekst\">Tilbudsdokumentet skal indeholde oplysninger om, hvordan den kontante betaling erlægges eller - hvis der tilbydes aktier i et andet selskab - hvordan ombytningsforholdet fastsættes, eller - hvis der tilbydes en kombination af kontant betaling og aktier - hvordan kombinationen af kontant betaling og ombytning af aktier fastsættes, jf. § 5, stk. 1, nr. 10, i tilbudsbekendtgørelsen.</p>\r\n      <p class=\"Tekst\">Da det er muligt at lade ydelsen i et overtagelsestilbud være aktier i et andet selskab, og da det også er muligt at kombinere kontant betaling og ombytning af aktier, skal det i givet fald angives i tilbudsdokumentet, hvordan ombytningsforholdet er fastsat.</p>\r\n      <p class=\"Tekst\">Ved pligtmæssige overtagelsestilbud skal ombytningsforholdet være i overensstemmelse med principperne om højeste pris og ligebehandling, jf. ovenfor om tilbudskursen.</p>\r\n      <p class=\"TekstV\"><span class=\"Italic\">Afregning</span></p>\r\n      <p class=\"Tekst\">Det skal fremgå af tilbudsdokumentet, hvornår der vil ske afregning af aktionærerne, jf. § 5, stk. 1, nr. 11, i tilbudsbekendtgørelsen.</p>\r\n      <p class=\"Tekst\">Af hensyn til aktionærerne skal afregning ske hurtigst muligt, efter at tilbudsgiver har offentliggjort resultatet af overtagelsestilbuddet.</p>\r\n      <p class=\"TekstV\"><span class=\"Italic\">Ret til udbytte og udøvelse af stemmer</span></p>\r\n      <p class=\"Tekst\">Er modydelsen i overtagelsestilbuddet aktier, skal det fremgå af tilbudsdokumentet, fra hvilken dato disse aktier giver ret til udbytte, og fra hvornår stemmerettighederne på disse aktier kan udøves, jf. § 5, stk. 1, nr. 12, i tilbudsbekendtgørelsen.</p>\r\n      <p class=\"TekstV\"><span class=\"Italic\">Den maksimale eller minimale mængde af aktier</span></p>\r\n      <p class=\"Tekst\">Ved frivillige overtagelsestilbud skal tilbudsgiver i tilbudsdokumentet anføre den maksimale og minimale mængde aktier udtrykt i procent eller antal, som tilbudsgiveren forpligter sig til at erhverve, jf. § 5, stk. 1, nr. 13, i tilbudsbekendtgørelsen.</p>\r\n      <p class=\"TekstV\"><span class=\"Italic\">Betingelser knyttet til tilbuddet</span></p>\r\n      <p class=\"Tekst\">Tilbudsdokumentet skal indeholde oplysninger om eventuelle betingelser knyttet til tilbuddet, herunder under hvilke omstændigheder overtagelsestilbuddet kan tilbagekaldes, jf. § 5, stk. 1, nr. 14, i tilbudsbekendtgørelsen.</p>\r\n      <p class=\"Tekst\">Pligtmæssige overtagelsestilbud kan ikke være betingede, jf. § 10, stk. 1, i tilbudsbekendtgørelsen. Fondsrådet kan i særlige tilfælde dispensere fra forpligtelsen, jf. § 20 i tilbudsbekendtgørelsen.</p>\r\n      <p class=\"Tekst\">Tilbudsdokumentet må ikke indeholde betingelser, som tilbudsgiver selv har indflydelse på, da dette vil betyde, at tilbudsgiver i realiteten selv kan vælge, om tilbuddet skal fastholdes. Der vil i praksis ofte være tale om forbehold for myndighedsgodkendelser, opnåelse af en vis procentdel af aktiekapitalen og stemmerne eller lignende.</p>\r\n      <p class=\"Tekst\">Hvis betingelserne i tilbuddet ikke opfyldes, anses tilbuddet for bortfaldet. Tilbudsgiver har dog mulighed for inden for tilbudsperioden at frafalde eller reducere fastsatte betingelser. Såfremt tilbudsgiver ønsker at have mulighed for at frafalde eller reducere eventuelle betingelser fastsat i tilbudsdokumentet, skal dette være angivet i tilbudsdokumentet, jf. § 15, stk. 4, i tilbudsbekendtgørelsen.</p>\r\n      <p class=\"Tekst\">Desuden kan tilbudsgiver inden for tilbudsperioden ændre de til tilbuddet knyttede vilkår, hvis der er tale om en forbedring, jf. § 15, stk. 1, i tilbudsbekendtgørelsen.</p>\r\n      <p class=\"Tekst\">Vælger tilbudsgiver at ændre tilbuddet, skal der udarbejdes et tillægsdokument til tilbuddet indeholdende en beskrivelse af de foretagende ændringer, jf. § 15, stk. 5, i tilbudsbekendtgørelsen. Tillægsdokumentet skal indsendes til Finanstilsynet til bemærkninger og godkendelse. Når Finanstilsynet har godkendt tillægsdokumentet, lægger Finanstilsynet tillægget på tilsynets hjemmeside. Det er efter tillæggets godkendelse tilbudsgiver, der forestår offentliggørelsen af tillægsdokumentet efter reglerne i § 13 i tilbudsbekendtgørelsen. Se nærmere om offentliggørelse under afsnit 6.</p>\r\n      <p class=\"Tekst\">Sker ændringerne inden for de to sidste uger i tilbudsperioden, forlænges tilbudsperioden, så den udløber 14 dage efter offentliggørelsen af det ændrede tilbud, jf. § 15, stk. 1, i tilbudsbekendtgørelsen.</p>\r\n      <p class=\"TekstV\"><span class=\"Italic\">Tilbudsperioden</span></p>\r\n      <p class=\"Tekst\">Tilbudsperioden skal fremgå af tilbudsdokumentet, jf. § 5, stk. 1, nr. 15, i tilbudsbekendtgørelsen.</p>\r\n      <p class=\"Tekst\">Tidspunktet, hvor tilbuddet udløber, skal ligeledes oplyses i tilbudsdokumentet.</p>\r\n      <p class=\"Tekst\">Tilbudsperioden skal udgøre mindst 4 uger og højest 10 uger regnet fra datoen for tilbudsdokumentets offentliggørelse, jf. § 6 i tilbudsbekendtgørelsen.</p>\r\n      <p class=\"Tekst\">Tilbudsgiver har mulighed for at forlænge tilbudsperioden udover de 10 uger, jf. § 6 i tilbudsbekendtgørelsen, med 4 uger af gangen, dog ikke udover 4 måneder fra tilbudsdokumentets offentliggørelse, med henblik på konkurrencemyndighedernes godkendelse, jf. § 15, stk. 3, i tilbudsbekendtgørelsen.</p>\r\n      <p class=\"Tekst\">Fondsrådet kan i særlige tilfælde dispensere fra tilbudsperiodens længde, jf. § 20 i tilbudsbekendtgørelsen.</p>\r\n      <p class=\"Tekst\">Forlængelse af tilbudsperioden skal ske inden udløbet af tilbudsperioden. Ved forlængelse af tilbudsperioden skal tilbudsgiver udarbejde et tillæg til tilbudsdokumentet, jf. § 15, stk. 5, i tilbudsbekendtgørelsen, der indeholder en beskrivelse af forlængelsen. Tillægget til tilbudsdokumentet skal indsendes til Finanstilsynet til bemærkninger og godkendelse. Når Finanstilsynet har godkendt tillægget, lægger Finanstilsynet tillægget på tilsynets hjemmeside. Det er efter tillæggets godkendelse tilbudsgiver, der forestår offentliggørelsen af tillægsdokumentet efter reglerne i § 13 i tilbudsbekendtgørelsen. Se nærmere om offentliggørelse under afsnit 6.</p>\r\n      <p class=\"TekstV\"><span class=\"Italic\">Accept af tilbuddet</span></p>\r\n      <p class=\"Tekst\">I tilbudsdokumentet skal det oplyses, hvilke handlinger aktionæren skal foretage for at acceptere overtagelsestilbudet, jf. § 5, stk. 1, nr. 16, i tilbudsbekendtgørelsen.</p>\r\n      <p class=\"Tekst\">Det skal i den forbindelse blandt andet fremgå, hvor aktionæren skal henvende sig, og om aktionæren skal udfylde en acceptblanket. Såfremt der er udarbejdet en acceptblanket, skal denne vedlægges og offentliggøres sammen med tilbudsdokumentet.</p>\r\n      <p class=\"TekstV\"><span class=\"Italic\">Resultatet af tilbuddet</span></p>\r\n      <p class=\"Tekst\">Tilbudsdokumentet skal indeholde oplysninger om, hvor og hvornår resultatet af overtagelsestilbuddet vil blive offentliggjort, herunder hvor og hvornår det vil blive offentliggjort, om eventuelle betingelser knyttet til tilbuddet er opfyldt, jf. § 5, stk. 1, nr. 17, i tilbudsbekendtgørelsen.</p>\r\n      <p class=\"Tekst\">Resultatet af overtagelsestilbudet skal offentliggøres senest tre dage efter tilbudsperiodens udløb, jf. § 13, stk. 8, i tilbudsbekendtgørelsen. Fondsrådet kan i særlige tilfælde dispensere fra tidspunktet for offentliggørelse af tilbudsresultatet, jf. § 20 i tilbudsbekendtgørelsen.</p>\r\n      <p class=\"Tekst\">Resultatet af tilbuddet skal indeholde oplysninger om det antal aktier, tilbudsgiver råder over på tidspunktet for tilbudsperiodens udløb, med en angivelse af, hvor stor en andel af aktiekapitalen og stemmerne i selskabet, denne besiddelse udgør. For så vidt angår frivillige overtagelsestilbud skal det desuden fremgå, om eventuelle betingelser er opfyldt.</p>\r\n      <p class=\"TekstV\"><span class=\"Italic\">Tilbudsgivers intentioner med målselskabet og det tilbudsgivende selskabs fremtidige virksomhed</span></p>\r\n      <p class=\"Tekst\">Tilbudsdokumentet skal indeholde en redegørelse for tilbudsgiverens intentioner med hensyn til målselskabet, og hvis relevant, det tilbudsgivende selskabs fremtidige virksomhed, jf. § 5, stk. 1, nr. 18, i tilbudsbekendtgørelsen.</p>\r\n      <p class=\"Tekst\">Redegørelsen skal indeholde oplysninger om, hvorvidt målselskabet fortsat skal være optaget til handel på det pågældende marked, og om bibeholdelse af arbejdspladser for medarbejdere og ledelse, herunder væsentlige ændringer i ansættelsesvilkårene. Tilbudsgiver skal endvidere oplyse om tilbudsgivers strategiske planer for disse selskaber og de sandsynlige konsekvenser for beskæftigelsen og driftsstederne.</p>\r\n      <p class=\"Tekst\">Det skal fremgå af tilbudsdokumentet, hvis tilbudsgiver har planer om ændring af selskabets vedtægter, og i givet fald skal tilbudsgiver konkretisere, hvad forslaget til vedtægtsændringer forventes at indeholde.</p>\r\n      <p class=\"Tekst\"><span class=\"Italic\">Udbetaling af målselskabets midler</span></p>\r\n      <p class=\"Tekst\">Tilbudsdokumentet skal indeholde oplysninger om udbetaling af målselskabets midler, såfremt tilbudsgiver påtænker at udbetale midler fra målselskabet i en periode på 12 måneder efter gennemførelsen af overtagelsestilbuddet - og i givet fald vilkårene herfor og størrelsen af en sådan udbetaling, jf. § 5, stk. 1, nr. 19, i tilbudsbekendtgørelsen.</p>\r\n      <p class=\"Tekst\">Størrelsen af udbetalingen skal oplyses på en sådan måde, at aktionærerne får et tilstrækkeligt grundlag til at kunne vurdere den påtænkte udbetaling. Hvorvidt kravet er opfyldt beror på en konkret vurdering og afhænger af typen af udbetaling. Overordnede økonomiske betragtninger vil som udgangspunkt ikke være tilstrækkelige.</p>\r\n      <p class=\"Tekst\">Tilbudsgiver kan således ikke som udgangspunkt udbetale flere midler end det i overtagelsestilbuddet oplyste. Der er dog ikke noget til hinder for, at der foretages en mindre uddeling end det, der er oplyst i tilbudsdokumentet.</p>\r\n      <p class=\"Tekst\">Har tilbudsgiver ikke i tilbudsdokumentet oplyst om udbetaling af målselskabets midler efter gennemførelsen af overtagelsestilbuddet, kan tilbudsgiver ikke lade målselskabet foretage udbetalinger i de første 12 måneder efter gennemførelsen af overtagelsestilbuddet, medmindre udbetalingen af selskabets midler sker på baggrund af særlige konkrete omstændigheder, som forbedrer selskabets finansielle situation, og som ikke var påregnelig for tilbudsgiveren ved udarbejdelsen af tilbudsdokumentet, jf. § 12, stk. 2, i tilbudsbekendtgørelsen. Afgørelsen om, hvorvidt særlige konkrete omstændigheder gør sig gældende, så der kan foretages en større udbetaling af målselskabets midler end det i tilbudsdokumentet anførte, afgøres af Erhvervs- og Selskabsstyrelsen i henhold til § 109, stk. 3, i aktieselskabsloven.</p>\r\n      <p class=\"TekstV\"><span class=\"Italic\">Aftaler om udøvelse af stemmerettigheder</span></p>\r\n      <p class=\"Tekst\">Der skal i tilbudsdokumentet oplyses om eventuelle aftaler med andre vedrørende udøvelse af stemmerettighederne, der er knyttet til målselskabets aktier, for så vidt tilbudsgiver er part i sådanne aftaler eller har kendskab hertil, jf. § 5, stk. 1, nr. 20, i tilbudsbekendtgørelsen.</p>\r\n      <p class=\"Tekst\">Således skal blandt andet indholdet af eventuelle væsentlige aktionæraftaler, som tilbudsgiver er bekendt med, gengives i tilbudsdokumentet, også selv om sådanne aftaler allerede måtte være offentliggjort.</p>\r\n      <p class=\"TekstV\"><span class=\"Italic\">Lovvalg og værneting</span></p>\r\n      <p class=\"Tekst\">Det skal i tilbudsdokumentet oplyses, hvilken national lovgivning der regulerer de aftaler, som indgås mellem tilbudsgiver og aktionærerne som følge af tilbuddet, og de kompetente retsinstanser, der i tilfælde af uenighed vil skulle behandle sagen, jf. § 5, stk. 1, nr. 21, i tilbudsbekendtgørelsen.</p>\r\n      <p class=\"TekstV\"><span class=\"Italic\">Aktionærers stilling ved konkurrerende tilbud</span></p>\r\n      <p class=\"Tekst\">Det skal fremgå af tilbudsdokumentet, om de aktionærer, der allerede har accepteret et overtagelsestilbud, er bundet af denne accept i tilfælde af et konkurrerende tilbud, jf. § 5, stk. 2, i tilbudsbekendtgørelsen.</p>\r\n      <p class=\"Tekst\">En tilbudsgiver kan således fastholde indkomne accepter i tilfælde af, at der fremsættes et konkurrerende overtagelsestilbud til en højere kurs, forudsat at dette er oplyst i tilbudsdokumentet.</p>\r\n      <p class=\"Tekst\">Det skal endvidere i tilbudsdokumentet angives, hvis tilbudsgiver vil reservere en mulighed for at tilbagekalde tilbuddet i tilfælde af, at der kommer et konkurrerende tilbud.</p>\r\n      <p class=\"TekstV\"><span class=\"Italic\">Aktionærers stilling ved tilbudsgivers erhvervelse af kontrol ved et frivilligt tilbud</span></p>\r\n      <p class=\"Tekst\">Hvis tilbuddet opfylder betingelserne i § 2, stk. 5, i tilbudsbekendtgørelsen, skal det oplyses i tilbudsdokumentet, at tilbudsgiver ikke er forpligtet til efterfølgende at fremsætte et pligtmæssigt tilbud, hvis der på baggrund af det frivillige tilbud erhverves kontrol i henhold til § 31, stk. 1, i lov om værdipapirhandel, jf. § 5, stk. 3, i tilbudsbekendtgørelsen.</p>\r\n      <p class=\"TekstV\">Andre nødvendige oplysninger</p>\r\n      <p class=\"Tekst\">Andre oplysninger kan være nødvendige for, at aktionærerne sikres et fuldstændigt beslutningsgrundlag for deres overvejelser om at sælge deres aktier i målselskabet, herunder</p>\r\n      <p>\r\n        <p class=\"Liste1\"><span class=\"Liste1Nr\">–</span> opkøb af aktier i markedet</p>\r\n        <p class=\"Liste1\"><span class=\"Liste1Nr\">–</span> ret til afstemning på generalforsamling og udbetaling af udbytte i tilbudsperioden</p>\r\n        <p class=\"Liste1\"><span class=\"Liste1Nr\">–</span> indløsning af resterende aktionærer efter overtagelsestilbuddet</p>\r\n        <p class=\"Liste1\"><span class=\"Liste1Nr\">–</span> aftaler af relevans for overtagelsestilbuddet</p>\r\n        <p class=\"Liste1\"><span class=\"Liste1Nr\">–</span> kontakt mellem tilbudsgiver og målselskabet forud for overtagelsestilbuddet</p>\r\n        <p class=\"Liste1\"><span class=\"Liste1Nr\">–</span> redegørelse fra målselskabets bestyrelse</p>\r\n        <p class=\"Liste1\"><span class=\"Liste1Nr\">–</span> aftaler om bonus eller lignende ydelser</p>\r\n      </p>\r\n      <p class=\"Tekst\">Finanstilsynet har således mulighed for at stille som betingelse for godkendelsen af tilbudsdokumentet, at tilbudsgiver fremkommer med yderligere oplysninger end de i § 5, stk. 1, i tilbudsbekendtgørelsen, påkrævede, såfremt dette er nødvendigt for, at aktionærerne sikres et fuldstændigt beslutningsgrundlag.</p>\r\n      <p class=\"Tekst\">Nedenfor gennemgås eksempler på forhold, der kan være nødvendige at beskrive i tilbudsdokumentet.</p>\r\n      <p class=\"TekstV\"><span class=\"Italic\">Opkøb af aktier i markedet</span></p>\r\n      <p class=\"Tekst\">Det kan være hensigtsmæssigt i forhold til aktionærerne, at det i tilbudsdokumentet står nævnt, at tilbudsgiver i tilbudsperioden har mulighed for at opkøbe målselskabets aktier i markedet.</p>\r\n      <p class=\"Tekst\">Det bemærkes i den forbindelse, at tilbudsgiver er forpligtet til at forhøje sit tilbud til aktionærerne, hvis tilbudsgiver efter tilbudsdokumentets offentliggørelse og inden tilbudsperiodens udløb indgår aftaler med aktionærer eller andre vedrørende køb og salg af aktier i målselskabet på mere fordelagtige vilkår end dem, der i henhold til tilbudsdokumentet tilbydes aktionærerne, jf. § 7, stk. 2, i tilbudsbekendtgørelsen.</p>\r\n      <p class=\"TekstV\"><span class=\"Italic\">Ret til afstemning på generalforsamlingen og udbetaling af udbytte i tilbudsperioden</span></p>\r\n      <p class=\"Tekst\">Som udgangspunkt kan tilbudsgiver ikke opnå ret til afstemning på generalforsamlingen og udbetaling af udbytte af aktierne i tilbudsperioden, medmindre ejendomsretten er overgået til tilbudsgiver, hvilket normalt forudsætter, at parterne har udvekslet ydelser.</p>\r\n      <p class=\"Tekst\">For at sikre, at aktionærerne i målselskabet kender deres retsstilling med hensyn til afstemning på generalforsamling og udbetaling af udbytte i tilbudsperioden kan det i visse tilfælde være nødvendigt, at aktionærernes rettigheder i forhold hertil beskrives i tilbudsdokumentet.</p>\r\n      <p class=\"TekstV\"><span class=\"Italic\">Indløsning af resterende aktionærer efter overtagelsestilbuddet</span></p>\r\n      <p class=\"Tekst\">Hvis tilbudsgiveren har til hensigt efter gennemførslen af overtagelsestilbuddet og opnåelsen af 90 pct. af aktiekapitalen og stemmerne i selskabet at tvangsindløse de øvrige aktionærer efter reglerne i aktieselskabsloven, skal det oplyses i tilbudsdokumentet. Er det besluttet, hvordan tvangsindløsningen skal finde sted, skal dette ligeledes fremgå af tilbudsdokumentet.</p>\r\n      <p class=\"TekstV\"><span class=\"Italic\">Aftaler af relevans for overtagelsestilbuddet</span></p>\r\n      <p class=\"Tekst\">Alle aftaler, der har relation til overtagelsestilbudet, og som er af betydning for vurderingen af overtagelsestilbuddet, skal beskrives i tilbudsdokumentet. Det skal endvidere bekræftes i tilbudsdokumentet, at alle aftaler, der har relation til overtagelsestilbuddet, og som er af betydning for vurderingen af overtagelsestilbuddet, er beskrevet heri. Alternativt skal det fremgå, at der ikke er indgået aftaler, der har betydning for vurderingen af overtagelsestilbuddet.</p>\r\n      <p class=\"TekstV\"><span class=\"Italic\">Kontakt mellem tilbudsgiver og målselskabet forud for tilbuddet</span></p>\r\n      <p class=\"Tekst\">Det skal fremgå af tilbudsdokumentet, hvis der forud for tilbuddets offentliggørelse har været kontakt mellem tilbudsgiver og målselskabet, herunder om der er indgået aftaler mellem tilbudsgiver og målselskabet og i givet fald hvilke.</p>\r\n      <p class=\"TekstV\"><span class=\"Italic\">Redegørelse fra målselskabets bestyrelse</span></p>\r\n      <p class=\"Tekst\">Hvis der i tilbudsdokumentet henvises til redegørelsen fra målselskabets bestyrelse, skal det væsentligste indhold af redegørelsen refereres i tilbudsdokumentet, medmindre bestyrelsens redegørelse offentliggøres i umiddelbar sammenhæng med tilbudsdokumentet, jf. nærmere herom under afsnit 7.</p>\r\n      <p class=\"TekstV\"><span class=\"Italic\">Aftaler om bonus eller lignende ydelser</span></p>\r\n      <p class=\"Tekst\">Såfremt der eksisterer aftaler om honorarer eller andre ydelser til målselskabets daglige ledelse og bestyrelse i forbindelse med et overtagelsestilbud, skal der oplyses herom i tilbudsdokumentet. Modtager målselskabets daglige ledelse og bestyrelse ikke honorarer eller lignende ydelser i forbindelse med et overtagelsestilbud, skal dette angives i tilbudsdokumentet.</p>\r\n      <p class=\"Tekst\">Ligeledes skal der i tilbudsdokumentet oplyses om eventuelle incitamentsprogrammer, som medfører udbetaling af ydelser til målselskabets bestyrelse, direktion og ledende medarbejdere som følge af tilbuddets offentliggørelse og/eller gennemførelse, ligesom størrelsen af udbetalingen fordelt på henholdsvis bestyrelse, direktion og ledende medarbejdere skal angives.</p>\r\n      <p class=\"Tekst\">Det bemærkes, at tilbudsgiver eller personer, der handler i forståelse med tilbudsgiver, og målselskabets bestyrelse, fra tidspunktet, hvor tilbudsgiver eller personer, der handler i forståelse med tilbudsgiver, indleder forhandlinger med målselskabet, og indtil forhandlingerne afbrydes, eller et overtagelsestilbud gennemføres, ikke må indgå aftaler eller foretage ændringer i bestående aftaler om bonus eller lignende ydelser til målselskabets bestyrelse eller direktion, jf. § 11 i tilbudsbekendtgørelsen.</p>\r\n      <p class=\"Tekst\">5.2. Tilbudsannoncen</p>\r\n      <p class=\"Tekst\">Tilbudsannoncen skal affattes på dansk, jf. § 17, stk. 1, i tilbudsbekendtgørelsen, og skal indeholde oplysninger om:</p>\r\n      <p>\r\n        <p class=\"Liste1\"><span class=\"Liste1Nr\">–</span> fristen for accept af tilbuddet,</p>\r\n        <p class=\"Liste1\"><span class=\"Liste1Nr\">–</span> et netsted, hvor tilbudsdokumentet kan hentes, og</p>\r\n        <p class=\"Liste1\"><span class=\"Liste1Nr\">–</span> hvortil aktionærerne kan rette henvendelse for at få tilbudsdokumentet tilsendt, jf. § 13, stk. 3, i tilbudsbekendtgørelsen.</p>\r\n      </p>\r\n      <p class=\"TekstV\"><span class=\"Bold\">6.</span> <span class=\"Bold\">Tilbudsdokumentets og tilbudsannoncens godkendelse og offentliggørelse</span></p>\r\n      <p class=\"Tekst\">Tilbudsdokumentet og tilbudsannoncen skal inden offentliggørelsen godkendes af Finanstilsynet, jf. § 13, stk. 2, i tilbudsbekendtgørelsen. Godkendelsen skal finde sted inden for fristen på 4 uger efter offentliggørelse af meddelelse om fremsættelse af et overtagelsestilbud.</p>\r\n      <p class=\"Tekst\">Finanstilsynet tilstræber at have en sagsbehandlingstid på fem arbejdsdage ved godkendelse af et tilbudsdokument og en tilbudsannonce. Sagsbehandlingstiden kan være længere i tilfælde af, at særlige forhold gør sig gældende, eller det konkrete overtagelsestilbud rejser principielle spørgsmål, der skal forelægges Fondsrådet. Ligeledes kan der være behov for, at tilbudsgiver fremsender flere reviderede udkast af tilbudsdokumentet og tilbudsannoncen til Finanstilsynet, der gør, at en sagsbehandlingstid på fem arbejdsdage ikke kan overholdes.</p>\r\n      <p class=\"Tekst\">Når tilbudsdokumentet og tilbudsannoncen er blevet gennemgået af Finanstilsynet og er klar til godkendelse, skal tilbudsgiver indsende et endeligt tilbudsdokument underskrevet af de ansvarlige for tilbudsdokumentet. Finanstilsynet lægger herefter tilbudsdokumentet og tilbudsannoncen på sin hjemmeside.</p>\r\n      <p class=\"Tekst\">Tilbudsgiver skal straks efter modtagelsen af Finanstilsynets godkendelse af tilbudsdokumentet og tilbudsannoncen offentliggøre tilbudsannoncen via elektroniske medier. Offentliggørelsen skal ske på en sådan måde, at tilbudsannoncen bliver tilgængelig for offentligheden i de lande, hvor målselskabets aktier er optaget til handel på et reguleret marked eller en alternativ markedsplads, jf. § 13, stk. 4, i tilbudsbekendtgørelsen.</p>\r\n      <p class=\"Tekst\">Medier, som tilbudsgiver kan anvende til distribution af tilbudsannoncen, er eksempelvis virksomheder som nyhedsformidlere og nyhedsbureauer. Tilbudsgiver skal ved valg af medier sikre sig, at det eller de valgte medier er i stand til at distribuere tilbudsannoncen elektronisk. Dernæst skal tilbudsgiver kunne forvente, at det eller de valgte medier rent faktisk videredistribuerer tilbudsannoncen. For at tilbudsgiver med rimelighed kan forvente, at meddelelsen rent faktisk videredistribueres, skal tilbudsgiveren indgå aftale med medierne herom.</p>\r\n      <p class=\"Tekst\">Er der tale om et målselskab, der har aktier optaget til handel på et reguleret marked eller en alternativ markedsplads her i landet, skal tilbudsgiver alene sikre sig, at tilbudsannoncen bliver offentliggjort her i landet. Er der derimod tale om et målselskab, der har aktier optaget til handel på et reguleret marked eller en alternativ markedsplads her i landet og i andre lande, skal tilbudsgiver ved valg af medier sikre sig, at det eller de valgte medier kan videredistribuere tilbudsannoncen til disse lande.</p>\r\n      <p class=\"Tekst\">En tilbudsgivers hjemmeside anses ikke for et elektronisk medie, som kan anvendes til distribution af tilbudsannoncen, idet den ikke aktivt sender oplysningerne ud til offentligheden. Finanstilsynets hjemmeside, hvor tilbudsdokumentet og tilbudsannoncen bliver gjort tilgængelig for offentligheden, anses heller ikke for et medie, som kan anvendes til distribution af tilbudsannoncen.</p>\r\n      <p class=\"Tekst\">En tilbudsgiver, der har indgået en aftale med et eller flere medier om videredistribution af tilbudsannoncen, og som har sendt tilbudsannoncen til mediet i overensstemmelse med reglerne i tilbudsbekendtgørelsen, anses for at have opfyldt sin forpligtelse til at offentliggøre tilbudsannoncen, uanset om tilbudsannoncen rent faktisk bliver videredistribueret.</p>\r\n      <p class=\"Tekst\">Tilbudsgiver skal samtidig med offentliggørelsen af tilbudsannoncen lægge tilbudsdokumentet på det i tilbudsannoncen angivne netsted, jf. § 13, stk. 5, i tilbudsbekendtgørelsen. Ligeledes skal tilbudsgiver samtidig med offentliggørelsen af tilbudsannoncen sende tilbudsannoncen til det regulerede marked eller den alternative markedsplads, hvorpå målselskabets aktier er optaget til handel, jf. § 13, stk. 5, i tilbudsbekendtgørelsen.</p>\r\n      <p class=\"Tekst\">Endvidere skal målselskabet for tilbudsgivers regning fremsende tilbudsannoncen til de navnenoterede aktionærer i selskabet, jf. § 13, stk. 7, i tilbudsbekendtgørelsen.</p>\r\n      <p class=\"Tekst\">Målselskabets og tilbudsgivers bestyrelser skal efter offentliggørelsen forelægge tilbudsdokumentet for deres respektive lønmodtageres repræsentanter eller, hvis der ikke findes sådanne repræsentanter, for lønmodtagerne direkte, jf. § 13, stk. 6, i tilbudsbekendtgørelsen.</p>\r\n      <p class=\"Tekst\">Hvis der sker væsentlige ændringer i de i tilbudsdokumentet afgivne oplysninger, som ikke kan anses for at være vilkår og som må anses for nødvendige for, at aktionærerne kan danne sig et velbegrundet skøn over overtagelsestilbuddet, skal tilbudsgiver hurtigst muligt offentliggøre en meddelelse herom, jf. § 5, stk. 4, i tilbudsbekendtgørelsen. Offentliggørelsen af meddelelsen skal ske på samme måde som tilbudsannoncen, jf. ovenfor. Målselskabets og tilbudsgivers bestyrelser skal efter offentliggørelsen orientere deres respektive lønmodtageres repræsentanter, eller, hvis der ikke findes sådanne repræsentanter, før lønmodtagerne direkte, om ændringerne.</p>\r\n      <p class=\"TekstV\"><span class=\"Bold\">7.</span> <span class=\"Bold\">Redegørelse fra målselskabets bestyrelse og offentliggørelse heraf</span></p>\r\n      <p class=\"Tekst\">Når tilbudsgiver har fremsat overtagelsestilbuddet, har bestyrelsen i målselskabet pligt til at udarbejde og offentliggøre en redegørelse, som indeholder bestyrelsens holdning til tilbuddet og begrundelse herfor, jf. § 14, stk. 1, i tilbudsbekendtgørelsen.</p>\r\n      <p class=\"Tekst\">Redegørelsen skal blandt andet indeholde bestyrelsens holdning til konsekvenserne for alle selskabets interesser, særligt beskæftigelse, og tilbudsgivers strategiske planer for målselskabet og disses sandsynlige konsekvenser for beskæftigelsen og driftsstederne. Bestyrelsen skal i redegørelsen forholde sig til fordele og ulemper set i forhold til selskabets forventede udvikling. Der skal ved den forventede udvikling forstås selskabets fremtidig udvikling. Der stilles ikke krav til tidsperspektivet for redegørelsen, hvorfor det er op til bestyrelsen, hvorvidt tilbuddet skal ses i forhold til den forventede udvikling et halvt, helt eller flere år frem i tiden.</p>\r\n      <p class=\"Tekst\">Bestyrelsens redegørelse indsendes til Finanstilsynet, der påser, at redegørelsen indeholder de nødvendige oplysninger. Når Finanstilsynet har gennemgået bestyrelsens redegørelse, lægger Finanstilsynet redegørelsen på sin hjemmeside. Bestyrelsen skal offentliggøre sin redegørelse inden udløbet af første halvdel af tilbudsperioden, jf. § 14, stk. 2, i tilbudsbekendtgørelsen. Fondsrådet kan i særlige tilfælde dispensere fra tidspunktet for offentliggørelsen, jf. § 20 i tilbudsbekendtgørelsen. Bestyrelsen har således pligt til inden for denne periode at indsende redegørelsen i så god tid, at Finanstilsynet kan komme med sine eventuelle bemærkninger til redegørelsen. Offentliggørelsen af redegørelsen skal ske via elektroniske medier på en sådan måde, at redegørelsen når ud til offentligheden i de lande, hvor målselskabets aktier er optaget til handel på et reguleret marked eller en alternativ markedsplads.</p>\r\n      <p class=\"Tekst\">Medier, som bestyrelsen kan anvende til distribution af redegørelsen, er eksempelvis virksomheder som nyhedsformidlere og nyhedsbureauer. Bestyrelsen skal ved valg af medier sikre sig, at det eller de valgte medier er i stand til at distribuere redegørelsen elektronisk. Dernæst skal bestyrelsen kunne forvente, at det eller de valgte medier rent faktisk videredistribuerer redegørelsen.</p>\r\n      <p class=\"Tekst\">Er der tale om et målselskab, der alene har aktier optaget til handel på et reguleret marked eller en alternativ markedsplads her i landet, skal bestyrelsen alene sikre sig, at redegørelsen bliver offentliggjort her i landet. Er der derimod tale om et målselskab, der har aktier optaget til handel på et reguleret marked eller en alternativ markedsplads her i landet og andre lande, skal bestyrelsen ved valg af medier sikre sig, at det eller de valgte medier kan videredistribuere redegørelsen til disse lande.</p>\r\n      <p class=\"Tekst\">Målselskabets hjemmeside anses ikke for et elektronisk medie, som kan anvendes til distribution af tilbudsannoncen, idet den ikke aktivt sender oplysningerne ud til offentligheden. Finanstilsynets hjemmeside, hvor redegørelsen bliver gjort tilgængelig for offentligheden, anses heller ikke for et medie, som kan anvendes til distribution af redegørelsen.</p>\r\n      <p class=\"Tekst\">Samtidig med offentliggørelsen af redegørelsen skal bestyrelsen meddele sin holdning til tilbuddet til lønmodtagernes repræsentanter eller, hvis der ikke findes sådanne, direkte til lønmodtagerne, jf. § 14, stk. 3, i tilbudsbekendtgørelsen. Lønmodtagerne har herefter mulighed for at afgive en udtalelse om konsekvenserne for beskæftigelsen. Bestyrelsens forpligtelse anses for opfyldt, når bestyrelsen meddeler sin holdning til tilbuddet til lønmodtagernes repræsentanter eller lønmodtagerne direkte på den måde, som sædvanligvis anvendes i virksomheden. Det er dog en forudsætning, at den anvendte måde er egnet til formålet. Modtager bestyrelsen en udtalelse fra lønmodtagernes repræsentanter om tilbuddets konsekvenser for beskæftigelsen, skal bestyrelsen straks offentliggøre udtalelsen. Udtalelsen skal offentliggøres på samme måde som bestyrelsens redegørelse.</p>\r\n      <p class=\"Tekst\">Målselskabets bestyrelse skal straks efter offentliggørelse af redegørelsen lægge redegørelsen på et netsted. Ligeledes skal bestyrelsen samtidig med offentliggørelsen af redegørelsen sende redegørelsen til det regulerede marked eller den alternative markedsplads, hvorpå målselskabets aktier er optaget til handel. Desuden skal målselskabet for tilbudsgivers regning sende redegørelsen til de navnenoterede aktionærer i selskabet, jf. § 14, stk. 5, i tilbudsbekendtgørelsen.</p>\r\n      <p class=\"Tekst\">Vælger tilbudsgiver inden for tilbudsperioden at forbedre tilbuddet, frafalde eller reducere de i tilbudsdokumentet fastsatte betingelser, eller fremkommer der et konkurrerende tilbud i tilbudsperioden, skal målselskabets bestyrelse offentliggøre en supplerende redegørelse til selskabets aktionærer, der redegør for fordele og ulemper ved de foretagne ændringer eller det konkurrerende tilbud. Offentliggørelsesmetoden af den supplerende redegørelse er den samme, som beskrevet ovenfor. Den supplerende redegørelse skal senest offentliggøres inden udløbet af halvdelen af den resterende tilbudsperiode, eller hvis den resterende tilbudsperiode udgør 14 dage eller derunder, inden 7 dage efter offentliggørelsen af tillægsdokumentet, jf. § 15, stk. 6, i tilbudsbekendtgørelsen.</p>\r\n      <p class=\"TekstV\"><span class=\"Bold\">8.</span> <span class=\"Bold\">Ændring af tilbuddet</span></p>\r\n      <p class=\"Tekst\">Tilbudsgiver har mulighed for inden for tilbudsperioden at frafalde eller reducere fastsatte betingelser i et frivilligt overtagelsestilbud. Såfremt tilbudsgiver ønsker at have mulighed for at frafalde eller reducere eventuelle betingelser fastsat i tilbudsdokumentet, skal dette være angivet i tilbudsdokumentet, jf. § 15, stk. 4, i tilbudsbekendtgørelsen.</p>\r\n      <p class=\"Tekst\">Desuden kan tilbudsgiver inden for tilbudsperioden ændre de til tilbuddet knyttede vilkår, hvis der er tale om en forbedring, jf. § 15, stk. 1, i tilbudsbekendtgørelsen.</p>\r\n      <p class=\"Tekst\">Vælger tilbudsgiver at ændre tilbuddet, skal der udarbejdes et tillægsdokument til tilbuddet indeholdende en beskrivelse af de foretagende ændringer, jf. § 15, stk. 5, i tilbudsbekendtgørelsen. Tillægsdokumentet skal indsendes til Finanstilsynet til bemærkninger og godkendelse. Når Finanstilsynet har godkendt tillægsdokumentet, lægger Finanstilsynet tillægget på tilsynets hjemmeside. Det er efter tillæggets godkendelse tilbudsgiver, der forestår offentliggørelsen af tillægsdokumentet efter reglerne i § 13 i tilbudsbekendtgørelsen. Se nærmere om offentliggørelse under afsnit 6.</p>\r\n      <p class=\"Tekst\">Sker ændringerne inden for de to sidste uger af tilbudsperioden, forlænges tilbudsperioden, så den udløber 14 dage efter offentliggørelsen af det ændrede tilbud, jf. § 15, stk. 1, i tilbudsbekendtgørelsen.</p>\r\n      <p class=\"Tekst\">Fondsrådet kan i særlige tilfælde dispensere fra forpligtelserne ved ændring af overtagelsestilbuddet, jf. § 20 i tilbudsbekendtgørelsen.</p>\r\n      <p class=\"TekstV\"><span class=\"Bold\">9.</span> <span class=\"Bold\">Forlængelse af tilbudsperioden</span></p>\r\n      <p class=\"Tekst\">Tilbudsperioden skal udgøre mindst 4 uger og højest 10 uger regnet fra datoen for tilbudsdokumentets offentliggørelse, jf. § 6 i tilbudsbekendtgørelsen.</p>\r\n      <p class=\"Tekst\">Tilbudsgiver har mulighed for at forlænge tilbudsperioden udover de 10 uger, jf. § 6 i tilbudsbekendtgørelsen, med 4 uger af gangen, dog ikke udover 4 måneder fra tilbudsdokumentets offentliggørelse, med henblik på konkurrencemyndighedernes godkendelse, jf. § 15, stk. 3, i tilbudsbekendtgørelsen. Fondsrådet kan i særlige tilfælde dispensere fra tilbudsperiodens længde, jf. § 20 i tilbudsbekendtgørelsen.</p>\r\n      <p class=\"Tekst\">Forlængelse af tilbudsperioden skal ske inden udløbet af tilbudsperioden. Ved forlængelse af tilbudsperioden skal tilbudsgiver udarbejde et tillæg til tilbudsdokumentet, jf. § 15, stk. 5, i tilbudsbekendtgørelsen, der indeholder en beskrivelse af forlængelsen. Tillægget til tilbudsdokumentet skal indsendes til og godkendes af Finanstilsynet. Det påhviler tilbudsgiver efter Finanstilsynets godkendelse af tillægsdokumentet at offentliggøre dokumentet. Offentliggørelse af tillægsdokumentet skal ske på samme måde som tilbudsannoncen, jf. nærmere ovenfor under afsnit 6.</p>\r\n      <p class=\"TekstV\"><span class=\"Bold\">10.</span> <span class=\"Bold\">Konkurrerende tilbud</span></p>\r\n      <p class=\"Tekst\">Det forhold, at en tilbudsgiver har fremsat et overtagelsestilbud på et selskab, der har en eller flere aktieklasser optaget til handel på et reguleret marked eller en alternativ markedsplads, udelukker ikke, at en anden tilbudsgiver i tilbudsperioden fremsætter et overtagelsestilbud på samme selskab.</p>\r\n      <p class=\"Tekst\">Et konkurrerende tilbud skal fremsættes før udløbet af tilbudsperioden for det af de allerede foreliggende tilbud, hvor tilbudsperioden udløber senest, jf. § 16, stk. 1, i tilbudsbekendtgørelsen.</p>\r\n      <p class=\"Tekst\">Den oprindelige tilbudsgiver har i tilfælde af et konkurrerende overtagelsestilbud på målselskabet mulighed for at trække sit tilbud tilbage, jf. § 16, stk. 2, i tilbudsbekendtgørelsen, modsætningsvis. Trækker tilbudsgiveren ikke sit tilbud tilbage forlænges tilbudsperioden på det oprindelige overtagelsestilbud automatisk til udløbet af tilbudsperioden på det konkurrerende overtagelsestilbud.</p>\r\n      <p class=\"Tekst\">Offentliggørelse af meddelelse om forlængelse af det oprindelige overtagelsestilbud sker af tilbudsgiver på samme måde som tilbudsannoncen, jf. nærmere under afsnit 6.</p>\r\n      <p class=\"Tekst\">Fondsrådet kan i særlige tilfælde dispensere fra forpligtelserne ved fremsættelse af et konkurrerende overtagelsestilbud, jf. § 20 i tilbudsbekendtgørelsen.</p>\r\n      <p class=\"TekstV\"><span class=\"Bold\">11.</span> <span class=\"Bold\">Offentliggørelse af tilbudsresultatet</span></p>\r\n      <p class=\"Tekst\">Resultatet af overtagelsestilbuddet skal offentliggøres senest tre dage efter tilbudsperiodens udløb, jf. § 13, stk. 8, i tilbudsbekendtgørelsen. Det er tilbudsgiver, der forestår offentliggørelsen af resultatet. Resultatet skal offentliggøres på samme måde som tilbudsannoncen, jf. nærmere under afsnit 6.</p>\r\n      <p class=\"Tekst\">Fondsrådet kan i særlige tilfælde dispensere fra tidspunktet for offentliggørelsen af tilbudsresultatet, jf. § 20 i tilbudsbekendtgørelsen.</p>\r\n      <p class=\"Tekst\">Resultatet af tilbuddet skal indeholde oplysninger om det antal aktier, tilbudsgiver råder over på tidspunktet for tilbudsperiodens udløb, med en angivelse af, hvor stor en andel af aktiekapitalen og stemmerne i selskabet, denne besiddelse udgør. For så vidt angår frivillige overtagelsestilbud skal det desuden fremgå, om eventuelle betingelser er opfyldt.</p>\r\n      <p class=\"Tekst\">Aktionærer, der efter udløbet af tilbudsperioden har solgt deres aktier til tilbudsgiveren, efter tilbudsgiverens offentliggørelse af om ejerforholdene i selskabet efter gennemførelsen af overtagelsestilbuddet, har en selvstændig pligt til at informere markedet om, at de ikke længere besidder aktier i selskabet efter reglerne herom i § 29 i lov om værdipapirhandel m.v. samt bekendtgørelse om storaktionærer.</p>\r\n      <p class=\"TekstV\"><span class=\"Bold\">12.</span> <span class=\"Bold\">Dispensation</span></p>\r\n      <p class=\"Tekst\">Finanstilsynet kan i særlige tilfælde dispensere fra en række af bestemmelserne i bekendtgørelse om overtagelsestilbud, jf. § 20 i tilbudsbekendtgørelsen. Det drejer sig om:</p>\r\n      <p>\r\n        <p class=\"Liste1\"><span class=\"Liste1Nr\">–</span> Pligten til at fremsætte et pligtmæssigt overtagelsestilbud, jf. § 2, stk. 1 og 2, i tilbudsbekendtgørelsen.</p>\r\n        <p class=\"Liste1\"><span class=\"Liste1Nr\">–</span> Frivillige overtagelsestilbud, jf. § 3 i tilbudsbekendtgørelsen.</p>\r\n        <p class=\"Liste1\"><span class=\"Liste1Nr\">–</span> Tilbudsperiodens længde, jf. § 6 i tilbudsbekendtgørelsen.</p>\r\n        <p class=\"Liste1\"><span class=\"Liste1Nr\">–</span> Pligten til at lade modydelsen omfatte kontanter, jf. § 9, stk. 2 og 3, i tilbudsbekendtgørelsen.</p>\r\n        <p class=\"Liste1\"><span class=\"Liste1Nr\">–</span> Pligten til at fremsætte et pligtmæssigt overtagelsestilbud uden betingelser, jf. § 10, stk. 1, i tilbudsbekendtgørelsen.</p>\r\n        <p class=\"Liste1\"><span class=\"Liste1Nr\">–</span> Tidspunktet for offentliggørelsen af tilbudsresultatet, jf. § 13, stk. 8, i tilbudsbekendtgørelsen.</p>\r\n        <p class=\"Liste1\"><span class=\"Liste1Nr\">–</span> Tidspunktet for offentliggørelsen af bestyrelsens redegørelse, jf. § 14, stk. 2, i tilbudsbekendtgørelsen.</p>\r\n        <p class=\"Liste1\"><span class=\"Liste1Nr\">–</span> Forpligtelserne ved ændring af overtagelsestilbuddet, jf. § 15, stk. 1-3, i tilbudsbekendtgørelsen.</p>\r\n        <p class=\"Liste1\"><span class=\"Liste1Nr\">–</span> Forpligtelserne ved fremsættelse af et konkurrerende overtagelsestilbud, jf. § 16, stk. 1, i tilbudsbekendtgørelsen.</p>\r\n      </p>\r\n      <p class=\"Tekst\">Beslutning om en eventuel undtagelse fra tilbudsbekendtgørelsen afgøres i principielle tilfælde af Fondsrådet.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Finanstilsynet, den 16. april 2008</I></P><P CLASS=SIGN1 ALIGN=\"CENTER\">Camilla Søborg</P><P CLASS=SIGN2 ALIGN=\"RIGHT\">/ Ulrik Poulsen</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\"></a> <div style=\"width:100%\">\r\n          <table class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 39 52 275 366;\" width=\"732\">\r\n            <tr>\r\n              <td colspan=\"3\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"366\">\r\n                <div class=\"TabelTekst2\"><span class=\"Bold\">Indholdsfortegnelse</span></div>\r\n              </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"366\"> </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"39\">\r\n                <div class=\"TabelTekst2\">1.</div>\r\n              </td>\r\n              <td colspan=\"3\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"694\">\r\n                <div class=\"TabelTekst2\">Indledning</div>\r\n              </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"39\">\r\n                <div class=\"TabelTekst2\">2.</div>\r\n              </td>\r\n              <td colspan=\"3\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"694\">\r\n                <div class=\"TabelTekst2\">Anvendelsesområde m.v.</div>\r\n              </td>\r\n            </tr>\r\n            <tr>\r\n              <td width=\"39\"> </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"52\">\r\n                <div class=\"TabelTekst2\">2.1.</div>\r\n              </td>\r\n              <td colspan=\"2\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"641\">\r\n                <div class=\"TabelTekst2\">Regulerede markeder</div>\r\n              </td>\r\n            </tr>\r\n            <tr>\r\n              <td width=\"39\"> </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"52\">\r\n                <div class=\"TabelTekst2\">2.2.</div>\r\n              </td>\r\n              <td colspan=\"2\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"641\">\r\n                <div class=\"TabelTekst2\">Alternative markedspladser</div>\r\n              </td>\r\n            </tr>\r\n            <tr>\r\n              <td width=\"39\"> </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"52\">\r\n                <div class=\"TabelTekst2\">2.3.</div>\r\n              </td>\r\n              <td colspan=\"2\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"641\">\r\n                <div class=\"TabelTekst2\">Multilaterale handelsfaciliteter</div>\r\n              </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"39\">\r\n                <div class=\"TabelTekst2\">3.</div>\r\n              </td>\r\n              <td colspan=\"3\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"694\">\r\n                <div class=\"TabelTekst2\">Pligtmæssige overtagelsestilbud</div>\r\n              </td>\r\n            </tr>\r\n            <tr>\r\n              <td width=\"39\"> </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"52\">\r\n                <div class=\"TabelTekst2\">3.1.</div>\r\n              </td>\r\n              <td colspan=\"2\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"641\">\r\n                <div class=\"TabelTekst2\">Erhvervelser, der udløser overtagelsestilbud</div>\r\n              </td>\r\n            </tr>\r\n            <tr>\r\n              <td width=\"39\"> </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"52\">\r\n                <div class=\"TabelTekst2\">3.2.</div>\r\n              </td>\r\n              <td colspan=\"2\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"641\">\r\n                <div class=\"TabelTekst2\">Erhvervelser, der ikke udløser overtagelsestilbud</div>\r\n              </td>\r\n            </tr>\r\n            <tr>\r\n              <td width=\"39\"> </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"52\">\r\n                <div class=\"TabelTekst2\">3.3.</div>\r\n              </td>\r\n              <td colspan=\"2\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"641\">\r\n                <div class=\"TabelTekst2\">Hvornår kontrol anses for erhvervet</div>\r\n              </td>\r\n            </tr>\r\n            <tr>\r\n              <td width=\"39\"> </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"52\">\r\n                <div class=\"TabelTekst2\">3.4.</div>\r\n              </td>\r\n              <td colspan=\"2\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"641\">\r\n                <div class=\"TabelTekst2\">Offentliggørelse af meddelelse om pligtmæssigt overtagelsestilbud</div>\r\n              </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"39\">\r\n                <div class=\"TabelTekst2\">4.</div>\r\n              </td>\r\n              <td colspan=\"3\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"694\">\r\n                <div class=\"TabelTekst2\">Frivillige overtagelsestilbud</div>\r\n              </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"39\">\r\n                <div class=\"TabelTekst2\">5.</div>\r\n              </td>\r\n              <td colspan=\"3\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"694\">\r\n                <div class=\"TabelTekst2\">Tilbudsdokumentets og tilbudsannoncens indhold</div>\r\n              </td>\r\n            </tr>\r\n            <tr>\r\n              <td width=\"39\"> </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"52\">\r\n                <div class=\"TabelTekst2\">5.1.</div>\r\n              </td>\r\n              <td colspan=\"2\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"641\">\r\n                <div class=\"TabelTekst2\">Tilbudsdokumentet</div>\r\n              </td>\r\n            </tr>\r\n            <tr>\r\n              <td width=\"39\"> </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"52\">\r\n                <div class=\"TabelTekst2\">5.2.</div>\r\n              </td>\r\n              <td colspan=\"2\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"641\">\r\n                <div class=\"TabelTekst2\">Tilbudsannoncen</div>\r\n              </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"39\">\r\n                <div class=\"TabelTekst2\">6.</div>\r\n              </td>\r\n              <td colspan=\"3\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"694\">\r\n                <div class=\"TabelTekst2\">Tilbudsdokumentets og tilbudsannoncens godkendelse og offentliggørelse</div>\r\n              </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"39\">\r\n                <div class=\"TabelTekst2\">7.</div>\r\n              </td>\r\n              <td colspan=\"3\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"694\">\r\n                <div class=\"TabelTekst2\">Redegørelse fra målselskabets bestyrelse og offentliggørelse heraf</div>\r\n              </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"39\">\r\n                <div class=\"TabelTekst2\">8.</div>\r\n              </td>\r\n              <td colspan=\"3\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"694\">\r\n                <div class=\"TabelTekst2\">Ændring af tilbuddet</div>\r\n              </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"39\">\r\n                <div class=\"TabelTekst2\">9.</div>\r\n              </td>\r\n              <td colspan=\"3\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"694\">\r\n                <div class=\"TabelTekst2\">Forlængelse af tilbudsperioden</div>\r\n              </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"39\">\r\n                <div class=\"TabelTekst2\">10.</div>\r\n              </td>\r\n              <td colspan=\"3\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"694\">\r\n                <div class=\"TabelTekst2\">Konkurrerende tilbud</div>\r\n              </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"39\">\r\n                <div class=\"TabelTekst2\">11.</div>\r\n              </td>\r\n              <td colspan=\"3\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"694\">\r\n                <div class=\"TabelTekst2\">Offentliggørelse af tilbudsresultatet</div>\r\n              </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"39\">\r\n                <div class=\"TabelTekst2\">12.</div>\r\n              </td>\r\n              <td colspan=\"3\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"694\">\r\n                <div class=\"TabelTekst2\">Dispensation</div>\r\n              </td>\r\n            </tr>\r\n          </table>\r\n        </div>\r\n      </p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/04/2008"
        },
        {
            "displayName": "Accession",
            "displayValue": "C20080913460"
        },
        {
            "displayName": "Entydig dokumentidentifikation",
            "displayValue": "AU003242"
        },
        {
            "displayName": "Dato for førstegangsindlæggelse",
            "displayValue": "25/04/2008"
        },
        {
            "displayName": "Dato for indlæggelse",
            "displayValue": "25/04/2008"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9134"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "16/04/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin., Finanstilsynet, j.nr. 132-0025"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}