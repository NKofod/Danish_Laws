{
    "id": 71952,
    "title": "Bekendtgørelse af overenskomst af 28. august 1975 med Sovjetunionen om udvikling af økonomisk, industrielt, videnskabeligt og teknologisk samarbejde. (* 1) ",
    "documentTypeId": "220",
    "isSagsforlobPeriodValid": false,
    "shortName": "BKI nr 123 af 23/10/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 28. august  \r\n\r\n 1975 med Sovjetunionen om udvikling af økonomisk, industrielt, videnskabeligt  \r\n\r\n og teknologisk samarbejde. (* 1) </H1>  \r\n\r\n<P></P>  \r\n\r\n<P>Den 28. august 1975 undertegnedes i Moskva en overenskomst mellem Danmark  \r\n\r\n og Unionen af Socialistiske Sovjetrepublikker om udvikling af økonomisk,  \r\n\r\n industrielt, videnskabeligt og teknologisk samarbejde. </P>  \r\n\r\n<P>Overenskomstens danske tekst har følgende ordlyd: </P>  \r\n\r\n<P> <B>OVERENSKOMST</B>  </P>  \r\n\r\n<P> <B>om udvikling af økonomisk, industrielt, videnskabeligt og teknologisk  \r\n\r\n samarbejde mellem Kongeriget Danmark og Unionen af Socialistiske  \r\n\r\n Sovjetrepublikker.</B>  </P>  \r\n\r\n<P>Kongeriget Danmarks regering og Unionen af Socialistiske  \r\n\r\n Sovjetrepublikkers regering er </P>  \r\n\r\n<P>under henvisning til bestemmelserne i handels- og skibsfartstraktaten af  \r\n\r\n 17. august 1946 mellem Danmark og Unionen af Socialistiske Sovjetrepublikker,  \r\n\r\n langtidshandelsaftalen af 24. oktober 1969 mellem Danmark og Unionen af  \r\n\r\n Socialistiske Sovjetrepublikker og overenskomsten af 17. juli 1970 mellem  \r\n\r\n Kongeriget Danmark og Unionen af Socialistiske Sovjetrepublikker om økonomisk  \r\n\r\n og teknisk- videnskabeligt samarbejde, </P>  \r\n\r\n<P>i ønsket om yderligere at styrke og udvikle det økonomiske, industrielle,  \r\n\r\n videnskabelige og teknologiske samarbejde mellem de to lande til gensidig  \r\n\r\n fordel, og </P>  \r\n\r\n<P>i erkendelse af betydningen af langsigtede foranstaltninger, der tager  \r\n\r\n sigte på tilvejebringelsen af et fast grundlag for den videre udvikling og  \r\n\r\n udvidelse af samarbejdet mellem de to lande, </P>  \r\n\r\n<P>blevet enige om følgende: </P>  \r\n\r\n<P>Artikel I </P>  \r\n\r\n<P>De kontraherende parter fortsætter deres bestræbelser på at fremme den  \r\n\r\n videre udvikling og udvidelse af det økonomiske, industrielle, videnskabelige  \r\n\r\n og teknologiske samarbejde mellem behørige danske organisationer, firmaer og  \r\n\r\n virksomheder og kompetente sovjetiske organisationer på grundlag af gensidig  \r\n\r\n fordel og i overensstemmelse med de i hvert af landene gældende love og  \r\n\r\n bestemmelser. </P>  \r\n\r\n<P>Artikel II </P>  \r\n\r\n<P>De kontraherende parter fastlægger efter fælles aftale de områder, på  \r\n\r\n hvilke de anser en udvidelse af det langsigtede samarbejde for ønskelig. De  \r\n\r\n kontraherende parter vil herved tage særlig hensyn til hvert lands muligheder  \r\n\r\n og behov med hensyn til udstyr, teknologi og råstoffer såvel som mulighederne  \r\n\r\n inden for det videnskabelige, teknologiske og den industrielle forsknings  \r\n\r\n område. </P>  \r\n\r\n<P>Artikel III </P>  \r\n\r\n<P>Samarbejdet inden for denne overenskomsts rammer vil især omfatte: </P>  \r\n\r\n<P>opførelse, modernisering og udvidelse af industrielle anlæg; </P>  \r\n\r\n<P>samarbejde om fremstilling af visse typer maskineri og udstyr samt andre  \r\n\r\n forarbejdede produkter såvel som råstoffer; </P>  \r\n\r\n<P>yderligere udvidelse af de gensidige leverancer af maskiner og udstyr samt  \r\n\r\n andre forarbejdede varer; </P>  \r\n\r\n<P>køb og salg af licenser, patenter og ejendomsrettigheder til industriel  \r\n\r\n teknologi, projekter og industrielle processer; </P>  \r\n\r\n<P>fælles forskning og udvikling, udveksling af teknologisk dokumentation,  \r\n\r\n konsultationer, seminarer og konferencer mellem begge landes eksperter, i  \r\n\r\n første række inden for områderne mejeri-, kød- og kemisk industri,  \r\n\r\n skibsbygning, bygge.og anlægsindustri, byggematerialeindustrien, landbrug,  \r\n\r\n fredelig udnyttelse af atomkraft, miljøbeskyttelse samt inden for  \r\n\r\n grundforskningens og den anvendte forsknings område; </P>  \r\n\r\n<P>støtte til samarbejde mellem behørige danske organisationer, firmaer og  \r\n\r\n virksomheder og kompetente sovjetiske organisationer, blandt andet om eksport  \r\n\r\n af maskiner og udstyr til tredjelandes markeder. </P>  \r\n\r\n<P>De kontraherende parter vil yderligere kunne træffe aftale om andre  \r\n\r\n områder af gensidig interesse. </P>  \r\n\r\n<P>Artikel IV </P>  \r\n\r\n<P>De kontraherende parter vil inden for deres muligheder og i  \r\n\r\n overensstemmelse med de i hvert af landene gældende love og bestemmelser  \r\n\r\n opmuntre til indgåelse og gennemførelse af aftaler og kontrakter, herunder  \r\n\r\n langsigtede, mellem behørige danske organisationer, firmaer og virksomheder  \r\n\r\n og kompetente sovjetiske organisationer med henblik på at sikre det  \r\n\r\n samarbejde, som forudses i denne overenskomst, og vil endvidere tilvejebringe  \r\n\r\n de nødvendige faciliteter for dette samarbejde. </P>  \r\n\r\n<P>Artikel V </P>  \r\n\r\n<P>I erkendelse af finansieringens betydning, herunder ydelsen af mellem- og  \r\n\r\n langfristede kreditter til det økonomiske samarbejdes videre udvikling, skal  \r\n\r\n de kontraherende parter inden for deres muligheder fremme ydelsen af en sådan  \r\n\r\n finansiering på så gunstige betingelser som det er muligt i overensstemmelse  \r\n\r\n med de i hvert af landene gældende love og bestemmelser. </P>  \r\n\r\n<P>Artikel VI </P>  \r\n\r\n<P>Den dansk-sovjetiske regeringskommission, der er oprettet i henhold til  \r\n\r\n artikel 2 i den ovenfor nævnte overenskomst af 17. juli 1970 om økonomisk og  \r\n\r\n teknisk-videnskabeligt samarbejde, vil overvåge arbejdet med den praktiske  \r\n\r\n gennemførelse af denne overenskomst. Kommissionen vil, dersom det skønnes  \r\n\r\n hensigtsmæssigt, forberede langsigtede programmer for udviklingen af et  \r\n\r\n gensidigt fordelagtigt økonomisk, industrielt, videnskabeligt og teknologisk  \r\n\r\n samarbejde og desuden søge yderligere muligheder for en videre udvidelse af  \r\n\r\n samarbejdet på de ovenfor nævnte områder. </P>  \r\n\r\n<P>Artikel VII </P>  \r\n\r\n<P>Denne overenskomst vil ikke berøre gældende bilaterale og multilaterale  \r\n\r\n overenskomster og traktater, der tidligere er indgået af Kongeriget Dammark  \r\n\r\n og Unionen af Socialistiske Sovjetrepublikker. </P>  \r\n\r\n<P>I denne forbindelse vil de kontraherende parter om nødvendigt på den ene  \r\n\r\n parts anmodning indlede konsultationer, dog uden at denne overenskomsts  \r\n\r\n grundlæggende sigte derved berøres. </P>  \r\n\r\n<P>Artikel VIII </P>  \r\n\r\n<P>Denne overenskomst træder i kraft på datoen for undertegnelsen og  \r\n\r\n forbliver gyldig i et tidsrum af 10 år. </P>  \r\n\r\n<P>Den forbliver derefter i kraft, medmindre en af de kontraherende parter  \r\n\r\n meddeler den anden part, at den agter at bringe overenskomsten til ophør. I  \r\n\r\n så tilfælde udløber overenskomsten 6 måneder efter datoen for meddelelsen.  \r\n\r\n</P>  \r\n\r\n<P>Overenskomstens ophør øver ingen indflydelse på gyldigheden af aftaler og  \r\n\r\n kontrakter, der er indgået under denne overenskomst. </P>  \r\n\r\n<P>Udfærdiget i Moskva, august den 28 1975 i to originale eksemplarer, hvert  \r\n\r\n på dansk og russisk, idet begge tekster har samme gyldighed. </P>  \r\n\r\n<P>For Kongeriget Danmarks regering </P>  \r\n\r\n<P> <B>Ivar Nørgaard</B>  </P>  \r\n\r\n<P>For Unionen af Socialistiske Sovjetrepublikkers regering </P>  \r\n\r\n<P> <B>N. S. Patolichev</B>  </P>  \r\n\r\n<P>Samtidig med overenskomstens undertegnelse udveksledes følgende breve:  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Moskva, den 28. august 1975. </I> </P>  \r\n\r\n<P CLASS=UNDERSKREVET-AF ALIGN=CENTER>Hr.Minister, </P>  \r\n\r\n<P>Under henvisning til den i dag undertegnede overenskomst om udvikling af  \r\n\r\n økonomisk, industrielt, videnskabeligt og teknologisk samarbejde mellem  \r\n\r\n Kongeriget Danmark og Unionen af Socialistiske Sovjetrepublikker har jeg på  \r\n\r\n den danske regerings vegne den ære at bekræfte, at principperne i handels- og  \r\n\r\n skibsfartstraktaten af 17. august 1946 mellem Danmark og Unionen af  \r\n\r\n Socialistiske Sovjetrepublikker fortsat vil finde anvendelse med henblik på  \r\n\r\n at sikre videreførelsen af de nugældende almindelige principper for de  \r\n\r\n økonomiske forbindelser i overensstemmelse med parternes internationale  \r\n\r\n forpligtelser. </P>  \r\n\r\n<P>Modtag, hr. Minister, forsikringen om min mest udmærkede højagtelse. </P>  \r\n\r\n<P> <B>Ivar Nørgaard</B>  </P>  \r\n\r\n<P>Udenrigsøkonomiminister </P>  \r\n\r\n<P>Hr. N. S. Patolichev, </P>  \r\n\r\n<P>Udenrigshandelsminister for USSR. </P>  \r\n\r\n<P>UDENRIGSHANDELSMINISTERIET FOR USSR </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Moskva, den 28. august 1975. </I> </P>  \r\n\r\n<P CLASS=UNDERSKREVET-AF ALIGN=CENTER>Hr. Minister, </P>  \r\n\r\n<P>Jeg har den ære at anerkende modtagelsen af Deres sålydende brev af dags  \r\n\r\n dato: </P>  \r\n\r\n<P>(her følger teksten til foranstående brev) </P>  \r\n\r\n<P>Jeg har den ære at meddele Dem, at jeg tager indholdet af dette brev til  \r\n\r\n efterretning. </P>  \r\n\r\n<P>Modtag, hr. Minister, forsikringen om min mest udmærkede højagtelse. </P>  \r\n\r\n<P> <B>N. S. Patolichev</B>  </P>  \r\n\r\n<P>Hr. I. Nørgaard, </P>  \r\n\r\n<P>Udenrigsøkonomiminister for Danmark. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 23. oktober  \r\n\r\n 1975. </I> </P>  \r\n\r\n<P CLASS=UNDERSKREVET-AF ALIGN=CENTER> <B>Ivar Nørgaard.</B>  </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [
        "(* 1) Der henvises til noten i aktuel base under bekendtgørelsen af overenskomsten af 26. oktober 1992 mellem Danmark og Rusland om økonomisk, industrielt, videnskabeligt og teknisk samarbejde om forholdet mellem Danmark og de øvrige stater, der opstod ved Sovjetunionens opløsning.",
        "Ved opløsningen af Sovjetunionen opstod foruden Rusland følgende nye stater: Armenien, Azerbajdjan, Georgien, Belarus (Hviderusland), Kazakstan, Kirgizistan. Moldova (Moldavien), Tadjikistan, Turkmenistan, Ukraine, og Uzbekistan. Ovenstående overenskomst er ophævet i forholdet mellem Danmark og Rusland, jf. Udenrigsministeriets bkg. nr. 60 af 11. december 2000, Lovtidende C. Overenskomsten er ikke nødvendigvis bortfaldet i forholdet mellem Danmark og de øvrige stater."
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/12/1975"
        },
        {
            "displayName": "Accession",
            "displayValue": "L19750012364"
        },
        {
            "displayName": "Entydig dokumentidentifikation",
            "displayValue": "CM031143"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/08/2002"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "123"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "23/10/1975"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 74.D.9.a/1."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}