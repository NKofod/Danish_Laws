{
    "id": 166404,
    "title": "Ligebehandlingsnævnets afgørelse om køn - afskedigelse under graviditet - parts- og vidneforklaringer",
    "documentTypeId": "240",
    "isSagsforlobPeriodValid": true,
    "shortName": "KEN nr 9443 af 21/05/2014",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - afskedigelse under graviditet - parts- og vidneforklaringer</p>\r\n<div class=\"Resume\">\r\n   <p class=\"TekstGenerel\">Klagen drejede sig om en rengøringsvikar, der ikke fik opgaver efter, at hun havde meddelt sin arbejdsgiver, at hun var gravid. Der var to indklagede i sagen. Indklagede 1 var klagers første arbejdsplads, hvor hun blev afskediget på grund af selskabets økonomiske situation. Selskabet er efterfølgende gået konkurs, og denne del af klagen blev derfor afvist. Indklagede 2 var klagers seneste arbejdsplads. Indklagede 2 forklarede, at grunden til, at klager ikke fik vagter, var at hun aldrig tog telefonen. Da der var uenighed om hændelsesforløbet, var det nødvendigt med bevisførelse i form af parts- og vidneforklaringer. Nævnet kunne derfor ikke behandle klagen.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at en vikaransat rengøringsassistent ikke fik arbejdsopgaver efter, at hun havde oplyst arbejdsgiveren om, at hun var gravid.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Klagen vedrørende indklagede 1 afvises.</p>\r\n<p>Ligebehandlingsnævnet kan ikke behandle klagen vedrørende indklagede 2, da en afgørelse af, om klager er blevet forskelsbehandlet på grund af sin graviditet, kræver bevisførelse i form af mundtlige parts- og vidneforklaringer.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Klager blev pr. 23. august 2012 ansat som rengøringsmedarbejder hos indklagede 1. Klagers arbejdssted var forskellige steder i København og Nordsjælland. Arbejdsgiverens adresse var X vej 1B i Y by.</p>\r\n<p>Det fremgår af ansættelseskontrakten, at arbejdstiden var aftalt til et fra gang til gang aftalt antal timer pr. måned.</p>\r\n<p>Klager har oplyst, at hendes supervisor hos indklagede 1 den 5. november 2012 blev klar over, at klager var gravid.</p>\r\n<p>Ved brev af 30. november 2012 blev klager opsagt fra ansættelsen som rengøringsassistent hos indklagede 1 med sidste arbejdsdag den 15. december 2012. Baggrunden for opsigelsen var selskabets økonomiske situation og mangel på arbejde.</p>\r\n<p>Klager blev pr. 1. januar 2013 ansat som vikar hos indklagede 2. Arbejdsgiverens adresse var X vej 1A i Y by. Klagers arbejde skulle primært udføres hos arbejdsgiverens kunder.</p>\r\n<p>Det fremgår af ansættelseskontrakten, at klagers normale ugentlige arbejdstid i gennemsnit var syv til 14 timer. Arbejdstiden var vekslende og blev planlagt efter aftale.</p>\r\n<p>Det fremgår af udskrift af Det Centrale Virksomhedsregister, at indklagede 1 er opløst efter konkurs.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>mener, at hun er blevet forskelsbehandlet i strid med ligebehandlingsloven. Klager ønsker at få godtgørelse for tabt arbejdsfortjeneste samt tabte barselsdagpenge.</p>\r\n<p>Klager henviser til, at hun er blevet nægtet arbejdsopgaver på grund af sin graviditet.</p>\r\n<p>Klager fik ikke flere arbejdsopgaver som vikar hos indklagede 1 fra det tidspunkt, hvor hun havde oplyst arbejdsgiveren om, at hun var gravid.</p>\r\n<p>Det samme skete på den nye arbejdsplads, da hun fik ansættelse hos indklagede 2.</p>\r\n<p>Klager oplyser, at de to virksomheder faktisk styres af de samme personer.</p>\r\n<p>Før klager fortalte om graviditeten, havde hun af sin supervisor fået at vide, at hun ikke kunne holde vinterferie eller komme til sit hjemland i nytårsperioden, da der var mange opgaver, der skulle udføres i de kommende måneder.</p>\r\n<p>Da supervisoren den 5. november 2012 fandt ud af, at klager var gravid, stoppede arbejdsopgaverne pludseligt.</p>\r\n<p>I løbet af 2013 har P, der er medarbejder hos indklagede 2, kun ringet til klager et par gange. P spurgte til klagers helbred, og om hun ville føde i Danmark eller sit hjemland.</p>\r\n<p>V, der er sekretær hos indklagede 2, har aldrig tilbudt klager arbejdsopgaver pr. telefon, men har kun bedt klager om at komme og underskrive den nye ansættelseskontrakt.</p>\r\n<p>Da klager henvendte sig til indklagede 2 angående sin kommende barsel, fik hun af V at vide, at det var chefen I, der skulle rådgive om at sende klager på barsel. V lod i øvrigt forstå, at hun ønskede, at klager skulle forlade Danmark.</p>\r\n<p>\r\n   <span class=\"Bold\">Indklagede 1 </span>har ikke svaret på Ligebehandlingsnævnets henvendelser.</p>\r\n<p>\r\n   <span class=\"Bold\">Indklagede 2</span> afviser, at denne virksomhed har noget med indklagede 1 at gøre.</p>\r\n<p>Klager blev tilbudt ansættelse som vikar hos indklagede 2 pr. 1. januar 2013.</p>\r\n<p>Når medarbejder P, der planlægger vagterne hos indklagede 2, ringede til klager om vagter, var der aldrig nogen, der svarede. Klager har derfor ikke fået nogen vagter.</p>\r\n<p>Det er ikke indklagede 2, men kunderne, der bestemmer, hvem der skal arbejde på de forskellige hoteller. Det fremgår i øvrigt ikke af kontrakten, at indklagede 2 kan garantere klager vikararbejde.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Ligebehandlingsnævnet behandler klager over forskelsbehandling på grund af køn efter loven om ligebehandling af mænd og kvinder med hensyn til beskæftigelse med videre (ligebehandlingsloven).</p>\r\n<p>Det fremgår af ligebehandlingsloven, at en arbejdsgiver ikke må afskedige en lønmodtager eller udsætte denne for anden mindre gunstig behandling på grund af graviditet eller barsel.</p>\r\n<p>Hvis afskedigelsen eller den mindre gunstige behandling finder sted under graviditet, påhviler det arbejdsgiveren at godtgøre, at afskedigelsen ikke er begrundet i graviditeten.</p>\r\n<p>Vedrørende indklagede 1 bemærkes, at klagen afvises, da selskabet er opløst efter konkurs.</p>\r\n<p>Vedrørende indklagede 2 er der for Ligebehandlingsnævnet tvivl om, hvorvidt - og i givet fald i hvilket omfang - indklagede havde forsøgt at kontakte klager om vikartimer efter, at hun havde oplyst arbejdsgiveren om, at hun var gravid.</p>\r\n<p>En afklaring af dette spørgsmål kan efter nævnets opfattelse kun afklares ved bevisførelse i form af mundtlige parts- og vidneforklaringer.</p>\r\n<p>En sådan bevisførelse kan ikke ske ved nævnet, men må ske ved domstolene.</p>\r\n<p>Ligebehandlingsnævnet kan derfor ikke behandle klagen vedrørende indklagede 2.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2015"
        },
        {
            "displayName": "Accession",
            "displayValue": "W20150944325"
        },
        {
            "displayName": "Entydig dokumentidentifikation",
            "displayValue": "CF000641"
        },
        {
            "displayName": "Dato for indlæggelse",
            "displayValue": "26/06/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9443"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "21/05/2014"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2013-6810-43217"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}