{
    "id": 12663,
    "title": "Bekendtgørelse om Landinspektørnævnet",
    "documentTypeId": "60",
    "isSagsforlobPeriodValid": true,
    "shortName": "BEK nr 496 af 12/06/2003",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Bekendtgørelse om Landinspektørnævnet  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Indledning2\">  \r\n\r\n I medfør af §&nbsp;13, stk.&nbsp;1, i lov om  \r\n\r\n landinspektørvirksomhed, jf. lovbekendtgørelse nr. 763 af 6. oktober 1999,  \r\n\r\n fastsættes:  \r\n\r\n</P>  \r\n\r\n<DIV CLASS=PARAGRAF ID=\"P1\">  \r\n\r\n<P class=\"Paragraftekst\"> <B> §&nbsp;1.  \r\n\r\n</B>  \r\n\r\n Landinspektørnævnet  \r\n\r\n består af en dommer som formand samt 2 andre medlemmer, hvoraf det ene skal  \r\n\r\n være en landinspektør, der er ansat i Kort- og Matrikelstyrelsen, og det  \r\n\r\n andet  \r\n\r\n en praktiserende landinspektør, jf. herved §&nbsp;9 i lov om  \r\n\r\n landinspektørvirksomhed.  \r\n\r\n</P>  \r\n\r\n</DIV><!-- End of \"§ 1\" -->  \r\n\r\n<DIV CLASS=PARAGRAF ID=\"P2\">  \r\n\r\n<P class=\"Paragraftekst\"> <B> §&nbsp;2.  \r\n\r\n</B>  \r\n\r\n Nævnets  \r\n\r\n 3 medlemmer udpeges af miljøministeren efter indstilling fra henholdsvis  \r\n\r\n Justitsministeriet, Kort- og Matrikelstyrelsen og Den danske  \r\n\r\n Landinspektørforening.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n På samme  \r\n\r\n måde udpeger miljøministeren stedfortrædere for hvert af nævnets medlemmer.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;3.  \r\n\r\n</I>  \r\n\r\n Nævnets  \r\n\r\n medlemmer og deres suppleanter udpeges for 8-årige perioder. Genudpegning kan  \r\n\r\n finde sted. Ingen, der er fyldt 70 år, kan fungere som medlem af nævnet, dog  \r\n\r\n kan et medlem medvirke ved afslutning af sager, der er påbegyndt, før  \r\n\r\n vedkommende fyldte 70 år. Anmodning om at blive fritaget i løbet af en  \r\n\r\n periode  \r\n\r\n afgøres af miljøministeren.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;4.  \r\n\r\n</I>  \r\n\r\n Miljøministeren  \r\n\r\n udpeger en sekretær for nævnet. Hvis sekretæren ikke kan medvirke ved  \r\n\r\n behandlingen af en sag, jf. §&nbsp;6, udpeger nævnet en anden til at virke  \r\n\r\n som  \r\n\r\n sekretær under sagen.  \r\n\r\n</P>  \r\n\r\n</DIV><!-- End of \"§ 2\" -->  \r\n\r\n<DIV CLASS=PARAGRAF ID=\"P3\">  \r\n\r\n<P class=\"Paragraftekst\"> <B> §&nbsp;3.  \r\n\r\n</B>  \r\n\r\n Intet  \r\n\r\n af nævnets medlemmer må deltage i behandlingen af en sag, når vedkommende  \r\n\r\n efter  \r\n\r\n retsplejelovens regler vil være inhabil som dommer.  \r\n\r\n</P>  \r\n\r\n</DIV><!-- End of \"§ 3\" -->  \r\n\r\n<DIV CLASS=PARAGRAF ID=\"P4\">  \r\n\r\n<P class=\"Paragraftekst\"> <B> §&nbsp;4.  \r\n\r\n</B>  \r\n\r\n Et  \r\n\r\n medlem har pligt til at give nævnet meddelelse om omstændigheder, som vil  \r\n\r\n kunne  \r\n\r\n medføre vedkommendes inhabilitet, jf. §&nbsp;3, ligesom ethvert af nævnets  \r\n\r\n andre medlemmer, der måtte være bekendt med sådanne omstændigheder, er  \r\n\r\n forpligtet til at rejse spørgsmålet herom.  \r\n\r\n</P>  \r\n\r\n</DIV><!-- End of \"§ 4\" -->  \r\n\r\n<DIV CLASS=PARAGRAF ID=\"P5\">  \r\n\r\n<P class=\"Paragraftekst\"> <B> §&nbsp;5.  \r\n\r\n</B>  \r\n\r\n Spørgsmål  \r\n\r\n om, hvorvidt et medlem af nævnet skal vige sit sæde, bør så vidt muligt  \r\n\r\n rejses,  \r\n\r\n inden nævnets behandling af selve sagen begynder.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Afgørelse  \r\n\r\n træffes ved kendelse af nævnet. Det pågældende medlem er ikke udelukket fra  \r\n\r\n at  \r\n\r\n deltage i påkendelse af spørgsmålet.  \r\n\r\n</P>  \r\n\r\n</DIV><!-- End of \"§ 5\" -->  \r\n\r\n<DIV CLASS=PARAGRAF ID=\"P6\">  \r\n\r\n<P class=\"Paragraftekst\"> <B> §&nbsp;6.  \r\n\r\n</B>  \r\n\r\n For  \r\n\r\n sekretæren finder §§&nbsp;3 - 5 tilsvarende anvendelse.  \r\n\r\n</P>  \r\n\r\n</DIV><!-- End of \"§ 6\" -->  \r\n\r\n<DIV CLASS=PARAGRAF ID=\"P7\">  \r\n\r\n<P class=\"Paragraftekst\"> <B> §&nbsp;7.  \r\n\r\n</B>  \r\n\r\n Nævnet  \r\n\r\n behandler klager over, at en praktiserende landinspektør eller en  \r\n\r\n landinspektørassistent med beskikkelse ved udøvelsen af sin virksomhed har  \r\n\r\n tilsidesat de pligter, som vedkommendes stilling medfører, jf. §&nbsp;10,  \r\n\r\n stk.&nbsp;1, i lov om landinspektørvirksomhed. Nævnet behandler ligeledes  \r\n\r\n tilsvarende klager over landinspektørselskaber. Nævnet kan endvidere behandle  \r\n\r\n klager over landinspektører, der med tilladelse fra miljøministeren i henhold  \r\n\r\n til lovens §&nbsp;4, stk.&nbsp;2 eller 4, udfører matrikulært arbejde, jf.  \r\n\r\n lovens §&nbsp;14.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Nævnet kan  \r\n\r\n afvise at realitetsbehandle klager, som anses for åbenbart grundløse.  \r\n\r\n</P>  \r\n\r\n</DIV><!-- End of \"§ 7\" -->  \r\n\r\n<DIV CLASS=PARAGRAF ID=\"P8\">  \r\n\r\n<P class=\"Paragraftekst\"> <B> §&nbsp;8.  \r\n\r\n</B>  \r\n\r\n Sag  \r\n\r\n kan begæres rejst såvel af offentlige myndigheder som af andre, der har en  \r\n\r\n retlig interesse i sagen. Begæringen skal være skriftlig og skal indeholde en  \r\n\r\n fremstilling af de forhold, der ønskes bedømt af nævnet. Nævnet kan endvidere  \r\n\r\n rejse sag på eget initiativ.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Hvis sagen  \r\n\r\n bliver genstand for strafferetlig forfølgning, bør nævnets behandling i  \r\n\r\n almindelighed afvente afslutningen af denne.  \r\n\r\n</P>  \r\n\r\n</DIV><!-- End of \"§ 8\" -->  \r\n\r\n<DIV CLASS=PARAGRAF ID=\"P9\">  \r\n\r\n<P class=\"Paragraftekst\"> <B> §&nbsp;9.  \r\n\r\n</B>  \r\n\r\n Inden  \r\n\r\n nævnet behandler en sag i realiteten, skal indklagede have meddelelse om  \r\n\r\n sagen  \r\n\r\n samt lejlighed til at erklære sig skriftligt. Det skal fremgå af meddelelsen,  \r\n\r\n at indklagede kan møde for nævnet med en bisidder, eventuelt en advokat, og  \r\n\r\n at  \r\n\r\n klagen vil kunne behandles på det foreliggende grundlag, hvis indklagede ikke  \r\n\r\n svarer i sagen.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Det  \r\n\r\n påhviler nævnet at sørge for, at parterne, inden sagen realitetsbehandles,  \r\n\r\n modtager kopi af modpartens indlæg, hvis disse må anses af betydning for  \r\n\r\n sagens  \r\n\r\n afgørelse.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;3.  \r\n\r\n</I>  \r\n\r\n Indklagede  \r\n\r\n indkaldes til møde for nævnet med 8 dages varsel. Nævnet skal sikre sig bevis  \r\n\r\n for, at indkaldelsen er kommet frem til indklagede. Nævnet kan opfordre  \r\n\r\n klageren og andre til at møde og afgive forklaring for nævnet, men således at  \r\n\r\n det fremgår af opfordringen, at vedkommende ikke har pligt til at møde. Andre  \r\n\r\n end  \r\n\r\n klageren, der efter nævnets opfordring afgiver forklaring, kan ydes  \r\n\r\n godtgørelse  \r\n\r\n i overensstemmelse med de i medfør af retsplejelovens §&nbsp;188 fastsatte  \r\n\r\n regler.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;4.  \r\n\r\n</I>  \r\n\r\n Nævnet kan  \r\n\r\n lade afhøring af parter og vidner foretage ved byretten på det sted, hvor  \r\n\r\n parten eller vidnet bor, jf. §&nbsp;13, stk.&nbsp;2, i lov om  \r\n\r\n landinspektørvirksomhed.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;5.  \r\n\r\n</I>  \r\n\r\n Til nævnets  \r\n\r\n møder er der ikke adgang for offentligheden.  \r\n\r\n</P>  \r\n\r\n</DIV><!-- End of \"§ 9\" -->  \r\n\r\n<DIV CLASS=PARAGRAF ID=\"P10\">  \r\n\r\n<P class=\"Paragraftekst\"> <B> §&nbsp;10.  \r\n\r\n</B>  \r\n\r\n Over  \r\n\r\n nævnets møder føres en protokol.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n I protokollen  \r\n\r\n angives tid og sted for mødet, sagens journalnummer og navnene på de  \r\n\r\n fremmødte.  \r\n\r\n Der optages en kort fremstilling af forhandlingerne, herunder fremførte  \r\n\r\n klagepunkter og indsigelser. Derudover kan formanden bestemme, at enkelte  \r\n\r\n udtalelser skal optages, for så vidt de ikke indeholdes i fremlagte  \r\n\r\n dokumenter.  \r\n\r\n Der indføres det fornødne om fremlagte dokumenter, afgivne forklaringer og  \r\n\r\n andre oplysninger samt om nævnets beslutninger bortset fra egentlige  \r\n\r\n kendelser.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;3.  \r\n\r\n</I>  \r\n\r\n Oplæsning  \r\n\r\n af det protokollerede kan ske, når en part ønsker det. Protokollerede  \r\n\r\n forklaringer oplæses for den, der har afgivet forklaringen, og det bemærkes i  \r\n\r\n protokollen, om vedkommende godkender det protokollerede.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;4.  \r\n\r\n</I>  \r\n\r\n Protokollen  \r\n\r\n underskrives efter hvert møde af formanden.  \r\n\r\n</P>  \r\n\r\n</DIV><!-- End of \"§ 10\" -->  \r\n\r\n<DIV CLASS=PARAGRAF ID=\"P11\">  \r\n\r\n<P class=\"Paragraftekst\"> <B> §&nbsp;11.  \r\n\r\n</B>  \r\n\r\n Nævnet  \r\n\r\n træffer snarest muligt efter sagens endelige behandling afgørelse ved en  \r\n\r\n kendelse, eller, hvor mundtlig forhandling ikke finder sted, ved en  \r\n\r\n beslutning.  \r\n\r\n Begge afgørelser skal indeholde en fremstilling af sagen og de grunde, der  \r\n\r\n har  \r\n\r\n ført til udfaldet.  \r\n\r\n</P>  \r\n\r\n</DIV><!-- End of \"§ 11\" -->  \r\n\r\n<DIV CLASS=PARAGRAF ID=\"P12\">  \r\n\r\n<P class=\"Paragraftekst\"> <B> §&nbsp;12.  \r\n\r\n</B>  \r\n\r\n Nævnet  \r\n\r\n skal være fuldtalligt under rådslagning og afgørelse af sagen. Hvis et medlem  \r\n\r\n på grund af sygdom eller andre årsager er forhindret i at deltage i  \r\n\r\n afgørelsen,  \r\n\r\n indtræder vedkommendes stedfortræder.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Nævnets  \r\n\r\n afgørelser træffes ved stemmeflerhed. Hvis mindretallet ønsker det, skal en  \r\n\r\n kendelse, der ikke frifinder indklagede, indeholde oplysning om mindretallets  \r\n\r\n stilling uden angivelse af vedkommende medlems navn.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;3.  \r\n\r\n</I>  \r\n\r\n Nævnets  \r\n\r\n rådslagninger er hemmelige.  \r\n\r\n</P>  \r\n\r\n</DIV><!-- End of \"§ 12\" -->  \r\n\r\n<DIV CLASS=PARAGRAF ID=\"P13\">  \r\n\r\n<P class=\"Paragraftekst\"> <B> §&nbsp;13.  \r\n\r\n</B>  \r\n\r\n Nævnet  \r\n\r\n kan i overensstemmelse med reglerne i §&nbsp;10, stk.&nbsp;1 og 3, i lov om  \r\n\r\n landinspektørvirksomhed, jf. også lovens §&nbsp;14, tildele en landinspektør  \r\n\r\n eller et landinspektørselskab advarsel eller irettesættelse eller pålægge  \r\n\r\n vedkommende landinspektør eller selskabet bøde på indtil 40.000 kr.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Under de i  \r\n\r\n samme lovs §&nbsp;10, stk.&nbsp;2, angivne betingelser kan nævnet frakende en  \r\n\r\n landinspektør beskikkelsen.  \r\n\r\n</P>  \r\n\r\n</DIV><!-- End of \"§ 13\" -->  \r\n\r\n<DIV CLASS=PARAGRAF ID=\"P14\">  \r\n\r\n<P class=\"Paragraftekst\"> <B> §&nbsp;14.  \r\n\r\n</B>  \r\n\r\n Nævnet  \r\n\r\n kan til enhver tid efter ansøgning ved kendelse ophæve en i henhold til  \r\n\r\n §&nbsp;10, stk.&nbsp;2, i lov om landinspektørvirksomhed foretagen  \r\n\r\n frakendelse,  \r\n\r\n jf. lovens §&nbsp;12.  \r\n\r\n</P>  \r\n\r\n</DIV><!-- End of \"§ 14\" -->  \r\n\r\n<DIV CLASS=PARAGRAF ID=\"P15\">  \r\n\r\n<P class=\"Paragraftekst\"> <B> §&nbsp;15.  \r\n\r\n</B>  \r\n\r\n Nævnets  \r\n\r\n kendelser indføres i en kendelsesbog.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Når en  \r\n\r\n kendelse er underskrevet, sendes udskrifter af den snarest til Kort- og  \r\n\r\n Matrikelstyrelsen og til den pågældende landinspektør eller det pågældende  \r\n\r\n landinspektørselskab og eventuelle andre parter i sagen. Nævnet skal sikre  \r\n\r\n sig  \r\n\r\n bevis for, at udskriften af kendelsen er kommet frem til parterne i sagen.  \r\n\r\n</P>  \r\n\r\n</DIV><!-- End of \"§ 15\" -->  \r\n\r\n<DIV CLASS=PARAGRAF ID=\"P16\">  \r\n\r\n<P class=\"Paragraftekst\"> <B> §&nbsp;16.  \r\n\r\n</B>  \r\n\r\n Udgifterne,  \r\n\r\n der er forbundet med nævnets virksomhed, afholdes af Kort- og  \r\n\r\n Matrikelstyrelsen.  \r\n\r\n</P>  \r\n\r\n</DIV><!-- End of \"§ 16\" -->  \r\n\r\n<DIV CLASS=PARAGRAF ID=\"P17\">  \r\n\r\n<P class=\"Paragraftekst\"> <B> §&nbsp;17.  \r\n\r\n</B>  \r\n\r\n Bekendtgørelsen  \r\n\r\n træder i kraft den 1. juli 2003.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Bekendtgørelse  \r\n\r\n nr. 926 af 18. november 1992 om Landinspektørnævnet ophæves.  \r\n\r\n</P>  \r\n\r\n</DIV><!-- End of \"§ 17\" -->  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Miljøministeriet, den 12. juni 2003</I></P>  \r\n\r\n<P CLASS=SIGN1 ALIGN=\"CENTER\">Hans Chr. Schmidt</P>  \r\n\r\n<P CLASS=SIGN2 ALIGN=\"RIGHT\">/Birgit Kristiansen</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/06/2003"
        },
        {
            "displayName": "Accession",
            "displayValue": "B20030049605"
        },
        {
            "displayName": "Entydig dokumentidentifikation",
            "displayValue": "AL000980"
        },
        {
            "displayName": "Dato for førstegangsindlæggelse",
            "displayValue": "24/06/2003"
        },
        {
            "displayName": "Dato for indlæggelse",
            "displayValue": "21/02/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "496"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "12/06/2003"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Kort- og Matrikelstyrelsen"
        },
        {
            "displayName": "Ressortministeriets journalnummer",
            "displayValue": "Miljømin.,<br />Kort- og Matrikelstyrelsen, j.nr. 123-001/2003"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}