{
    "id": 79546,
    "title": "Importkontrol af planter ",
    "documentTypeId": "680",
    "isSagsforlobPeriodValid": false,
    "shortName": "INS nr 13141 af 01/03/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Importkontrol af planter </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>83.</B>  Importkontrol af planter </P>  \r\n\r\n<P>Retsgrundlag </P>  \r\n\r\n<P>Landbrugsministeriets bekendtgørelse nr. 782 af 13. december 989 om  \r\n\r\n indførsel og udførsel af planter m.m. </P>  \r\n\r\n<P>Plantedirektoratet regler af 1. marts 1990 om regler for indførsel,  \r\n\r\n visering/registrering af godsregistreringspligtige såvel som ikke  \r\n\r\n godsregistreringspligtige produkter omfattet af Plantedirektoratets kontrol.  \r\n\r\n</P>  \r\n\r\n<P>Miljøministeriets bekendtgørelse nr. 23 af 25. januar 1984 om anvendelse  \r\n\r\n af konventionen om international handel med udryddelsestruede vilde dyr og  \r\n\r\n planter (Washingtonkonventionen). (40.65) </P>  \r\n\r\n<P>Lov nr. 190 af 9. maj 1984 om planteskadegørere. (40.66) </P>  \r\n\r\n<P>Landbrugsministeriets bekendtgørelse om gebyr for plantesundhedskontrol  \r\n\r\n m.m. </P>  \r\n\r\n<P>Formularer </P>  \r\n\r\n<P>Nr. 139 Engelsksproget afvisningsrapport </P>  \r\n\r\n<P>Nr. 142 Dispensationsansøgning for planter m.m. </P>  \r\n\r\n<P>Nr. 220 Omsætningskontrol af konsumvarer </P>  \r\n\r\n<P>Nr. 222 Rapport vedrørende afvisning af planter eller planteprodukter </P>  \r\n\r\n<P>Nr. 340 Laboratorieundersøgelse </P>  \r\n\r\n<P>Formular uden nr. CITES im- og eksporttilladelse </P>  \r\n\r\n<P>83.1 Importkontrolregler - planter </P>  \r\n\r\n<P>Plantedirektoratets regler af 1. marts 1990 om regler om indførsel  \r\n\r\n visering/registrering af godsregistreringspligtige såvel som ikke  \r\n\r\n godsregistreringspligtige produkter omfattet af Plantedirektoratets kontrol  \r\n\r\n (Findes i bilag 2). </P>  \r\n\r\n<P>Landbrugsministeriets bekendtgørelse nr. 782 af 13. december 1989 om  \r\n\r\n indførsel og udførsel af planter m.m. </P>  \r\n\r\n<P>83.2 Admin. distriktskontor - importkontrol af planter </P>  \r\n\r\n<P>83.2.1 Fysisk importkontrol </P>  \r\n\r\n<P>Der foretages stikprøvevis fysisk importkontrol. Dette kan gøres ved  \r\n\r\n grænsen (Padborg - Rødby - Gedser) eller hos importøren. Stikprøvekontrol  \r\n\r\n foretages fortrinsvis af planteslægter, der tilhører de såkaldte  \r\n\r\n risikogrupper, formeringsmateriale samt planter fra trejdelandee, specielt af  \r\n\r\n oversøiske forsendelser. </P>  \r\n\r\n<P>Når distriktskontoret har besluttet sig for at inspicere en sending, der  \r\n\r\n er godsregistreret, må dette meddeles importøren, og tid og sted for  \r\n\r\n inspektionen aftales. Importøren kan ikke disponere over planterne før 48  \r\n\r\n timer efter, at certifikatet kan være Plantedirektoratet i hænde, medmindre  \r\n\r\n man har truffet aftale herom med distriktskontoret. </P>  \r\n\r\n<P>Hvis plantesendingen ønskes frigivet inden 48 timer, skal importøren på  \r\n\r\n det aftalte inspektionssted kunne fremlægge kopi af certifikat samt en  \r\n\r\n plantespecifikation (faktura) over sendingens indhold. </P>  \r\n\r\n<P>Ved selve inspektionen påses, at sendingens indhold er i overensstemmelse  \r\n\r\n med certifikat og faktura, samt at planterne sundhedsmæssigt opfylder kravene  \r\n\r\n om frihed for de i indførselsbekendtgørelsen definerede skadegørere, herunder  \r\n\r\n de særlige krav i bilag 5. Endvidere må der i det væsentligste også kræves  \r\n\r\n frihed for andre planteskadegørere. </P>  \r\n\r\n<P>Er distriktskontoret i tvivl om identifikationen af en skadegører,  \r\n\r\n indsendes prøver til laboratoriet, Plantepatologisk afdeling, og sendingen  \r\n\r\n tilbageholdes indtil afgørelsen foreligger. Konstateres der angreb af  \r\n\r\n skadegørere ved importkontrollen, hvor der er mistanke om nye arter,  \r\n\r\n afvigende typer m.v., indsendes prøver til laboratoriet, også selv om  \r\n\r\n skadegørergruppen er kendt. Emballage skal også kontrolleres med henblik på  \r\n\r\n skadegørere. </P>  \r\n\r\n<P>Afvigelser i mængde i opadgående retning inden for samme delparti:  \r\n\r\n Indeholder sendingen flere planter end certifikatet angiver kan følgende  \r\n\r\n overskridelser accepteres: </P>  \r\n\r\n<PRE>  \r\n\r\n Stiklinger med eller uden rod max 10 %  \r\n\r\n Andre planter                 max  5 %  \r\n\r\n Meget store planter i små partier  0 %  \r\n\r\n</PRE>  \r\n\r\n<P>83.2.2 Afvisning vedr. plantesundhed </P>  \r\n\r\n<P>Afvisning af en plantesending må finde sted inden 48 timer efter, at  \r\n\r\n Plantedirektoratet har modtaget certifikatet. De 48 timers frist kan  \r\n\r\n forlænges, såfremt en nøjere undersøgelse måtte kræve dette. </P>  \r\n\r\n<P>Ved afvisning underrettes importør/speditør. En sending der afvises, skal  \r\n\r\n føres ud af landet inden for en frist, der fastsættes af Plantedirektoratet.  \r\n\r\n Importøren kan i stedet beslutte at lade sendingen tilintetgøre under  \r\n\r\n Plantedirektoratets kontrol. </P>  \r\n\r\n<P>Når en plantesending på grund af afvisning returneres til afsenderlandet,  \r\n\r\n skal der foreligge dokumentation for, at udførslen fra Danmark har fundet  \r\n\r\n sted. </P>  \r\n\r\n<P>Plantesundhedscertifikatet stemples med afvisningsstempel. Dato og  \r\n\r\n afvisningsårsag anføres. Ved afvisning af delsendinger anvendes en fotokopi  \r\n\r\n af originalcertifikatet (bl.a. af hensyn til eventuel, reeksport), hvorpå der  \r\n\r\n udover afvisningsstempel, dato og afvisningsårsag tillige påføres  \r\n\r\n specifikation af det afviste. </P>  \r\n\r\n<P>Rapport (form. 222) udfærdiges denne sendes, sammen med certifikat eller  \r\n\r\n certifikatkopi, faktura m.m., straks til Afdeling for gartneri. </P>  \r\n\r\n<P>83.3.2 Afvisning vedr. Washingtonkonventionen </P>  \r\n\r\n<P>Alle Washingtonkonventionsplanter eksporteret fra Madagascar som  \r\n\r\n &#187;kunstigt formerede&#171; skal ifølge en EF beslutning indtil videre  \r\n\r\n afvises, da en del tyder på, at planterne stammer fra naturen og at et  \r\n\r\n eventuelt gartneriophold kun har været af kortere varighed. </P>  \r\n\r\n<P>For at statuere eksempler skal sendinger med Washingtonkonventionsplanter  \r\n\r\n uden nødvendige udførselspapirer afvises. Her tænkes især på små sendinger i  \r\n\r\n fx toldpostpaker, hvoraf det ikke tydeligt fremgår, at planterne er kunstigt  \r\n\r\n formerede og hvor planterne kommer fra lande, hvor de også findes i naturen.  \r\n\r\n Afdeling for gartneri kontaktes. Der kan blive tale om, at planterne  \r\n\r\n tilbagesendes eller overgives fx til botaniske haver. </P>  \r\n\r\n<P>Der foreligger ingen speciel afvisningsrapport, men en kort indberetning  \r\n\r\n udfærdiges og indsendes til Afdeling for Gartneri. </P>  \r\n\r\n<P>83.2.4 Dispensationsmulighed </P>  \r\n\r\n<P>Der gives normalt ikke dispensation for planter til plantning. Foreligger  \r\n\r\n der et mangelfuldt originaleksemplar af plantesundhedscertifikatet, der dog  \r\n\r\n tillader identifikation af sendingen, og kan manglerne afhjælpes på anden  \r\n\r\n vis, kan distriktskontoret i henhold til 8, stk. 2 i bekendtgørelsen  \r\n\r\n dispenseres mod at foretage inspektion af sendingen mod gebyr. Ved  \r\n\r\n dispensation skal form. 222 udfyldes. </P>  \r\n\r\n<P>Foreligger der et kopicertifikat, og kan importøren ikke fremskaffe et  \r\n\r\n anordningsmæssigt certifikat, kan distriktskontoret dispensere i henhold til  \r\n\r\n § 8 i bekendtgørelsen, når der foreligger en bekræftelse på kopien ved fx  \r\n\r\n telex fra den udstedende myndighed. Der foretages i sådanne tilfælde  \r\n\r\n inspektion, for hvilken der opkræves det til enhver tid fastsatte gebyr.  \r\n\r\n Form. 222 udfyldes ved dispensation. </P>  \r\n\r\n<P>Foreligger der intet certifikat, afvises sendingen. </P>  \r\n\r\n<P>Telefax- og telexkopier som dokumentation for et plantesundhedscertifikat  \r\n\r\n accepteres kun, hvis de er afsendt af plantesundhedsmyndigheder. I modsat  \r\n\r\n fald kan sådanne kopier kun anvendes til orienterende brug. </P>  \r\n\r\n<P>83.2.5 Håndbagage, herunder Washingtonkonventionsplanter </P>  \r\n\r\n<P>Ved indrejse i Danmark fra EF-lande eller de nordiske lande er det tilladt  \r\n\r\n uden plantesundhedscertifikat at medtage indtil:  2 kg planter eller  \r\n\r\n plantemateriale (dog ikke kartofler og  Washingtonkonventionsplanter) </P>  \r\n\r\n<P>når det indføres som håndbagage til privat brug. </P>  \r\n\r\n<P>Ved øvrige indførsler af planter og andre certifikatpligtige  \r\n\r\n planteprodukter kræves et plantesundhedscertifikat. </P>  \r\n\r\n<P>Det drejer sig bl.a. om følgende: - al erhvervsmæssig import - håndbagage  \r\n\r\n over 2 kg fra EF-lande eller de nordiske lande - håndbagage fra andre lande  \r\n\r\n uanset mængde - postpaker m.v. </P>  \r\n\r\n<P> Washingtonkonventionsplanter </P>  \r\n\r\n<P>Er der tale om kaktus, orkideer eller andre planter omfattet af  \r\n\r\n Washinftonkonventionen, skal planterne altid være fulgt af  \r\n\r\n Washingtonkonventionspapirer, som skal forevises toldvæsenet. Vær opmærksom  \r\n\r\n på, at man også skal have disse papirer med, selv om planterne er dyrket i et  \r\n\r\n gartneri. Se iøvrigt bilag 3. </P>  \r\n\r\n<P>Følgende forstås ved &#187;Washingtonkonventionspapirer&#171;. </P>  \r\n\r\n<P> Ved indrejse fra EF-lande: </P>  \r\n\r\n<P>Washingtonkonventionsplanterne skal være fulgt af - et  \r\n\r\n plantesundhedscertifikat med deklarationen &#187;Artificially propagated  \r\n\r\n CITES plants&#171; eller - et blåt CITES certifikat </P>  \r\n\r\n<P> Ved indrejse fra tredjelande: - Plantedirektoratet, Afdeling for  \r\n\r\n gartneri, skal have udstedt en foreløbig indførselstilladelse og - en CITES  \r\n\r\n udførselstilladelse fra udførselslandet skal fore- ligge. </P>  \r\n\r\n<P>Toldvæsenet skal sende dokumenterne til Afdelingen for Gartneri. </P>  \r\n\r\n<P>83.2.6 Infdførsel af plantesendinger, som ikke godsregistreres </P>  \r\n\r\n<P>Ved indførsel til Danmark af certifikatpligtige planter, som ikke  \r\n\r\n godsregistreres, gælder, at plantesundhedscertifikat og/eller  \r\n\r\n reeksportcertifikat samt evt. andre papirer skal afleveres til toldvæsenet på  \r\n\r\n indførselsstedet. Toldvæsenet vil påse, at korrekt navn og adresse findes på  \r\n\r\n certifikatet, som toldvæsenet herefter sender til Plantedirektoratet,  \r\n\r\n Afdeling for Gartneri. </P>  \r\n\r\n<P>Sendinger af denne type kan fx. være - håndbagage over 2 kg fra EF-lande  \r\n\r\n eller de nordiske lande - håndbagage fra andre lande uanset mængde - pakker  \r\n\r\n fra alle lande - øvrige importer, såvel private som erhvervsmæssige. </P>  \r\n\r\n<P> Washingtonkonventionsplanter </P>  \r\n\r\n<P>Her er samme krav, som omtalt under håndbagage i afsnit 83.2.5. </P>  \r\n\r\n<P>83.2.7 Danske returvarer fra udlandet </P>  \r\n\r\n<P>Hvis der er tale om afvisninger foranlediget af udenlandske  \r\n\r\n plantesundhedsmyndigheder, skal retursendingen være ledsaget af dansk  \r\n\r\n certifikat eller certifikatkopi over den pågældende oprindelige hele sending.  \r\n\r\n Certifikat eller kopi heraf skal være vedlagt en plantespecifikation over den  \r\n\r\n aktuelle retursending. </P>  \r\n\r\n<P>Er der tale om returvarer, hvor returneringen ikke er foranlediget af  \r\n\r\n udenlandske plantesundhedsmyndigheder, kan samme procedure anvendes eller  \r\n\r\n retursendingen kan være ledsaget af et reeksportcertifikat fra det sidste  \r\n\r\n afsenderland. </P>  \r\n\r\n<P>83.3 Admin. Afdeling for Gartneri - importkontrol af planter </P>  \r\n\r\n<P>83.3.1 Papirkontrol vedr. plantesundhedscertifikatet </P>  \r\n\r\n<P>Følgende kontrolleres - at godsregistreringsnummer er påført certifikatet  \r\n\r\n med mindre der er tale om godkendt varemodtager - at certifikatet ikke var  \r\n\r\n forældet ved eksporten, dvs. ikke over 14 dage gammelt - at certifikatet er  \r\n\r\n et originalcertifikat, stemplet og under- skrevet - at der ikke er foretaget  \r\n\r\n rettelser </P>  \r\n\r\n<P>Certifikatet gennemgås for plantearter, som erfaringsmæssigt og på  \r\n\r\n grundlag af oprindelse kan frembyde en plantesundhedsmæssig fare.  \r\n\r\n Certifikatet registreres. </P>  \r\n\r\n<P>83.3.2 Papirkontrol vedr. Washingtonkonventionen </P>  \r\n\r\n<P>Plantesundhedscertifikaterne gennemgås for arter omfattet af  \r\n\r\n Washingtonkonventionen (se kap. 82, bilag II). </P>  \r\n\r\n<P>Indeholder sendingen disse arter, konstateres det om der på  \r\n\r\n plantesundhedscertifikatet er en deklartion om &#187;Artificially progagated  \r\n\r\n CITES Plants&#171;. Umiddelbart accepteres dette dog kun fra EF-lande og  \r\n\r\n Schweiz. </P>  \r\n\r\n<P>Ellers skal der foreligge en egentlig CITES udførselstilladelse. </P>  \r\n\r\n<P>Papirer for sendinger der kommer fra tredjelande skal videregives til Else  \r\n\r\n Mikkelsen, der &#187;gransker&#171; disse og papirerne sammenholdes med  \r\n\r\n indførselstilladelserne. </P>  \r\n\r\n<P>83.3.3 Statistiske opgørelser </P>  \r\n\r\n<P>Når Afdeling for Gartneri modtager certifikater og fakturaer - fra  \r\n\r\n speditører, importører eller toldvæsen - foretages en statistisk opgørelse.  \r\n\r\n</P>  \r\n\r\n<P>83.3.4 Arkivering </P>  \r\n\r\n<P>Certifikat og faktura arkiveres landevis for hver måned. </P>  \r\n\r\n<P>83.3.5 Afvisningsrapport </P>  \r\n\r\n<P>På grundlag af de fra distriktskontorerne tilgåede rapporter (form. 22)  \r\n\r\n omfattende afvisninger ved import udskrives straks ved modtagelsen en  \r\n\r\n afvisningsrapport, der sendes til afsenderlandets myndigheder (form. 139).  \r\n\r\n</P>  \r\n\r\n<P>Er afvisningen sket som følge af tilstedeværelse af planteskadegørere,  \r\n\r\n sendes en kopi af afvisningsrapporten til Norge, Sverige og Finland. </P>  \r\n\r\n<P>Ved årets udgang sendes kopi af alle afvisningsrapporter (form. 139) til  \r\n\r\n EPPO. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19901314123"
        },
        {
            "displayName": "Entydig dokumentidentifikation",
            "displayValue": "CM038759"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Instruks"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13141"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "01/03/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}