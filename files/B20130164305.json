{
    "id": 160315,
    "title": "Bekendtgørelse om midlertidig arbejdsmarkedsydelse",
    "documentTypeId": "60",
    "isSagsforlobPeriodValid": true,
    "shortName": "BEK nr 1643 af 27/12/2013",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om midlertidig arbejdsmarkedsydelse</p>\r\n<p class=\"Indledning2\">I medfør af § 52 q i lov om arbejdsløshedsforsikring m.v., jf. lovbekendtgørelse nr. 1101 af 12. september 2013, som ændret ved lov nr. 1610 af 26. december 2013, fastsættes efter forhandling med Beskæftigelsesrådet:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> I denne bekendtgørelse er fastsat regler om ret til midlertidig arbejdsmarkedsydelse for personer, som</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> opbruger retten til dagpenge fra den 6. januar 2014 til og med den 3. juli 2016, eller</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> opbruger retten til uddannelse og særlig uddannelsesydelse efter lov om uddannelsesordning for ledige, som har opbrugt deres dagpengeret, fra den 30. december 2013 til og med den 5. januar 2015.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Medlemskab og forsikringsstatus</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Personer, der overgår til midlertidig arbejdsmarkedsydelse, skal fuldtidsforsikres fra det tidspunkt, hvor de overgår til ydelsen, jf. lovens § 52 g. Det gælder uanset, om de overgår fra dagpenge, jf. lovens § 52 g, stk. 1, nr. 1, jf. stk. 2, eller har været omfattet af uddannelsesordningen for ledige, som har opbrugt deres dagpengeret, jf. lovens § 52 g, stk. 1, nr. 2, jf. stk. 3, og uanset om de har udnyttet retten til uddannelse og uddannelsesydelse.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Deltidsforsikrede medlemmer kan ved overgangen til midlertidig arbejdsmarkedsydelse fuldtidsforsikres uanset omfanget af deres beskæftigelse.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Skift af forsørgerstatus</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Hvis en person, som modtager midlertidig arbejdsmarkedsydelse, skifter status som forsørger, jf. lovens § 52 j, sker skiftet af ydelsessats fra mandagen i ugen efter.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Opgørelse af perioder efter lovens § 52 k</span>\r\n</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Maksimal samlet ydelsesperiode med arbejdsløshedsdagpenge, særlig uddannelsesydelse og midlertidig arbejdsmarkedsydelse</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Den samlede periode med arbejdsløshedsdagpenge, særlig uddannelsesydelse og midlertidig arbejdsmarkedsydelse kan højst udgøre 208 uger, jf. lovens § 52 k, stk. 7.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Ved opgørelsen efter stk. 1 medregnes</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num1\">1)</span> forbrug af ydelser mv. efter seneste tidspunkt for indplaceringen i dagpengeperioden, jf. lovens § 55, stk. 3,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num2\">2)</span> perioder med ret til særlig uddannelsesydelse, og</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num3\">3)</span> perioder med ret til midlertidig arbejdsmarkedsydelse.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Beregning af perioden med midlertidig arbejdsmarkedsydelse</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Den 2-årige dagpengeret, jf. lovens § 52 k, stk. 2, opgøres som forbrug af dagpenge efter lovens § 55, stk. 1, efter den 1. juli 2010, herunder ret til forlængede dagpenge efter lov nr. 267 af 27. marts 2012. Medlemmer, som er indplaceret i dagpengesystemet forud for den 1. juli 2010, er også omfattet af den 2-årige dagpengeret.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Ved opgørelsen af længden af den midlertidige arbejdsmarkedsydelse, jf. lovens § 52 k, stk. 2, indgår</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num1\">1)</span> forbrug af dagpenge mv. efter den 1. juli 2010, jf. lovens § 55, stk. 3,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num2\">2)</span> uforbrugte uger med ret til dagpenge ved udløbet af referenceperioden, og</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num3\">3)</span> perioder med ret til særlig uddannelsesydelse, jf. lov om uddannelsesordning for ledige, som har opbrugt deres dagpengeret, jf. § 9.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Længden af perioden med midlertidig arbejdsmarkedsydelse udgør den samlede ydelsesperiode fratrukket perioder med dagpenge, uforbrugte dagpengeperioder ved udløb af referenceperioden og perioder med ret til særlig uddannelsesydelse, jf. lovens § 52 k, stk. 4.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Forbrug</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Forbrug af perioder med midlertidig arbejdsmarkedsydelse opgøres i uger efter reglerne i lovens § 55.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">Forlængelse af perioden med ret til midlertidig arbejdsmarkedsydelse</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Perioden med ret til midlertidig arbejdsmarkedsydelse, jf. § 6, kan forlænges med op til 6 måneder, hvis</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num1\">1)</span> der er perioder med beskæftigelse, der kan medregnes til opgørelsen af beskæftigelseskravet efter principperne i lovens § 53, jf. dog stk. 2 og 3, eller</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num2\">2)</span> der er perioder, der efter principperne i lovens § 55, stk. 4, kan forlænge referenceperioden. Principperne i § 19 i bekendtgørelse om beskæftigelseskrav for lønmodtagere og dagpengeperiode finder tilsvarende anvendelse.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Uger, hvor der har været udbetalt midlertidig arbejdsmarkedsydelse, kan, uanset beskæftigelse i ugen, ikke bruges til at forlænge ydelsesperioden.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Ved opgørelsen af perioden efter stk. 1 medregnes forlængelse af perioden med ret til særlig uddannelsesydelse efter § 18, stk. 1, 2. pkt., i lov om uddannelsesordning for ledige, som har opbrugt deres dagpengeret.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> Forlængelse af perioden efter stk. 1 opgøres i uger, jf. §§ 7 og 9.</p>\r\n<p class=\"ParagrafGruppeOverskrift\">\r\n   <span id=\"Kap0_X9\">Omregning af perioder med ret til uddannelse og særlig uddannelsesydelse</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Opgørelse af forbrug af perioder på uddannelsesordningen og opgørelse af forlængelse af perioden med ret til særlig uddannelsesydelse, jf. §§ 6 og 8, sker ved at gange antallet af måneder med ret til uddannelsesydelse med faktor 4,33. Hvis perioden med ret til uddannelse og særlig uddannelsesydelse påbegyndes i løbet af en måned, regnes forbruget fra den dato, hvor retten indtræder til den dato i udgangsmåneden, hvor retten ophører. Indgangs- og udgangsmåned udgør samlet set én måned. Det således opgjorte antal hele måneder nedrundes efter omregning til nærmeste antal hele uger.</p>\r\n<p class=\"ParagrafGruppeOverskrift\">\r\n   <span id=\"Kap0_X10\">Udbetaling</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Opgørelse af størrelsen af midlertidig arbejdsmarkedsydelse sker ugevis. Udbetalingen sker bagud for 4 henholdsvis 5 uger og følger udbetalingsterminerne for arbejdsløshedsdagpenge.</p>\r\n<p class=\"ParagrafGruppeOverskrift\">\r\n   <span id=\"Kap0_X11\">Rådighed i forbindelse med skift af forsikringsstatus fra deltids- til fuldtidsforsikring mv.</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Et medlem, som overflyttes fra deltidsforsikring til fuldtidsforsikring i forbindelse med overgang til midlertidig arbejdsmarkedsydelse, jf. lovens § 52 g, skal stå til rådighed for arbejdsmarkedet som fuldtidsforsikret, jf. lovens §§ 62 og 62 a, jf. dog stk. 2-4.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> A-kassen kan på baggrund af dokumentation for nedsat rådighed i særlige tilfælde og efter en konkret vurdering træffe afgørelse om, at et medlem alene skal stå til rådighed for arbejdsmarkedet i 30 timer om ugen. Det er en betingelse, at medlemmet kan stå til rådighed for arbejde i op til 30 timer pr. uge, men ikke vil kunne stå til rådighed for fuldtidsarbejde, jf. stk. 1.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Dokumentationen efter stk. 2 skal være</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk3_Num1\">1)</span> dokumentation fra en læge for, at medlemmet har nedsat rådighed på grund af helbred,</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk3_Num2\">2)</span> dokumentation fra kommunen om udbetaling af kompensation for tabt arbejdsfortjeneste ved nedsat rådighed på grund af pasning af sygt barn eller familiemedlem, eller</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk3_Num3\">3)</span> anden lignende og fyldestgørende dokumentation, hvis medlemmet som følge af helt særlige forhold har nedsat rådighed.</p>\r\n<p class=\"Stk2\">\r\n   <span class=\"StkNr\" id=\"Par11_Stk4\">Stk. 4.</span> Stk. 2 og 3 finder tilsvarende anvendelse for personer, som efter overgangen til midlertidig arbejdsmarkedsydelse ikke længere kan stå til rådighed som fuldtidsforsikret.</p>\r\n<p class=\"Stk2\">\r\n   <span class=\"StkNr\" id=\"Par11_Stk5\">Stk. 5.</span> Når a-kassen har truffet afgørelse om, at et medlem alene skal stå til rådighed 30 timer om ugen, jf. stk. 2 eller 4, finder reglerne om deltidsforsikrede dagpengemodtageres pligt til at stå til rådighed tilsvarende anvendelse.</p>\r\n<p class=\"ParagrafGruppeOverskrift\">\r\n   <span id=\"Kap0_X12\">Selvforskyldt ledighed</span>\r\n</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> I perioden, hvor et medlem har ret til midlertidig arbejdsmarkedsydelse, finder § 4, nr. 1 og 2, i bekendtgørelse om selvforskyldt ledighed ikke anvendelse.</p>\r\n<p class=\"ParagrafGruppeOverskrift\">\r\n   <span id=\"Kap0_X13\">Selvstændig bibeskæftigelse</span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Ved opgørelsen af tidsbegrænsningen for retten til midlertidig arbejdsmarkedsydelse for medlemmer, som driver selvstændig virksomhed som bibeskæftigelse, jf. bekendtgørelse om drift af selvstændig virksomhed, medregnes ikke uger inden overgangen til midlertidig arbejdsmarkedsydelse, hvori der er udbetalt dagpenge under drift af selvstændig virksomhed som bibeskæftigelse.</p>\r\n<p class=\"ParagrafGruppeOverskrift\">\r\n   <span id=\"Kap0_X14\">Ferie med midlertidig arbejdsmarkedsydelse</span>\r\n</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Medlemmer med ret til midlertidig arbejdsmarkedsydelse har ret til ferie med arbejdsmarkedsydelse.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Udbetaling af midlertidig arbejdsmarkedsydelse under ferie sker efter reglerne for udbetaling af midlertidig arbejdsmarkedsydelse, jf. § 10. Ved afholdelse af ferie kan der udbetales midlertidig arbejdsmarkedsydelse for 7,4 timer pr. dag. Mindsteudbetalingsreglen i bekendtgørelse om supplerende dagpenge finder ikke anvendelse. Reglerne i bekendtgørelse om feriedagpenge finder i øvrigt tilsvarende anvendelse.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Medlemmet skal på dagen før ferien påbegyndes stå til rådighed for arbejdsmarkedet, jf. lovens §§ 62 og 62 a, i tilfælde af ledighed. Under afholdelse af ferie skal medlemmet ikke stå til rådighed for arbejdsmarkedet.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Har medlemmet optjent ret til feriegodtgørelse, foretages der fradrag herfor svarende til antal dage med ret til feriegodtgørelse. Har medlemmet optjent ret til feriedagpenge, kan disse afholdes i perioden med ret til arbejdsmarkedsydelse. Feriedagpengene udbetales som midlertidig arbejdsmarkedsydelse.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> For personer, som har ret til ferie med midlertidig arbejdsmarkedsydelse efter lovens § 52 n, stk. 2, nedsættes antallet af feriedage forholdsmæssigt, hvis overgangen til midlertidig arbejdsmarkedsydelse sker i løbet af ferieåret. Nedsættelsen sker i forhold til antal hele påbegyndte måneder med midlertidig arbejdsmarkedsydelse. Antallet af feriedage oprundes herefter til nærmeste hele antal dage.</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Bekendtgørelsen træder i kraft den 30. december 2013.</p><div class=\"Givet\" id=\"Givet\"><p class=\"Givet\" align=\"center\">Arbejdsmarkedsstyrelsen, den 27. december 2013</p><p class=\"Sign1\" align=\"center\">Marie Hansen</p><p class=\"Sign2\" align=\"right\">/ Vibeke Dalbro</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/12/2013"
        },
        {
            "displayName": "Accession",
            "displayValue": "B20130164305"
        },
        {
            "displayName": "Entydig dokumentidentifikation",
            "displayValue": "BE005673"
        },
        {
            "displayName": "Dato for førstegangsindlæggelse",
            "displayValue": "28/12/2013"
        },
        {
            "displayName": "Dato for indlæggelse",
            "displayValue": "28/12/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1643"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "27/12/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2013-0007430"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}