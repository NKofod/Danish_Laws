{
    "id": 81198,
    "title": "Orientering om ændring af lov om delpension (Ændringer som følge af indførelse af delefterløn m.v.) ",
    "documentTypeId": "200",
    "isSagsforlobPeriodValid": false,
    "shortName": "SKR nr 97 af 26/05/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Orientering om ændring af lov om delpension  \r\n\r\n (Ændringer som følge af indførelse af delefterløn m.v.) </H1>  \r\n\r\n<P></P>  \r\n\r\n<BR>  \r\n\r\n<P>Folketinget har i dag vedtaget L 246 - lov om ændring af lov om delpension  \r\n\r\n (Ændringer som følge af indførelse af delefterløn m.v.), der træder i kraft  \r\n\r\n den 1. januar 1995. Lovforslaget, som vedtaget ved 3. behandling, vedlægges  \r\n\r\n til orientering. </P>  \r\n\r\n<P>Ændringerne i delpensionsloven er bl.a. en følge af indførelse af  \r\n\r\n delefterløn efter lov om arbejdsløshedsforsikring m.v. Der er således  \r\n\r\n foretaget konsekvensændringer i delpensionsloven som følge heraf. </P>  \r\n\r\n<P>Socialministeriets bekendtgørelse om delpension og Socialministeriets  \r\n\r\n bekendtgørelse om delpension til personer med indtægt ved selvstændig  \r\n\r\n erhvervsvirksomhed m.fl. vil snarest blive ændret i overensstemmelse med  \r\n\r\n ændringerne i delpensionsloven. Der henvises til pkt. 5 med hensyn til de  \r\n\r\n ændringer, der vil ske for de selvstændige erhvervsdrivende. </P>  \r\n\r\n<P>Der henvises i øvrigt til punkterne 2.3.1 og 3 i Socialministeriets  \r\n\r\n orienteringsskrivelse af d.d. om ændring af lov om social pension, lov om  \r\n\r\n social bistand og den sociale styrelseslov m.v. (Tilkendelseskompetence  \r\n\r\n m.v.), hvori de ændringer, der sker i reglerne om klageadgang efter lov om  \r\n\r\n delpension med virkning fra den 1. juli 1994, er beskrevet. </P>  \r\n\r\n<P CLASS=PUNKT> <B>1.</B> Nedsættelse af basisbeløbet m.v., delpensionslovens  \r\n\r\n § 4, stk. 1, 2. pkt. </P>  \r\n\r\n<P>Basisbeløbet nedsættes til 82 pct. af det maksimale beløb, der kan  \r\n\r\n udbetales i sygedagpenge, jf. lovens § 4, stk. 1, 2. pkt. Basisbeløbet svarer  \r\n\r\n herefter til ydelsesniveauet i delefterlønsordningen, idet delefterløn  \r\n\r\n beregnes med udgangspunkt i 82 pct. af det maksimale dagpengebeløb. </P>  \r\n\r\n<P>Delpensionen beregnes på grundlag af det nedsatte basisbeløb i hele  \r\n\r\n delpensionsperioden. Reglerne om aftrapning af delpensionen efter 2 1/2 år  \r\n\r\n til 80 pct. af basisbeløbet ophæves således. Der henvises dog til punkt 6 om  \r\n\r\n overgangsreglen for delpensionister, der har søgt om delpension før den 20.  \r\n\r\n april 1994. </P>  \r\n\r\n<P CLASS=PUNKT> <B>2.</B> Ophævelse af 90 pct. kontrollen efter  \r\n\r\n delpensionslovens § 4, stk. 4. </P>  \r\n\r\n<P>Reglen i delpensionslovens § 4, stk. 4, om at delpensionen ved den første  \r\n\r\n delpensionsberegning ikke kan overstige 90 pct. af forskellen mellem  \r\n\r\n indtægten før og efter overgang til delpension, ophæves. Ved overgang til  \r\n\r\n delpension beregnes delpensionen således alene på grundlag af  \r\n\r\n arbejdstidsnedsættelsen. </P>  \r\n\r\n<P CLASS=PUNKT> <B>3.</B> Nedsættelse af den mindste gennemsnitlige ugentlige  \r\n\r\n arbejdstid til 12 timer, delpensionslovens § 3, stk. 1, 2. pkt. </P>  \r\n\r\n<P>Den mindste gennemsnitlige ugentlige arbejdstid for lønmodtagere efter  \r\n\r\n overgangen til delpension, jf. lovens § 3, stk. 1, 2. pkt., nedsættes fra 15  \r\n\r\n til 12 timer. Den maksimale delpension vil herefter udgøre 25/37 af  \r\n\r\n basisbeløbet. </P>  \r\n\r\n<P CLASS=PUNKT> <B>4.</B> Forlængelse af den periode, hvori der kan udbetales  \r\n\r\n delpension i forbindelse med arbejdsløshed, delpensionslovens § 10, stk. 2.  \r\n\r\n</P>  \r\n\r\n<P>Den periode, hvori der kan udbetales delpension til lønmodtagere i  \r\n\r\n forbindelse med arbejdsløshed efter lovens § 10, stk. 2, forlænges fra 13 til  \r\n\r\n 52 uger, således at den svarer til den periode, hvori der normalt kan  \r\n\r\n udbetales delpension under sygdom. </P>  \r\n\r\n<P CLASS=PUNKT> <B>5.</B> Ændring af reglerne for selvstændige  \r\n\r\n erhvervsdrivende. </P>  \r\n\r\n<P>Bekendtgørelsen om delpension til personer med indtægt ved selvstændig  \r\n\r\n erhvervsvirksomhed m.fl. vil blive ændret med virkning fra den 1. januar  \r\n\r\n 1995, således at reglerne for de selvstændige erhvervsdrivende bringes i  \r\n\r\n overensstemmelse med lovændringen om et fast basisbeløb på 82 pct. af det  \r\n\r\n maksimale beløb, der kan udbetales i sygedagpenge. Reglerne i  \r\n\r\n bekendtgørelsens § 5, stk. 1. og 2, om nedsættelse af delpensionen efter 2  \r\n\r\n 1/2 år og om 90 pct. kontrol ved overgang til delpension vil således også  \r\n\r\n blive ophævet for de selvstændige erhvervsdrivende. </P>  \r\n\r\n<P>Herudover vil reglerne i bekendtgørelsens § 5, stk. 5, om den årlige  \r\n\r\n fastsættelse af delpensionen på grundlag af modtagerens seneste årlige  \r\n\r\n selvstændige erhvervsindtægt blive ændret, således at selvstændige i stedet  \r\n\r\n skal dokumentere, at arbejdstiden årligt udgør en gennemsnitlig ugentlig  \r\n\r\n arbejdstid på 18 1/2 time. </P>  \r\n\r\n<P>Den seneste årlige selvstændige erhvervsindtægt inden overgangen til  \r\n\r\n delpension, som efter bekendtgørelsens § 2, stk. 1, nr. 6, skal udgøre mindst  \r\n\r\n 1/3 af basisbeløbet, nedsættes som følge af, at basisbeløbet nedsættes til 82  \r\n\r\n pct. af det maksimale beløb, der kan udbetales i sygedagpenge. </P>  \r\n\r\n<P CLASS=PUNKT> <B>6.</B> Ikrafttrædelsestidspunkt og overgangsbestemmelse.  \r\n\r\n</P>  \r\n\r\n<P>Lovændringen træder i kraft den 1. januar 1995. </P>  \r\n\r\n<P>Delpension til personer, der søger om delpension den 20. april 1994 eller  \r\n\r\n senere, beregnes og reguleres fra den 1. januar 1995 efter de fra dette  \r\n\r\n tidspunkt gældende regler. </P>  \r\n\r\n<P>Delpension til personer, der har søgt om delpension den 20. april 1994  \r\n\r\n eller senere beregnes således i perioden indtil den 1. januar 1995 på  \r\n\r\n grundlag af et basisbeløb, der svarer til det maksimale sygedagpengebeløb og  \r\n\r\n fra den 1. januar 1995 på grundlag af et basisbeløb, der udgør 82 pct. af  \r\n\r\n dette beløb. </P>  \r\n\r\n<P>Delpension til personer, der har søgt om delpension før den 20. april 1994  \r\n\r\n beregnes og reguleres derimod i de første 2 1/2 år på grundlag af et  \r\n\r\n basisbeløb, der svarer til det maksimale beløb, der kan udbetales i  \r\n\r\n sygedagpenge. Efter 2 1/2 år udgør basisbeløbet for disse personer 82 pct. af  \r\n\r\n det maksimale dagpengebeløb. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/06/1994"
        },
        {
            "displayName": "Accession",
            "displayValue": "C19940009754"
        },
        {
            "displayName": "Entydig dokumentidentifikation",
            "displayValue": "CM040471"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "28/11/2005"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "97"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "26/05/1994"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "2110-22"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}