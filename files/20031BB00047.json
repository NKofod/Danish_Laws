{
    "id": 96616,
    "title": "Forslag til folketingsbeslutning om et autorisationssystem for indvandrertolke",
    "documentTypeId": "480",
    "isSagsforlobPeriodValid": true,
    "shortName": "2003/1 BSF 47",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 14. november 2003 af  \r\n\r\n Anne-Marie&nbsp;Meldgaard&nbsp;(S), Sophie Hæstorp Andersen (S), Lotte  \r\n\r\n Bundsgaard (S),  \r\n\r\n<BR>  \r\n\r\n Morten Bødskov (S), Karen J. Klint (S) og Ole Stavad (S)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om et autorisationssystem for indvandrertolke  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"NormalInd\">  \r\n\r\n Folketinget opfordrer regeringen til at indføre et  \r\n\r\n autorisationssystem, som forpligter offentlige og halvoffentlige  \r\n\r\n institutioner  \r\n\r\n til at anvende tolke med certifikat fra en af de bekendtgørelsesbelagte  \r\n\r\n tolkeuddannelser på Handelshøjskolen i København eller Handelshøjskolen i  \r\n\r\n Århus.  \r\n\r\n</P>  \r\n\r\n<P class=\"NormalInd\">  \r\n\r\n Systemet skal indeholde følgende elementer:  \r\n\r\n</P>  \r\n\r\n<P class=\"Nummer\">  \r\n\r\n 1.  \r\n\r\n &#9;  \r\n\r\n    \r\n\r\n Staten, amterne,  \r\n\r\n kommunerne, retsvæsenet og sundhedsvæsenet pålægges at anvende certificerede  \r\n\r\n tolke, som har aflagt prøve ved Handelshøjskolen i København eller  \r\n\r\n Handelshøjskolen i Århus.  \r\n\r\n</P>  \r\n\r\n<P class=\"Nummer\">  \r\n\r\n 2.  \r\n\r\n &#9;  \r\n\r\n    \r\n\r\n Der fastsættes en  \r\n\r\n takst for tolkning inden for det offentlige, som afspejler tolkenes  \r\n\r\n uddannelsesniveau.  \r\n\r\n</P>  \r\n\r\n<P class=\"Nummer\">  \r\n\r\n 3.  \r\n\r\n &#9;  \r\n\r\n    \r\n\r\n Der åbnes mulighed  \r\n\r\n for at tage uddannelsen til statsprøvet tolk som almindelig, SU-berettiget  \r\n\r\n uddannelse.  \r\n\r\n</P>  \r\n\r\n<P class=\"Nummer\">  \r\n\r\n 4.  \r\n\r\n &#9;  \r\n\r\n    \r\n\r\n Der igangsættes en  \r\n\r\n undersøgelse af flaskehalsproblemer, der eventuelt vil opstå, når kravet om  \r\n\r\n autorisation træder i kraft.  \r\n\r\n</P>  \r\n\r\n<P class=\"Nummer\">  \r\n\r\n 5.  \r\n\r\n &#9;  \r\n\r\n    \r\n\r\n Der igangsættes en  \r\n\r\n undersøgelse af, om der er behov for at modulopdele uddannelserne til  \r\n\r\n statsautoriseret tolk og kræve forskellige minimumsniveauer i forskellige  \r\n\r\n offentlige og halvoffentlige institutioner.  \r\n\r\n</P>  \r\n\r\n<P class=\"NormalInd\">  \r\n\r\n Folketinget opfordrer endvidere regeringen til at fremsætte  \r\n\r\n lovforslag, der ophæver de eksisterende krav om indfødsret og om, at en  \r\n\r\n person  \r\n\r\n skal være fyldt 25 år for at kunne beskikkes som tolk eller translatør.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"NormalInd9\">  \r\n\r\n Der stilles i dag ikke nogen formelle krav til de tolke,  \r\n\r\n der anvendes af offentlige institutioner. Tolkebistanden hos de statslige  \r\n\r\n udlændingemyndigheder, amterne, kommunerne, retsvæsenet og sundhedsvæsenet er  \r\n\r\n derfor af meget svingende kvalitet.  \r\n\r\n</P>  \r\n\r\n<P class=\"NormalInd9\">  \r\n\r\n Tolkebistandens kvalitet kritiseres blandt andet af  \r\n\r\n dommerstanden i  \r\n\r\n<I>  \r\n\r\n Rapport om tolkebistand i  \r\n\r\n retssager  \r\n\r\n</I>  \r\n\r\n afgivet i april 2003 af arbejdsgruppen om tolkebistand i  \r\n\r\n retssager nedsat under Domstolsstyrelsen. Arbejdsgruppen påpeger, at  \r\n\r\n retsplejelovens § 149, stk. 1, der bestemmer, at afhøring af personer, der  \r\n\r\n ikke  \r\n\r\n mestrer dansk, så vidt muligt skal ske ved hjælp af translatør, sjældent kan  \r\n\r\n opfyldes. På rigspolitiets tolkeliste, som bruges til rekruttering, har kun 1  \r\n\r\n pct. af tolkene i de afrikanske og asiatiske sprog en uddannelse.  \r\n\r\n</P>  \r\n\r\n<P class=\"NormalInd9\">  \r\n\r\n Ud over sikkerhed for et tilstrækkelig højt sprogligt  \r\n\r\n niveau efterlyser arbejdsgruppen kendskab til tolkeetik, tolketeknik, det  \r\n\r\n danske retssystem og juridisk terminologi hos de tolke, der anvendes.  \r\n\r\n</P>  \r\n\r\n<P class=\"NormalInd9\">  \r\n\r\n I retssystemet &#150; inklusive hos udlændingemyndighederne &#150; er  \r\n\r\n der derfor risiko for, at tolkenes sproglige, tekniske eller etiske mangler  \r\n\r\n påvirker sagsforløbet og retssikkerheden.  \r\n\r\n</P>  \r\n\r\n<P class=\"NormalInd9\">  \r\n\r\n I sundhedssektoren og hos udlændingemyndighederne er det  \r\n\r\n desuden et problem, at børn ofte fungerer som tolke for deres forældre. Det  \r\n\r\n giver børnene en uhensigtsmæssig voksenrolle, ikke mindst i tilfælde, hvor  \r\n\r\n børn  \r\n\r\n tolker for forældre, som har været udsat for forfølgelse og overgreb.  \r\n\r\n</P>  \r\n\r\n<P class=\"NormalInd9\">  \r\n\r\n Ifølge en endnu ikke publiceret interviewundersøgelse  \r\n\r\n foretaget af forskningschefen for Rehabiliterings- og Forskningscentret for  \r\n\r\n Torturofre, hvori der indgår interviews med 131 11-23-årige flygtninge fra  \r\n\r\n Mellemøsten, oplyser 104 af de unge (79 pct.), at de har tolket for  \r\n\r\n forældrene  \r\n\r\n hos lægen, 66 (50 pct.) i socialforvaltningen og 69 (53 pct.) i skolen.  \r\n\r\n Karakteren af børnenes/de unges tolkning og situationen, de tolker, bliver  \r\n\r\n ikke  \r\n\r\n kortlagt i undersøgelsen, men omfanget er foruroligende, ikke mindst fordi  \r\n\r\n mangelen på tolke i afrikanske og asiatiske sprog er endnu større end  \r\n\r\n mangelen  \r\n\r\n på mellemøstlige tolke.  \r\n\r\n</P>  \r\n\r\n<P class=\"NormalInd9\">  \r\n\r\n Anvendelsen af underkvalificerede tolke og børn som tolke  \r\n\r\n for deres forældre begrundes med mangelen på uddannede tolke. Der findes  \r\n\r\n tolkeuddannelser på handelshøjskolerne både i Århus og i København. Trods det  \r\n\r\n store behov for tolke har uddannelserne store problemer med at rekruttere  \r\n\r\n studerende. I Århus har det endnu ikke være muligt at etablere hold.  \r\n\r\n</P>  \r\n\r\n<P class=\"NormalInd9\">  \r\n\r\n Der er flere sandsynlige årsager til, at uddannelserne til  \r\n\r\n statsprøvet tolk mangler tilslutning. Dekanerne og de fagansvarlige på de to  \r\n\r\n uddannelsessteder har selv påpeget følgende problemstillinger:  \r\n\r\n</P>  \r\n\r\n<P class=\"Nummer9\">  \r\n\r\n 1.  \r\n\r\n &#9;  \r\n\r\n    \r\n\r\n Retsvæsenet,  \r\n\r\n sundhedsvæsenet, staten, amter, kommuner, organisationer m.v. anvender  \r\n\r\n »tolke«  \r\n\r\n uden at kræve dokumentation for disses kvalifikationer. Der er altså intet  \r\n\r\n incitament til at tage en kompetencegivende uddannelse.  \r\n\r\n</P>  \r\n\r\n<P class=\"Nummer9\">  \r\n\r\n 2.  \r\n\r\n &#9;  \r\n\r\n    \r\n\r\n Flere kommuner og  \r\n\r\n arbejdsformidlinger betaler endog meget høje kursusafgifter for deres  \r\n\r\n klienter  \r\n\r\n på diverse ikkekompetencegivende kurser.  \r\n\r\n</P>  \r\n\r\n<P class=\"Nummer9\">  \r\n\r\n 3.  \r\n\r\n &#9;  \r\n\r\n    \r\n\r\n Der er intet  \r\n\r\n økonomisk incitament til at tage en kompetencegivende uddannelse.  \r\n\r\n</P>  \r\n\r\n<P class=\"Nummer9\">  \r\n\r\n 4.  \r\n\r\n &#9;  \r\n\r\n    \r\n\r\n Uddannelsen til  \r\n\r\n statsprøvet tolk er for dyr i forhold til målgruppen (22.400 kr. på åben  \r\n\r\n uddannelse).  \r\n\r\n</P>  \r\n\r\n<P class=\"NormalInd9\">  \r\n\r\n Arbejdsgruppen under Domstolsstyrelsen tilføjer, at der  \r\n\r\n efter lov om translatører og tolke, jf. lovbekendtgørelse nr. 181 af 25.  \r\n\r\n marts  \r\n\r\n 1988, stilles krav om dansk indfødsret for at blive statsautoriseret  \r\n\r\n translatør  \r\n\r\n og tolk, hvilket forhindrer udlændinge i at opnå denne autorisation de første  \r\n\r\n 7-8 år, de opholder sig i Danmark. På den baggrund opfordres regeringen til  \r\n\r\n at  \r\n\r\n fremsætte lovforslag, der ophæver kravet om indfødsret for at opnå  \r\n\r\n beskikkelse  \r\n\r\n som tolk og translatør. Et sådant lovforslag bør tillige ophæve kravet om, at  \r\n\r\n personen skal være fyldt 25 år for at få ret til beskikkelsen.  \r\n\r\n</P>  \r\n\r\n<P class=\"NormalInd9\">  \r\n\r\n Et autorisationssystem og en omlægning af uddannelserne til  \r\n\r\n almindelige, SU-berettigede uddannelser samt en løntakst, der afspejler  \r\n\r\n uddannelsesniveauet, vil afhjælpe de nævnte problemer. Til gengæld kan der  \r\n\r\n opstå et flaskehalsproblem. Dette kan eventuelt løses med en eksaminering og  \r\n\r\n certificering af de fungerende tolke uden undervisning eller efter  \r\n\r\n undervisning  \r\n\r\n i tolkeetik og lignende værktøjsfag.  \r\n\r\n</P>  \r\n\r\n<P class=\"NormalInd9\">  \r\n\r\n Flaskehalsproblemet og problemer med uens behov i  \r\n\r\n forskellige institutioner og uens evner hos de tolkestuderende kan løses med  \r\n\r\n en modulopbygning med forskellige certificeringsniveauer og forskellige  \r\n\r\n minimumskrav ved forskellige institutioner og myndigheder.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Anne-Marie Meldgaard  \r\n\r\n</SPAN>  \r\n\r\n</B>  \r\n\r\n (S):  \r\n\r\n</SPAN>  \r\n\r\n</P>  \r\n\r\n<P class=\"Tekst2\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst2\">  \r\n\r\n<I>  \r\n\r\n Forslag til  \r\n\r\n folketingsbeslutning om et autorisationssystem for indvandrertolke.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 47).  \r\n\r\n</P>  \r\n\r\n<P class=\"NormalInd\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2003/1 BF 47",
            "stateLabel": "Forkastet",
            "references": [
                {
                    "shortName": "2003/1 BSF 47",
                    "title": "Forslag til folketingsbeslutning om et autorisationssystem for indvandrertolke",
                    "presentationName": "Beslutningsforslag som fremsat",
                    "documentTypeId": 480,
                    "documentId": 96616,
                    "eliUri": "/eli/ft/20031BB00047",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20031/beslutningsforslag_oversigtsformat/B47.htm"
                },
                {
                    "shortName": "2003/1 BTB 47",
                    "title": "Betænkning over Forslag til folketingsbeslutning om et autorisationssystem for  indvandrertolke",
                    "presentationName": "Betænkning over beslutningsforslag",
                    "documentTypeId": 500,
                    "documentId": 97320,
                    "eliUri": "/eli/ft/20031DB00512",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "01/12/2003"
        },
        {
            "displayName": "Accession",
            "displayValue": "20031BB00047"
        },
        {
            "displayName": "Entydig dokumentidentifikation",
            "displayValue": "AX005695"
        },
        {
            "displayName": "Dato for førstegangsindlæggelse",
            "displayValue": "01/12/2003"
        },
        {
            "displayName": "Dato for indlæggelse",
            "displayValue": "01/12/2003"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "47"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}