{
    "id": 49158,
    "title": "Cirkulæreskrivelse om administrationen af konventionen om vådområder af international betydning navnlig for vandfugle (Ramsar-konventionen). (Til samtlige amtsråd, hovedstadsrådet, samtlige kommunalbestyrelser samt fredningsnævnene og    overfredningsnævnet) ",
    "documentTypeId": "210",
    "isSagsforlobPeriodValid": false,
    "shortName": "CIS nr 138 af 01/09/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om administrationen af  \r\n\r\n konventionen om vådområder af international betydning navnlig for vandfugle  \r\n\r\n (Ramsar-konventionen). </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige amtsråd, hovedstadsrådet,  \r\n\r\n samtlige kommunalbestyrelser </P>  \r\n\r\n<P CLASS=TITEL-KOMMENTAR ALIGN=CENTER>samt fredningsnævnene og  \r\n\r\n overfredningsnævnet) </P>  \r\n\r\n<BR>  \r\n\r\n<P CLASS=PUNKT> <B>1.</B> Indledning. </P>  \r\n\r\n<P>Vedlagt følger til orientering et eksemplar af bekendtgørelse nr. 26 af 4.  \r\n\r\n april 1978 om konventionen om vådområder af international betydning navnlig  \r\n\r\n som levesteder for vandfugle (Ramsar-konventionen). </P>  \r\n\r\n<P>Konventionen om vådområder af international betydning navnlig som  \r\n\r\n levesteder for vandfugle blev vedtaget den 2. februar 1971 i Ramsar i Iran og  \r\n\r\n blev af Danmark ratificeret ved kgl. resolution af 16. juli 1977, jfr.  \r\n\r\n udenrigsministeriets bekendtgørelse nr. 26 af 4. april 1978. Konventionen  \r\n\r\n trådte for Danmarks vedkommende i kraft den 19. december 1977. </P>  \r\n\r\n<P CLASS=PUNKT> <B>2.</B> Konventionens formål. </P>  \r\n\r\n<P>Det er konventionens formål at bevare vådområder - lavvandede havområder,  \r\n\r\n ferske vådområder og herunder også kær, moser og enge - som levesteder for  \r\n\r\n dyre- og planteliv, herunder navnlig vandfugle bl.a. ud fra det synspunkt, at  \r\n\r\n vandfuglebestandene må betragtes som en international naturressource. </P>  \r\n\r\n<P>Til fremme af formålet skal der efter konventionen opstilles en liste over  \r\n\r\n vådområder af international betydning. I forbindelse med et lands  \r\n\r\n ratifikation af konventionen skal landet foretage en udpegning af områder til  \r\n\r\n optagelse på listen. </P>  \r\n\r\n<P>Danmark har i forbindelse med ratifikationen udpeget 26 danske vådområder  \r\n\r\n til den internationale liste over vådområder af international betydning.  \r\n\r\n Denne udpegning er foretaget på grundlag af et oplæg fra en ekspertgruppe med  \r\n\r\n repræsentation for bl.a. Vildtbiologisk station, Kalø, Naturfredningsrådet og  \r\n\r\n fredningsstyrelsen og efter høring af en række myndigheder, organisationer  \r\n\r\n m.v., bl.a. de daværende fredningsplanudvalg, Amtsrådsforeningen og Danmarks  \r\n\r\n Naturfredningsforening. Der har været enighed mellem miljøministeriet,  \r\n\r\n landbrugsministeriet, ministeriet for offentlige arbejder og  \r\n\r\n udenrigsministeriet om indholdet af den danske liste. </P>  \r\n\r\n<P>Der henvises til vedlagte liste over udpegede danske vådområder med  \r\n\r\n angivelse af, hvilken amtskommune og hvilke kommuner, der er berørt af de  \r\n\r\n enkelte områder. </P>  \r\n\r\n<P>Vadehavet er på kortet side 13 i bekendtgørelsen alene medtaget til  \r\n\r\n efterretning, idet regeringen har ledsaget ratifikationsinstrumentet med en  \r\n\r\n note om, at &#187;Vadehavet eller dele heraf skal optages på listen, når  \r\n\r\n igangværende forhandlinger om digebyggeri ved Højer samt forhandlinger med de  \r\n\r\n vesttyske og hollandske regeringer om en særlig aftale om beskyttelse af  \r\n\r\n Vadehavet giver mulighed for afgrænsning af dette meget vigtige  \r\n\r\n internationale vådområde.&#171; </P>  \r\n\r\n<P CLASS=PUNKT> <B>3.</B> Danmarks forpligtelse i henhold til konventionen.  \r\n\r\n</P>  \r\n\r\n<P>De vådområder, som af Danmark er udpeget til listen, bør beskyttes. Da der  \r\n\r\n imidlertid vil kunne optræde tilfælde, hvor der af påtrængende nationale  \r\n\r\n interesser slettes et vådområde af listen eller dets areal indskrænkes, er  \r\n\r\n der ikke i konventionen nogen juridisk forpligtelse til at undlade sådanne  \r\n\r\n indgreb. Det er derimod i konventionens art.4, stk. 2 bestemt, at sådanne tab  \r\n\r\n bør udlignes ved udpegning af tilsvarende nye vådområder. </P>  \r\n\r\n<P>Konventionen pålægger desuden de enkelte lande at udforme og gennemføre  \r\n\r\n deres planlægning med henblik på at fremme beskyttelsen af de vådområder, der  \r\n\r\n er optaget på listen og så vidt muligt at fremme en fornuftig anvendelse af  \r\n\r\n landets vådområder i det hele taget, jfr. art. 3, stk. 1. </P>  \r\n\r\n<P>De udpegede vådområder bør således søges indpasset i frednings- og  \r\n\r\n regionplanlægningen, jfr. herved bl.a. afsnit 4 i miljøministeriets cirkulære  \r\n\r\n nr. 26 af 7/2-1980, cirkulære nr. 1 om fredningsplanlægning m.v. Det følger  \r\n\r\n heraf, at der ved kommune- og lokalplanlægningen pålægges kommunerne et  \r\n\r\n særligt ansvar for, at denne del af planlægningen udføres således, at der  \r\n\r\n ikke sker afgørende forrykninger i vådområdernes naturlige karakter. </P>  \r\n\r\n<P>Danmark har med sin lange kyststrækning, de mange fjorde og bugter og de  \r\n\r\n lavvandede havområder, en række af de mest betydningsfulde vådområder i  \r\n\r\n Europa, der huser meget store andele af den europæiske vandfuglebestand i  \r\n\r\n yngletiden og især i træktiden og i vinterhalvåret. </P>  \r\n\r\n<P>Der er grund til at understrege, at de udvalgte områder ikke udgør en  \r\n\r\n udtømmende liste over områder i Danmark, der efter anerkendte, internationale  \r\n\r\n vurderingsprincipper kan siges at være af international betydning. </P>  \r\n\r\n<P>Der er endvidere enighed mellem de berørte ministerier om, at  \r\n\r\n afgrænsningen af de udpegede vådområder ikke kan betragtes som nøjagtig og  \r\n\r\n definitiv. Dog er det ved afgrænsningen forudsat, at vådområderne ikke  \r\n\r\n omfatter de havne-, industri- og byområder, som ved ratifikationen af  \r\n\r\n konventionen eksisterede eller som på daværende tidspunkt var forudsat i  \r\n\r\n byplaner eller dispositionsplaner. </P>  \r\n\r\n<P CLASS=PUNKT> <B>4.</B> Konventionens administration. </P>  \r\n\r\n<P>For de enkelte områders vedkommende er det oftest kun kerneområderne, der  \r\n\r\n er beskyttet gennem fredning efter naturfredningsloven eller som  \r\n\r\n vildtreservat i medfør af jagtloven. For områderne som helhed gælder det, at  \r\n\r\n der ved en udnyttelse som hidtil sædvanglivis ikke vil være behov for  \r\n\r\n yderligere foranstaltninger til beskyttelse af biotopen. Det gælder ikke  \r\n\r\n mindst for arealerne på søterritoriet. </P>  \r\n\r\n<P>Der er enighed mellem de berørte ministerier om, at fremtidige afgørelser  \r\n\r\n om udnyttelse eller beskyttelse af de dele af søterritoriet, som er omfattet  \r\n\r\n af de udpegede vådområder, skal ske efter en samlet bedømmelse af alle  \r\n\r\n relevante, nationale interesser, hvori de specielt til vådområdet knyttede  \r\n\r\n økologiske værdier for vandfugle skal indgå som et betydningsfuldt element.  \r\n\r\n Det bør i den forbindelse ikke være afgørende, om man kan anvise  \r\n\r\n erstatningsområder. </P>  \r\n\r\n<P>På den del af de udpegede vådområder, der er søterritorium, findes der  \r\n\r\n flere steder betydelige forekomster af sømaterialer. Begrænsninger i  \r\n\r\n udnyttelsen af disse forekomster, der eventuelt måtte komme på tale, vil  \r\n\r\n alene kunne pålægges af fredningsstyrelsen. Dette vil kunne ske i medfør af  \r\n\r\n råstoflovgivningen. </P>  \r\n\r\n<P>For såvidt angår muligheden for iøvrigt at beskytte de søterritoriale  \r\n\r\n områder henvises især til naturfredningslovens § 60 og § 61. </P>  \r\n\r\n<P>Endvidere henledes opmærksomheden på, at alle ansøgninger om anlæg på  \r\n\r\n søterritoriet efter aftale med ministeriet for offentlige arbejder forelægges  \r\n\r\n fredningsstyrelsen til udtalelse. Hensynet til beskyttelsen af de udpegede  \r\n\r\n vådområder vil være af væsentlig betydning for fredningsstyrelsens  \r\n\r\n stillingtagen overfor ministeriet for offentlige arbejder i sager af denne  \r\n\r\n art. </P>  \r\n\r\n<P>Samme hensyn vil endvidere indgå med betydelig vægt ved  \r\n\r\n fredningsstyrelsens behandling af ankesager i medfør af naturfredningslovens  \r\n\r\n §§ 43 og 45, jfr. bekendtgørelse nr. 614 af 1/12/1978 om godkendelse m.v.  \r\n\r\n efter naturfredningslovens §§ 43 og 45 af anlæg i forbindelse med visse  \r\n\r\n vådområder (vandløb, søer og moser). </P>  \r\n\r\n<P>Endelig vil hensynet til beskyttelse af de udpegede vådområder være af  \r\n\r\n betydning for eventuel fastsættelse i medfør af naturfredningslovens § 56 af  \r\n\r\n begrænsninger i almenhedens færdsels- og opholdsret på nærmere udpegede  \r\n\r\n lokaliteter, samt for eventuel indgåelse i medfør af naturfredningslovens §  \r\n\r\n 60b af overenskomster med fremmede stater om iværksættelse af fælles  \r\n\r\n foranstaltninger til varetagelse af de i lovens § 1, stk. 2, nr. 1 og 2  \r\n\r\n nævnte formål, herunder beskyttelse af planter og dyr eller enkelte arter  \r\n\r\n heraf. </P>  \r\n\r\n<P>Der er under fredningsstyrelsen nedsat en arbejdsgruppe omkring  \r\n\r\n konventionens administration, som for tiden består af repræsentanter for de  \r\n\r\n berørte ministerier og de dertil knyttede institutioner samt for  \r\n\r\n amtsrådsforeningen. Gruppen skal bl.a. løbende følge og ajourføre listen over  \r\n\r\n de udpegede områder og deltage i forberedelsesarbejdet i forbindelse med den  \r\n\r\n danske deltagelse i de i konventionen forudsatte konferencer. </P>  \r\n\r\n<P CLASS=PUNKT> <B>5.</B> Underretning af fredningsstyrelsen. </P>  \r\n\r\n<P>De enkelte lande forpligter sig til at træffe foranstaltninger, der  \r\n\r\n sikrer, at den for konventionens overholdelse ansvarlige myndighed, her i  \r\n\r\n landet fredningsstyrelsen, så tidligt som muligt bliver underrettet, hvis den  \r\n\r\n økologiske tilstand for et vådområde optaget på listen bliver ændret eller  \r\n\r\n kan forventes at blive ændret som følge af den tekniske udvikling, forurening  \r\n\r\n eller anden menneskelig indgriben. Underretning om sådanne ændringer skal  \r\n\r\n herefter af fredningsstyrelsen videregives til den internationale union for  \r\n\r\n naturfredning og bevarelse af naturressourcerne (IUCN), der udøver den til  \r\n\r\n konventionen knyttede sekretariatsfunktion. </P>  \r\n\r\n<P>Fredningsstyrelsen vil i overensstemmelse med konventionen iværksætte  \r\n\r\n undersøgelser og indsamle oplysninger med henblik på løbende at følge  \r\n\r\n udviklingen inden for de udpegede vådområder. </P>  \r\n\r\n<P>Fredningsstyrelsen skal derfor anmode kommuner, amtsråd og hovedstadsrådet  \r\n\r\n om, ved behandlingen af sager, herunder lokalplanforslag, at være opmærksom  \r\n\r\n på de til enhver tid på listen optagne vådområder og i givet fald at  \r\n\r\n orientere fredningsstyrelsen om sådanne sager. </P>  \r\n\r\n<P>Yderligere eksemplarer af bekendtgørelsen vil kunne bestilles ved  \r\n\r\n henvendelse til fredningsstyrelsen. </P>  \r\n\r\n<P>Cirkulæreskrivelsen vil blive optaget i ministerialtidende. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Fredningsstyrelsen, den 1. september  \r\n\r\n 1980. </I> </P>  \r\n\r\n<P CLASS=UNDERSKREVET-AF ALIGN=CENTER>Viggo Nielsen </P>  \r\n\r\n<P CLASS=MINISTER ALIGN=RIGHT>/Bent Jacobsen </P>  \r\n\r\n</DIV>  \r\n\r\n<P>Bilag </P>  \r\n\r\n<P>Fortegnelse over vådområder i Danmark udpeget til listen over vådområder  \r\n\r\n af international betydning, jfr. Ramsar-konventionen artikel 2. </P>  \r\n\r\n<PRE>  \r\n\r\n Område   Betegnelse               Beliggenhed i forhold til:  \r\n\r\n nr.                               amtskommuner   kommuner  \r\n\r\n  1.      Fiilsø                   Ribe           Blåbjerg  \r\n\r\n                                                  Blåvandshuk  \r\n\r\n  2.      Ringkøbing fjord         Ringkøbing     Egvad  \r\n\r\n                                                  Holmsland  \r\n\r\n                                                  Ringkøbing  \r\n\r\n                                                  Skjern  \r\n\r\n  3.      Stadil og Veststadil     Ringkøbing     Holmsland  \r\n\r\n          fjorde                                  Ringkøbing  \r\n\r\n  4.      Nissum fjord             Ringkøbing     Lemvig  \r\n\r\n                                                  Ulfborg-Vemb  \r\n\r\n  5.      Harboøre og Agger        Ringkøbing     Lemvig  \r\n\r\n          tanger                   Viborg         Sydthy  \r\n\r\n                                                  Thyborøn-Harboøre  \r\n\r\n  6.      Vejlerne og              Viborg         Hanstholm  \r\n\r\n          Løgstør bredning         Nordjylland    Thisted  \r\n\r\n                                                  Fjerritslev  \r\n\r\n                                                  Løgstør  \r\n\r\n  7.      Ulvedybet og             Nordjylland    Brovst  \r\n\r\n          Nibe bredning                           Nibe  \r\n\r\n                                                  Aabybro  \r\n\r\n                                                  Aalborg  \r\n\r\n  8.      Hirsholmene              Nordjylland    Frederikshavn  \r\n\r\n  9.      Nordre rønner            Nordjylland    Læsø  \r\n\r\n 10.      Læsø                     Nordjylland    Læsø  \r\n\r\n 11.      Dele af Randers og       Nordjylland    Hadsund  \r\n\r\n          Mariager fjorde og       Århus          Mariager  \r\n\r\n          havet udfor                             Nørhald  \r\n\r\n                                                  Rougsø  \r\n\r\n 12.      Farvandet nord           Århus          Grenå  \r\n\r\n          for Anholt  \r\n\r\n 13.      Horsens fjord            Århus          Odder  \r\n\r\n          og Endelave              Vejle          Gedved  \r\n\r\n                                                  Horsens  \r\n\r\n                                                  Juelsminde  \r\n\r\n 14.      Stavns fjort med         Århus          Samsø  \r\n\r\n          tilstødende farvand  \r\n\r\n 15.      Lillebælt                Vejle          Kolding  \r\n\r\n                                   Sønderjylland  Christiansfeld  \r\n\r\n                                   Fyn            Haderslev  \r\n\r\n                                                  Middelfart  \r\n\r\n                                                  Nr. Åby  \r\n\r\n                                                  Ejby      Assens  \r\n\r\n 16.      Nærå strand og           Fyn            Bogense  \r\n\r\n          Æbelø-området                           Otterup  \r\n\r\n 17.      Sydfynske øhav           Fyn            Svendborg  \r\n\r\n                                                  Fåborg  \r\n\r\n                                                  Vestærø  \r\n\r\n                                                  Marstal  \r\n\r\n                                                  Rudkøbing  \r\n\r\n                                                  Sydlangeland  \r\n\r\n 18.      Sejerø bugt, Nekselø     Vestsjælland   Kalundborg  \r\n\r\n          bugt og Saltbæk vig                     Bjergsted  \r\n\r\n                                                  Dragsholm  \r\n\r\n                                                  Trundholm  \r\n\r\n 19.      Farvandet mellem         Vestsjælland   Skælskør  \r\n\r\n          Skelskør Fjord og                       Fuglebjerg  \r\n\r\n          Glænø med tilhørende  \r\n\r\n          vådområder på land  \r\n\r\n 20.      Karrebæk, Dybsø          Storstrøm      Næstved  \r\n\r\n          og Avnø fjorde                          Fladså  \r\n\r\n                                                  Vordingborg  \r\n\r\n 21.      Forvandet sydøst         Storstrøm      Maribo  \r\n\r\n          for Fejø og Femø                        Sakskøbing  \r\n\r\n                                                  Nr. Alslev  \r\n\r\n 22.      Præstø fjord,            Storstrøm      Fakse  \r\n\r\n          Jungshoved nor,                         Rønnede  \r\n\r\n          Ulfshale og Nyord                       Fladså  \r\n\r\n                                                  Præstø  \r\n\r\n                                                  Langebæk  \r\n\r\n                                                  Møn  \r\n\r\n 23.      Nakskov fjord            Storstrøm      Nakskov  \r\n\r\n          med indrefjord                          Ravnsborg  \r\n\r\n                                                  Rudbjerg  \r\n\r\n 24.      Maribosøerne             Storstrøm      Maribo  \r\n\r\n                                                  Holeby  \r\n\r\n                                                  Sakskøbing  \r\n\r\n 25.      Farvandet mellem         Storstrøm      Holeby  \r\n\r\n          Lolland og Falster                      Nysted  \r\n\r\n          med Rødsand, GUldborg                   Nykøbing  \r\n\r\n          sund og Nøtø nor                        Sydfalster  \r\n\r\n 26.      Ertholmene øst for       Uden for amts-  \r\n\r\n          Bornholm                 inddelingen  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/11/1980"
        },
        {
            "displayName": "Accession",
            "displayValue": "C19800013810"
        },
        {
            "displayName": "Entydig dokumentidentifikation",
            "displayValue": "CM007967"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "06/07/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "138"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "01/09/1980"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "By- og Landskabsstyrelsen/Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Fredningsst. j.nr. F. 7.kt. 00542-12."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}