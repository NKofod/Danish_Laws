{
    "id": 121321,
    "title": "Bekendtgørelse om partnerskab mellem erhvervsakademier for videregående uddannelser og professionshøjskoler for videregående uddannelser",
    "documentTypeId": "60",
    "isSagsforlobPeriodValid": true,
    "shortName": "BEK nr 1167 af 08/12/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p>\r\n      <p class=\"Indholdsfortegnelse\"><a href=\"#Bil1\">Bilag 1</a></p><div class=\"bjelke\">Den fulde tekst</div><p class=\"Titel2\">Bekendtgørelse om partnerskab mellem erhvervsakademier for videregående uddannelser og professionshøjskoler for videregående uddannelser</p>\r\n      <p class=\"Indledning2\">I medfør af § 6, stk. 5, i lov nr. 346 af 14. maj 2008 om erhvervsakademier for videregående uddannelser og § 3, stk. 2, 4. pkt. i lov om professionshøjskoler for videregående uddannelser, jf. lovbekendtgørelse nr. 1091 af 18. november 2008, fastsættes følgende:</p>\r\n      <p class=\"Paragraf\"><span class=\"ParagrafNr\">§ 1.</span> Bekendtgørelsen gælder for erhvervsakademiers og professionshøjskolers partnerskaber om udbud og udvikling af tekniske og merkantile professionsbacheloruddannelser med tilhørende efter- og videreuddannelser.</p>\r\n      <p class=\"Stk2\"><span class=\"StkNr\">Stk. 2.</span> Et partnerskab er et gensidigt forpligtende samarbejde mellem et eller flere erhvervsakademier og en eller flere professionshøjskoler. Et partnerskab etableres ved indgåelse af partnerskabsaftale mellem partnerne.</p>\r\n      <p class=\"Stk2\"><span class=\"StkNr\">Stk. 3.</span> Et erhvervsakademi og en professionshøjskole, der indgår i et partnerskab, benævnes »partnere«.</p>\r\n      <p class=\"Paragraf\"><span class=\"ParagrafNr\">§ 2.</span> Et erhvervsakademi og en professionshøjskole i samme region skal indgå aftale om partnerskab, hvis erhvervsakademiet fremsætter begæring herom.</p>\r\n      <p class=\"Stk2\"><span class=\"StkNr\">Stk. 2.</span> Et erhvervsakademi kan alene godkendes til udbud af de tekniske og merkantile professionsbacheloruddannelser og tilhørende efter- og videreuddannelser, der er omfattet af en partnerskabsaftale. Partnerne kan aftale, at en professionshøjskoles udbud af tekniske og merkantile professionsbacheloruddannelser og tilhørende efter- og videreuddannelser helt eller delvist er omfattet af partnerskabet.</p>\r\n      <p class=\"Paragraf\"><span class=\"ParagrafNr\">§ 3.</span> Partnerskabsaftale indgås af et erhvervsakademi og en eller flere professionshøjskoler i samme region med henblik på at dække behovet for udbud og udvikling af tekniske og merkantile professionsbacheloruddannelser og tilhørende efter- og videreuddannelser i regionen eller en del heraf, jf. dog stk. 2 og 3.</p>\r\n      <p class=\"Stk2\"><span class=\"StkNr\">Stk. 2.</span> Undervisningsministeren kan bestemme, at flere erhvervsakademier sammen med en eller flere professionshøjskoler i partnerskab har til opgave at dække behovet for en eller flere af de i stk. 1 nævnte uddannelser i en region eller et geografisk område, jf. § 6, stk. 2 i lov om erhvervsakademier for videregående uddannelser.</p>\r\n      <p class=\"Stk2\"><span class=\"StkNr\">Stk. 3.</span> Undervisningsministeren kan bestemme, at et erhvervsakademi i et partnerskab kan have til opgave at dække behovet i hele landet eller en del heraf for en eller flere af de i stk. 1 nævnte uddannelser, jf. § 6, stk. 2 i lov om erhvervsakademier for videregående uddannelser.</p>\r\n      <p class=\"Stk2\"><span class=\"StkNr\">Stk. 4.</span> Partnerne skal ved udviklingen af eksisterende og nye tekniske og merkantile professionsbacheloruddannelser og de tilhørende efter- og videreuddannelser sikre, at uddannelsernes videngrundlag er karakteriseret ved professions- og udviklingsbasering, blandt andet gennem indgåelse af aftaler om samarbejde med ingeniørhøjskoler, universiteter med tekniske og merkantile uddannelsesmiljøer og relaterede forskningsinstitutioner. Sådanne aftaler skal offentliggøres på en af partnernes hjemmeside.</p>\r\n      <p class=\"Paragraf\"><span class=\"ParagrafNr\">§ 4.</span> En professionshøjskole, der er godkendt til at udbyde en teknisk eller merkantil professionsbacheloruddannelse, kan indgå aftale med et erhvervsakademi om, at erhvervsakademiet forestår undervisningen helt eller delvist som udlagt undervisning.</p>\r\n      <p class=\"Stk2\"><span class=\"StkNr\">Stk. 2.</span> Et erhvervsakademi, der er godkendt til at udbyde en teknisk eller merkantil professionsbacheloruddannelse, kan indgå aftale med en professionshøjskole i partnerskabet om, at professionshøjskolen forestår undervisningen helt eller delvist som udlagt undervisning.</p>\r\n      <p class=\"Stk2\"><span class=\"StkNr\">Stk. 3.</span> Efter aftale mellem erhvervsakademiet og professionshøjskolen yder den udbudsgodkendte institution tilskud til erhvervsakademiets eller professionshøjskolens varetagelse af den udlagte undervisning og for andre ydelser i tilknytning til den udlagte undervisning. Tilskuddets størrelse kan maksimalt udgøre et beløb svarende til taxametertilskuddet til den pågældende uddannelse og eventuel deltagerbetaling.</p>\r\n      <p class=\"Paragraf\"><span class=\"ParagrafNr\">§ 5.</span> Partnerne skal oplyse hinanden om samarbejdsrelationer, som er nævnt i § 3, stk. 4. Sådanne relevante samarbejdsrelationer kan inddrages i partnerskabet.</p>\r\n      <p class=\"Paragraf\"><span class=\"ParagrafNr\">§ 6.</span> Partnerne drøfter mindst en gang årligt udviklingen af professionsbacheloruddannelser og tilhørende efter- og videreuddannelser i deres fælles dækningsområde.</p>\r\n      <p class=\"Paragraf\"><span class=\"ParagrafNr\">§ 7.</span> Opsigelse af partnerskabsaftale kan ske med et varsel på et år. En partnerskabsaftale, der er opsagt eller er udløbet i henhold til aftalt udløbsdato, falder dog først bort, når der er indgået en ny partnerskabsaftale, der sikrer fortsat udbud af de af partnerskabsaftalen omfattede uddannelser. Tilsvarende gælder, hvis en partnerskabsaftale er opsagt på grund af den anden partners misligholdelse af aftalen. Opsigelsen skal hurtigst muligt meddeles Undervisningsministeriet.</p>\r\n      <p class=\"Stk2\"><span class=\"StkNr\">Stk. 2.</span> Et partnerskab ophører umiddelbart, hvis partnerne fusionerer.</p>\r\n      <p class=\"Paragraf\"><span class=\"ParagrafNr\">§ 8.</span> En professsionshøjskoles og et erhvervsakademis virksomhed efter reglerne i denne bekendtgørelse og en partnerskabsaftale indgået i medfør heraf er omfattet af undervisningsministerens tilsyn efter lov om professionshøjskoler for videregående uddannelser og lov om erhvervsakademier for videregående uddannelser.</p>\r\n      <p class=\"Paragraf\"><span class=\"ParagrafNr\">§ 9.</span> En aftale om partnerskab skal være i overensstemmelse med bilaget til bekendtgørelsen.</p>\r\n      <p class=\"Paragraf\"><span class=\"ParagrafNr\">§ 10.</span> I bilaget til bekendtgørelsen angiver:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Kantet parentes […], at partnerne selv skal formulere teksten. I den kantede parentes er det med kursiv anført, hvad teksten skal vedrøre.</p>\r\n          <p class=\"Liste1\"><span class=\"Liste1Nr\">2)</span> Krøllet parentes {…}, at bestemmelsen medtages, hvis det er relevant for partnerne. I den krøllede parentes er det med kursiv anført, hvad teksten skal vedrøre.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 11.</span> Bekendtgørelsen træder i kraft den 11. december 2008.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Undervisningsministeriet, den 8. december 2008</I></P><P CLASS=SIGN1 ALIGN=\"CENTER\">P.M.V.<BR>Lars Mortensen<BR>Styrelseschef</P><P CLASS=SIGN2 ALIGN=\"RIGHT\">/ Per Bitz Johansen</P></FONT></DIV><a name=\"Bil1\"><hr class=\"BilagStreg\"></a><p class=\"Bilag\">Bilag 1</p>\r\n      <p class=\"BilagTekst\">Paradigme til en aftale om partnerskab mellem et eller flere erhvervsakademier for videregående uddannelser og en eller flere professionshøjskoler for videregående uddannelser</p>\r\n      <p class=\"Bilagstekst\"><span class=\"Bold\">1.</span> <span class=\"Bold\">Partnerskabets parter</span></p>\r\n      <p class=\"Bilagstekst\">Denne aftale om partnerskab er indgået mellem [<span class=\"Italic\">Partnernes navne</span>].</p>\r\n      <p class=\"Bilagstekst\">Partnerskabets parter benævnes i det følgende »partnere«.</p>\r\n      <p class=\"Bilagstekst\"><span class=\"Bold\">2.</span> <span class=\"Bold\">Partnerskabets fælles opgavevaretagelse</span></p>\r\n      <p class=\"Bilagstekst\">Denne aftale om partnerskab omfatter udbud og udvikling af følgende uddannelser: [<span class=\"Italic\">Opremsning af uddannelsesudbud</span>].</p>\r\n      <p class=\"Bilagstekst\">Aftalen omfatter endvidere udvikling af nye uddannelser inden for [<span class=\"Italic\">Område/konkrete betegnelser</span>].</p>\r\n      <p class=\"Bilagstekst\"><span class=\"Bold\">Aftalen omfatter:</span></p>\r\n      <p class=\"Bilagstekst\"><span class=\"Bold\">A.</span> At tilvejebringe grundlaget for udbudsgodkendelser af uddannelser, der er omfattet af partnerskabet [<span class=\"Italic\">Måden kan angives</span>].</p>\r\n      <p class=\"Bilagstekst\"><span class=\"Bold\">B.</span> Udvikling af nye tekniske og merkantile professionsbacheloruddannelser og tilhørende efter- og videreuddannelser [<span class=\"Italic\">Uddannelsesområde angives.</span> <span class=\"Italic\">Måden kan angives</span>].</p>\r\n      <p class=\"Bilagstekst\"><span class=\"Bold\">C.</span> At sikre en hensigtsmæssig organisering af videncenterfunktionen i tilknytning til de af partnerskabet omfattende uddannelser [<span class=\"Italic\">Måden kan angives</span>].</p>\r\n      <p class=\"Bilagstekst\"><span class=\"Bold\">3.</span> <span class=\"Bold\">Partnerne er endvidere enige om følgende overordnede forhold </span>[<span class=\"Italic\">Særlige punkter, som partnerne kan fastsætte</span>].</p>\r\n      <p class=\"Bilagstekst\">{…}</p>\r\n      <p class=\"Bilagstekst\">{…}</p>\r\n      <p class=\"Bilagstekst\"><span class=\"Bold\">4.</span> <span class=\"Bold\">Styring</span></p>\r\n      <p class=\"Bilagstekst\">Partnerskabet er forankret i [<span class=\"Italic\">En beskrivelse af hvorledes samarbejdet styres, således at fremdriften af de i partnerskabet fastlagte opgaver sikres</span>].</p>\r\n      <p class=\"Bilagstekst\"><span class=\"Bold\">5.</span> <span class=\"Bold\">Partnerskabets samarbejdsrelationer</span></p>\r\n      <p class=\"Bilagstekst\">Partnerne har indgået samarbejde med [<span class=\"Italic\">Beskrivelse af samarbejdsrelationer med andre uddannelsesinstitutioner, herunder ingeniørhøjskoler og universiteter med tekniske og merkantile uddannelser, som partnerskabet har indgået</span>].</p>\r\n      <p class=\"Bilagstekst\"><span class=\"Bold\">6.</span> <span class=\"Bold\">Partnerskabets økonomi og ressourcefordeling</span></p>\r\n      <p class=\"Bilagstekst\">De økonomiske vilkår for partnerskabet, herunder økonomisk og ressourcemæssig fordelingsnøgle [<span class=\"Italic\">Beskrivelse af de økonomiske og ressourcemæssige rammer.</span> <span class=\"Italic\">Partnerskabets økonomi fastlægges i budgettet</span>].</p>\r\n      <p class=\"Bilagstekst\"><span class=\"Bold\">7.</span> <span class=\"Bold\">Partnerskabets aftaleperiode</span></p>\r\n      <p class=\"Bilagstekst\">Partnerskabsaftalen er gældende fra underskriftsdatoen og løber til[Dato indsættes. Datoen kan ikke være senere end den 31. december 2014].</p>\r\n      <p class=\"Bilagstekst\"><span class=\"Bold\">8.</span> <span class=\"Bold\">Ophør/udtræden af partnerskabet </span>[aftalen kan opsiges efter reglerne i § 7 i bekendtgørelsen]</p>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/12/2008"
        },
        {
            "displayName": "Accession",
            "displayValue": "B20080116705"
        },
        {
            "displayName": "Entydig dokumentidentifikation",
            "displayValue": "AT003510"
        },
        {
            "displayName": "Dato for førstegangsindlæggelse",
            "displayValue": "10/12/2008"
        },
        {
            "displayName": "Dato for indlæggelse",
            "displayValue": "10/12/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1167"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "08/12/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Undervisningsmin.,<br />Institutionsstyrelsen, j.nr. 032.476.031"
        },
        {
            "displayName": "Stikord",
            "displayValue": "erhvervsakademier, partnerskabsaftale"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}