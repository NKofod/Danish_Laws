{
    "id": 1983,
    "title": "Kendelse fra Pressenævnet i sag 2004-6-50",
    "documentTypeId": "240",
    "isSagsforlobPeriodValid": true,
    "shortName": "KEN nr 9736 af 21/06/2004",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n Klagerne K1 og K2 klagede over en artikel bragt i et ugeblad om deres  \r\n\r\n roller i forbindelse med drabet på K1&#146;s far.  \r\n\r\n</P>  \r\n\r\n<P class=\"Resume\">  \r\n\r\n Klagerne  \r\n\r\n anførte, at ugebladet havde handlet i strid med god presseskik ved at nævne  \r\n\r\n navne, slægtskab mv., selv når der sås bort fra det nedlagte navneforbud.  \r\n\r\n Desuden indeholdt forsiden ingen oplysning om, at K1 nægtede sig skyldig, og  \r\n\r\n det fremtrådte nærmest som et faktum, at hun havde begået drabet.  \r\n\r\n</P>  \r\n\r\n<P class=\"Resume\">  \r\n\r\n Pressenævnet  \r\n\r\n bemærkede indledningsvis, at nævnet ikke kunne tage stilling til, om et  \r\n\r\n navneforbud var overtrådt.  \r\n\r\n</P>  \r\n\r\n<P class=\"Resume\">  \r\n\r\n Nævnet  \r\n\r\n bemærkede, at det i forbindelse med en retsreportage bør undgås at nævne  \r\n\r\n personers slægtsforhold, medmindre dette direkte har med sagen at gøre.  \r\n\r\n Endvidere bør en sigtets eller tiltalts navn udelades, når ingen almen  \r\n\r\n interesse taler for at offentliggøre navnet.  \r\n\r\n</P>  \r\n\r\n<P class=\"Resume\">  \r\n\r\n Oplysningerne  \r\n\r\n om hændelsesforløbet i sagen havde efter Pressenævnets vurdering betydelig  \r\n\r\n offentlig interesse, og nævnet fandt derfor ikke grundlag for at kritisere,  \r\n\r\n at  \r\n\r\n ugebladet bragte klagernes fornavne og oplysninger om slægtsforholdet i  \r\n\r\n artiklen samt på bladets forside.  \r\n\r\n</P>  \r\n\r\n<P class=\"Resume\">  \r\n\r\n Idet det  \r\n\r\n fremgik af artiklens tekstboks, at klagerne havde nægtet sig skyldige, fandt  \r\n\r\n Pressenævnet, at ugebladet havde handlet i overensstemmelse med god  \r\n\r\n presseskik,  \r\n\r\n og at dette også gjaldt i forhold til teksten på bladets forside.  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Kendelse  \r\n\r\n fra Pressenævnet i sag 2004-6-50  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\">  \r\n\r\n Klagerne K1 og K2 har ved advokaterne Georg Steensboe og  \r\n\r\n Anne-Birgitte Bjerre-Olsen klaget til Pressenævnet over forsiden på Ude og  \r\n\r\n Hjemme nr. 14 af 31. marts 2004 og over en artikel i bladet, idet de finder,  \r\n\r\n at  \r\n\r\n god presseskik er tilsidesat.  \r\n\r\n</P>  \r\n\r\n<P class=\"Tekst\">  \r\n\r\n På forsiden var bragt et billede af en kvinde, hvortil der var  \r\n\r\n knyttet teksten &#148;(K1&#146;s fornavn), 29 år: FÆNGSLET FOR MORD PÅ SIN  \r\n\r\n FAR&#148;.  \r\n\r\n Herudover var der bragt to billeder af henholdsvis en lille pige og en mand,  \r\n\r\n hvortil det i en ledsagende tekst hed &#148;C I PLEJE: MISTER MOR OG  \r\n\r\n MORFAR&#148; og &#148;A  \r\n\r\n BLEV 51 ÅR&#148;.  \r\n\r\n</P>  \r\n\r\n<P class=\"Tekst\">  \r\n\r\n Artiklen bar overskriften &#148;  \r\n\r\n<B>  \r\n\r\n Fynsk  \r\n\r\n familie i strid om millionarv: DATTER FÆNGSLET FOR MORD PÅ SIN FAR  \r\n\r\n</B>  \r\n\r\n &#148;. I en  \r\n\r\n underrubrik hed det:  \r\n\r\n</P>  \r\n\r\n<P class=\"Tekst\">  \r\n\r\n &#148;Politiet er overbevist om, at A, 51, blev myrdet af sin datter  \r\n\r\n og hendes samlever. Motivet var penge. A havde netop arvet millioner efter  \r\n\r\n sin  \r\n\r\n far, og for at få formuen måtte datteren rydde sin far af vejen. Dramaets  \r\n\r\n store  \r\n\r\n taber er lille C. Hun har mistet sin morfar, og nu sidder hendes far og mor  \r\n\r\n fængslet.&#148;  \r\n\r\n</P>  \r\n\r\n<P class=\"Tekst\">  \r\n\r\n I artiklen hed det:  \r\n\r\n</P>  \r\n\r\n<P class=\"Tekst\">  \r\n\r\n &#148;29-årig H, mor til datteren C på blot tre år, var så desperat  \r\n\r\n og pengefikseret, at hun sammen med sin samlever, K, besluttede at myrde sin  \r\n\r\n egen far. Det mener politiet i Odense.  \r\n\r\n</P>  \r\n\r\n<P class=\"Tekst\">  \r\n\r\n Den fynske arvestrid om familieformuen er en af de mest tragiske  \r\n\r\n familiedramaer i nyere dansk kriminalhistorie.  \r\n\r\n</P>  \r\n\r\n<P class=\"Tekst\">  \r\n\r\n Politiets teori er, at faderen, den 51-årige A, skulle dø, fordi  \r\n\r\n A derefter ville stå tilbage som enearving til familiens millionformue.  \r\n\r\n Politiet  \r\n\r\n forsøger at bevise, at H sammen med sin kæreste, K, 32, dræbte sin far søndag  \r\n\r\n den 21. marts. Den angiveligt pengegriske datter og hendes kæreste er nu  \r\n\r\n fængslet, sigtet for rovmord.  \r\n\r\n</P>  \r\n\r\n<P class=\"Tekst\">  \r\n\r\n Politiet er midt i opklaringen af en mordsag, og i hovedrollerne  \r\n\r\n har man en nyrig far samt hans datter og svigersøn uden en krone. Den helt  \r\n\r\n store taber i dramaet er lille C. Ved drabet mistede hun sin morfar A, og nu  \r\n\r\n sidder hendes mor og far fængslet, sigtet for drab.  \r\n\r\n</P>  \r\n\r\n<P class=\"Tekst\">  \r\n\r\n Det var velkendt i Odense, at A havde arvet millioner efter sin  \r\n\r\n fars død i februar. Den nybagte millionær berettede gerne om sin nyvundne  \r\n\r\n status som virkelighedens svar på Joachim von And. A fortalte vidt og bredt  \r\n\r\n om  \r\n\r\n sine millioner, og han elskede at prale af sin pung, der altid var proppet  \r\n\r\n med  \r\n\r\n sedler.  \r\n\r\n</P>  \r\n\r\n<P class=\"Tekst\">  \r\n\r\n As datter, H på 29 år, der var hans eneste barn, og hendes  \r\n\r\n samlever, K, var bistandsklienter med adresse i henholdsvis Fredericia og  \r\n\r\n Middelfart. Efter politiets mening var de villige til at betale den højeste  \r\n\r\n pris af alle, nemlig rovmord, for at få formuen. Hvis faderen døde, ville H  \r\n\r\n som  \r\n\r\n næste led i arverækken få millionerne. Det er motivet, vurderer politiet.  \r\n\r\n</P>  \r\n\r\n<P class=\"Tekst\">  \r\n\r\n Blot halvanden måned nåede A at nyde livet som millionær. Hans  \r\n\r\n far, den kendte hotelmand B, skabte, via et langt liv i hotel- og  \r\n\r\n restaurationsbranchen, de millioner, som blev årsagen til familietragedien.  \r\n\r\n Hans barnebarn og hendes kæreste er sigtet for drabet på hotelkongens eneste  \r\n\r\n søn. Begge er mistænkt for at have slået A ihjel med en stump genstand.  \r\n\r\n Bagefter forsøgte parret ifølge politiet at skjule drabet ved at sætte ild på  \r\n\r\n villaen på Irisvej.  \r\n\r\n</P>  \r\n\r\n<P class=\"Tekst\">  \r\n\r\n B døde i februar i år, 83 år gammel. Han efterlod sig to  \r\n\r\n millioner i kontanter på en bankbog, 100.000 kr. i letomsættelige skibsaktier  \r\n\r\n samt en gældfri villa på Irisvej 6 i Odense til mindst halvanden million.  \r\n\r\n</P>  \r\n\r\n<P class=\"Tekst\">  \r\n\r\n Kort efter faderens død fik A udbetalt 100.000 kr. kontant i  \r\n\r\n arveforskud, og halvdelen af de mange penge fik hurtigt lystige ben at gå på.  \r\n\r\n Resten mener politiet at datteren og svigersønnen tog med sig efter at have  \r\n\r\n dræbt A. Parret fik også et beløb svarende til de ca. 50.000 kr. konfiskeret  \r\n\r\n ved anholdelsen. Penge, som de tilsyneladende ikke har kunnet gøre rede for.  \r\n\r\n</P>  \r\n\r\n<P class=\"Tekst\"><B>En gavmild gæst  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Drabet og den efterfølgende brand var kulminationen på en familietragedie,  \r\n\r\n hvor kærlighed og blodets tykke bånd var blevet afløst af pengegriskhed, had  \r\n\r\n og  \r\n\r\n ondskab. Uden millionerne efter sin far ville A sandsynligvis stadig have  \r\n\r\n levet  \r\n\r\n sit sølle liv som bistandsklient i Odense. Ved sin død søgte han om  \r\n\r\n førtidspension. A var kendt som en tørstig mand. Men han var også flink og  \r\n\r\n hjælpsom  \r\n\r\n og en gavmild gæst på stamværtshuset Vognhjulet på Skibhusvej i Odense.  \r\n\r\n</P>  \r\n\r\n<P class=\"Tekst\">  \r\n\r\n As datter, H, var resultatet af et kortvarigt ægteskab på  \r\n\r\n halvandet år i begyndelsen af 70&#146;erne. A og konen boede i en lejlighed  \r\n\r\n oven på  \r\n\r\n &#148;Den grimme Ælling&#148; i Odense, som B også ejede. Efter skilsmissen  \r\n\r\n så B ikke  \r\n\r\n noget til datteren i årevis, men kort efter at hans barnebarn blev født for  \r\n\r\n tre  \r\n\r\n år siden, blev forbindelsen genoptaget. Men As bedste ven, Jens Peder Olsen,  \r\n\r\n siger til Ude og Hjemme, at forbindelsen igen blev afbrudt, og at datteren og  \r\n\r\n hendes kæreste først begyndte at komme hos A på Irisvej 6 i Odense efter Bs  \r\n\r\n død, da A fik millionerne. Olsen er ikke i tvivl om, at datterens besøg havde  \r\n\r\n en økonomisk årsag.  \r\n\r\n</P>  \r\n\r\n<P class=\"Tekst\">  \r\n\r\n - A døde søndag, og lørdag aften fik jeg besøg af H og K, siger  \r\n\r\n Jens Peder Olsen.  \r\n\r\n</P>  \r\n\r\n<P class=\"Tekst\">  \r\n\r\n - De ville have noget at spise, fordi A ikke var hjemme. Det fik  \r\n\r\n de, og vi talte om, at de næste dag skulle hente nogle gamle ølkasser i As  \r\n\r\n vinkælder. Jeg var også inviteret på kaffe hos A den søndag, hvor han blev  \r\n\r\n myrdet. Jeg er chokeret. Jeg vidste, at de to konstant var i pengekneb.  \r\n\r\n Lørdag  \r\n\r\n aften &#150; 24 timer før drabet &#150; lånte de penge af mig. Det er da  \r\n\r\n underligt, når  \r\n\r\n politiet fandt 50.000 kr. hjemme hos dem.  \r\n\r\n</P>  \r\n\r\n<P class=\"Tekst\">  \r\n\r\n - Jeg var &#148;Gamle Hansen&#148;s fortrolige. B ville ikke have A med,  \r\n\r\n når han skulle i banken. Så ringede han efter mig. Derfor ved jeg, at A  \r\n\r\n arvede  \r\n\r\n mange penge efter sin far. Penge, som tilsyneladende kostede ham livet.&#148;  \r\n\r\n</P>  \r\n\r\n<P class=\"Tekst\">  \r\n\r\n I en rubrik med overskriften &#148;  \r\n\r\n<B>  \r\n\r\n Politiets teori: DATTEREN VAR MED TIL DRABET  \r\n\r\n</B>  \r\n\r\n &#148; hed det:  \r\n\r\n</P>  \r\n\r\n<P class=\"Tekst\">  \r\n\r\n &#148;Politiet i Odense er overbeviste om, at det var As datter og  \r\n\r\n hendes kæreste, der dræbte den 51-årige og satte ild til villaen. Da  \r\n\r\n røgdykkere  \r\n\r\n trængte ind i villaen søndag nat kl. 00.28, fandt de A  \r\n\r\n død, og der lugtede af benzin. Seks steder i  \r\n\r\n huset var der udhældt en eksplosiv, brandbar væske, formentlig benzin.  \r\n\r\n</P>  \r\n\r\n<P class=\"Tekst\">  \r\n\r\n Politiet mener, at A blev myrdet efter kl. 16 søndag  \r\n\r\n eftermiddag, og at svigersønnen vendte tilbage omkring midnat og satte ild  \r\n\r\n til  \r\n\r\n villaen for at skjule drabet. Et vidne så en mand løbe bort fra Irisvej 6  \r\n\r\n kort  \r\n\r\n efter branden. Manden kørte med slukkede lygter bort i en hvid eller  \r\n\r\n beigefarvet caravan. Sådan en bil har datteren og hendes kæreste. Mandag  \r\n\r\n formiddag blev de to anholdt. De nægter sig skyldige, men de har afgivet  \r\n\r\n forskellige forklaringer bl.a. om de 50.000 kr., som politiet fandt ved  \r\n\r\n anholdelsen.&#148;  \r\n\r\n</P>  \r\n\r\n<P class=\"Tekst\">  \r\n\r\n Artiklen var ledsaget af billeder af blandt andet A, af datteren  \r\n\r\n og af B sammen med sit barnebarn og oldebarn. Sidstnævnte billede var  \r\n\r\n ledsaget  \r\n\r\n af teksten &#148;B brød sig ikke om barnebarnet H. Men B holdt gode miner til  \r\n\r\n slet  \r\n\r\n spil, da hun præsenterede ham for hans første og eneste oldebarn, C&#148;.  \r\n\r\n Endelig  \r\n\r\n var der bragt et billede af K2, hvortil der var knyttet teksten &#148;K, 32,  \r\n\r\n var  \r\n\r\n kæreste med H. Politiet mener, at han var med til drabet&#148;.  \r\n\r\n</P>  \r\n\r\n<P class=\"Tekst\">  \r\n\r\n Klagerne har oplyst, at de er sigtet for drab og  \r\n\r\n varetægtsfængslet. Der har fra første retsmøde i sagen været nedlagt  \r\n\r\n navneforbud i medfør af retsplejeloven. Der er indgivet politianmeldelse over  \r\n\r\n bladets overtrædelse af navneforbuddet.  \r\n\r\n</P>  \r\n\r\n<P class=\"Tekst\">  \r\n\r\n Klagerne har anført, at Ude og Hjemme har handlet i strid med  \r\n\r\n god presseskik ved at nævne navne, slægtskab mv., selv når der ses bort fra  \r\n\r\n det  \r\n\r\n nedlagte navneforbud. Desuden indeholder forsiden ingen oplysning om, at K1  \r\n\r\n nægter sig skyldig, og det fremtræder nærmest som et faktum, at hun har  \r\n\r\n begået  \r\n\r\n drabet. Artiklen fremtræder i sin opsætning og i sit indhold, som om der  \r\n\r\n allerede er taget stilling til skyldsspørgsmålet. Klagerne har henvist til  \r\n\r\n punkt C.1 og 3 i de vejledende regler for god presseskik.  \r\n\r\n</P>  \r\n\r\n<P class=\"Tekst\">  \r\n\r\n Ude og Hjemme har anført, at klagen ikke ses at vedrøre  \r\n\r\n overtrædelse af navneforbuddet, men bemærker dog hertil, at man på det  \r\n\r\n tidspunkt, hvor artiklen blev bragt, ikke var bekendt med, at der var nedlagt  \r\n\r\n navneforbud i sagen.  \r\n\r\n</P>  \r\n\r\n<P class=\"Tekst\">  \r\n\r\n Bladet har videre anført, at man ikke har bragt klagernes  \r\n\r\n efternavne og adresser, og at det således alene er personer, som kender  \r\n\r\n klagerne,  \r\n\r\n der ud fra fornavnene og de bragte billeder har været i stand til at  \r\n\r\n identificere dem. Denne personkreds må bestå af familie og venner, som i  \r\n\r\n forvejen vil være bekendt med forholdet.  \r\n\r\n</P>  \r\n\r\n<P class=\"Tekst\">  \r\n\r\n Bladet har yderligere anført, at sagen forud for bladets artikel  \r\n\r\n havde været omtalt i andre medier, og at det i den forbindelse var oplyst, at  \r\n\r\n nære familiemedlemmer stod bag drabet. Af artikler i Ekstra Bladet og B.T.  \r\n\r\n fremgik det bl.a., hvem den afdøde var, hvor han boede, og at det var hans  \r\n\r\n datter og svigersøn, som var mistænkt for drabet.  \r\n\r\n</P>  \r\n\r\n<P class=\"Tekst\">  \r\n\r\n Bladet har videre anført, at der er tale om en meget alvorlig  \r\n\r\n forbrydelse, hvor slægtskabet har direkte med sagen at gøre. Omtalen udgør  \r\n\r\n derfor ikke en krænkelse efter reglerne om retsreportage. Artiklen var så  \r\n\r\n objektiv og faktuel oplysende som muligt på dette stadie af sagen. Det har  \r\n\r\n ikke  \r\n\r\n været muligt at interviewe klagerne pga. varetægtsfængslingen, og man har i  \r\n\r\n stedet fået fyldige og objektive oplysninger af politiet.  \r\n\r\n</P>  \r\n\r\n<P class=\"Tekst\">  \r\n\r\n Ude og Hjemme har endelig anført, at det i en fremhævet tekstboks  \r\n\r\n i tilknytning til artiklen er oplyst, at klagerne nægter sig skyldige, og der  \r\n\r\n er ikke fra bladets side taget stilling til skyldsspørgsmålet.  \r\n\r\n</P>  \r\n\r\n<P class=\"Tekst\">  \r\n\r\n I sagens behandling har følgende nævnsmedlemmer deltaget:  \r\n\r\n</P>  \r\n\r\n<P class=\"Tekst\">  \r\n\r\n Axel Kierkegaard, Bo Maltesen, Kaare R. Skou og Ole Askvig.  \r\n\r\n</P>  \r\n\r\n<P class=\"Tekst\"><B>Pressenævnet udtaler:  \r\n\r\n</B>  \r\n\r\n</P>  \r\n\r\n<P class=\"Tekst\">  \r\n\r\n Pressenævnet bemærker indledningsvis, at nævnet ikke kan tage  \r\n\r\n stilling til, om et navneforbud er overtrådt.  \r\n\r\n</P>  \r\n\r\n<P class=\"Tekst\">  \r\n\r\n I forbindelse med en retsreportage bør det undgås at nævne personers  \r\n\r\n slægtsforhold, medmindre dette direkte har med sagen at gøre. Endvidere bør  \r\n\r\n en  \r\n\r\n sigtets eller tiltalts navn udelades, når ingen almen interesse taler for at  \r\n\r\n offentliggøre navnet.  \r\n\r\n</P>  \r\n\r\n<P class=\"Tekst\">  \r\n\r\n Ude og Hjemme bragte klagernes fornavne og oplysninger om  \r\n\r\n slægtskabet med afdøde i tilknytning til oplysningerne om, at klagerne var  \r\n\r\n sigtet for drab, og at motivet formentlig var udsigten til en millionarv.  \r\n\r\n</P>  \r\n\r\n<P class=\"Tekst\">  \r\n\r\n Oplysningerne om hændelsesforløbet i sagen har efter  \r\n\r\n Pressenævnets vurdering betydelig offentlig interesse, og nævnet finder  \r\n\r\n derfor  \r\n\r\n ikke grundlag for at kritisere, at Ude og Hjemme bragte klagernes fornavne og  \r\n\r\n oplysninger om slægtsforholdet i artiklen samt på bladets forside.  \r\n\r\n</P>  \r\n\r\n<P class=\"Tekst\">  \r\n\r\n Idet det fremgår af artiklens tekstboks, at klagerne har nægtet  \r\n\r\n sig skyldige, finder Pressenævnet, at Ude og Hjemme har handlet i  \r\n\r\n overensstemmelse med god presseskik, og at dette også gælder i forhold til  \r\n\r\n teksten på bladets forside.  \r\n\r\n</P>  \r\n\r\n<P class=\"Tekst\">  \r\n\r\n Nævnet finder, at Ude og Hjemme heller ikke i øvrigt har tilsidesat  \r\n\r\n god presseskik.  \r\n\r\n</P>  \r\n\r\n<P class=\"Tekst\">  \r\n\r\n Afgjort den 21. juni 2004.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/12/2004"
        },
        {
            "displayName": "Accession",
            "displayValue": "W20040973625"
        },
        {
            "displayName": "Entydig dokumentidentifikation",
            "displayValue": "AA002745"
        },
        {
            "displayName": "Dato for indlæggelse",
            "displayValue": "30/12/2004"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9736"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "21/06/2004"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2004-6-50"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}