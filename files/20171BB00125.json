{
    "id": 200269,
    "title": "Forslag til folketingsbeslutning om nedbringelse af risikoen for at blive smittet med legionellabakterien fra varmtvandssystemer i Danmark",
    "documentTypeId": "480",
    "isSagsforlobPeriodValid": true,
    "shortName": "2017/1 BSF 125",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 23. marts 2018 af Liselott Blixt (DF), Karina Adsbøl (DF), Henrik Brodersen (DF), Mikkel Dencker (DF), Jeppe Jakobsen (DF), Karin Nødgaard (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om nedbringelse af risikoen for at blive smittet med legionellabakterien fra varmtvandssystemer i Danmark</p>\r\n<p class=\"NormalInd\">Folketinget pålægger regeringen i indeværende folketingsår at gennemføre en kortlægning af omfanget af tilfælde af legionellasmittede og præsentere et udspil med konkrete forslag til, hvordan risikoen for at blive smittet med legionellabakterien minimeres mest muligt.</p>\r\n<p class=\"NormalInd\">Udspillet skal bl.a. anvise konkrete forslag til, hvordan man kan sikre den optimale kontrol med varmtvandssystemer på skoler, svømmehaller, hospitaler og øvrige institutioner, der er indrettet til pleje af personer med nedsat immunforsvar, samt i boligforeninger og lejlighedskomplekser af en vis størrelse med fælles varme- og vandforsyning.</p>\r\n<p class=\"NormalInd\">Der skal i forbindelse med udspillet inddrages erfaringer fra andre lande.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">I Danmark oplever vi et stigende problem med legionellasmitte. Det viser en opgørelse fra Statens Serum Institut, hvor der i årene 2014 og 2015 er registreret et højere antal tilfælde end normalt (Statens Serum Institut, Legionærsygdom 2017) og i 2016 og 2017 er registreret endnu flere tilfælde, nemlig henholdsvis 185 og 268 (»Individuelt anmeldte sygdomstilfælde 2017«, EPI-NYT uge 6/8, Statens Serum Institut 2018). Den udvikling betyder, at der registreres langt flere tilfælde af legionellasmitte pr. indbygger i Danmark end i flere af vores nabolande (Roswater, Legionella i varmtvandssystemer, uå).</p>\r\n<p class=\"NormalInd\">Legionellabakterier kan føre til den alvorlige legionærsyge. For yngre og raske personer smittet med legionærsyge er dødeligheden på ca. 10 pct. For ældre personer og personer med nedsat immunforsvar er dødeligheden som følge af legionellasmitte på op til 30 pct. Derfor udgør legionellabakterier en stor sundhedsmæssig risiko på bl.a. plejehjem og i sygehusvæsenet (Statens Serum Institut, Legionærsygdom 2017).</p>\r\n<p class=\"NormalInd\">Legionellabakterier trives bedst i lunkent (20-45 °C) og stillestående vand. Smitten kan ske ved indånding af forstøvet vand, der er forurenet med legionella. Tilfælde med legionella skyldes smitte fra vand, og Statens Serum Institut antager, at brusebadning og dermed varmtvandssystemer er den hyppigste smittevej i Danmark. Legionellasmitte kan ikke overføres fra person til person. Hvis koncentrationen af legionellabakterier skal holdes nede, skal der være et godt flow i varmtvandssystemet (højt forbrug) og temperaturer på mindst 50 °C i det varme vand (Statens Serum Institut, Legionærsygdom 2017).</p>\r\n<p class=\"NormalInd\">Årsagen til det stigende antal legionellatilfælde er ikke dokumenteret, men Statens Serum Institut peger på bl.a. klimaforandringernes varmere og fugtigere vejr som en mulig forklaring på legionellabakteriernes trivsel. Det stemmer godt overens med, at der registreres flest tilfælde i sommer- og efterårsmånederne, hvor både stillestående og lunkent vand i varmtvandssystemet kan give ideelle betingelser for bakterievækst.</p>\r\n<p class=\"NormalInd\">I bygningsreglementet (kapitel 8.2) er der krav til udformning og vedligehold af varmtvandssystemer, ». . . så risikoen for vækst af legionellabakterier i det varme vand minimeres«.</p>\r\n<p class=\"NormalInd\">Bygningsreglementet indeholder ingen krav om myndighedseftersyn af varmtvandssystemer eller dokumentationskrav til bygningsejer om vedligehold af varmtvandssystemer, så de lever op til de beskrevne krav i bygningsreglementet. Det er alene op til bygningsejer at sikre, at varmtvandssystemet er udført og vedligeholdt i henhold til bygningsreglementet (Statens Serum Institut, Legionærsygdom 2017).</p>\r\n<p class=\"NormalInd\">I Tyskland stilles krav til intervalbaserede vandprøver i varmtvandsanlæg, hvor alle bygningsejere hvert tredje år skal foretage en vandprøve i varmtvandssystemer af en vis størrelse (IllusionFACTORY, pruefungspflicht, uå).</p>\r\n<p class=\"NormalInd\">I Danmark er der ingen krav til bygningsejer om intervalbaserede vandprøver i varmtvandssystemer. Og der er ingen krav om opfølgning og udbedring af de forhold i varmtvandssystemet, der kan udgøre en risiko for bakterievækst.</p>\r\n<p class=\"NormalInd\">Derfor eksisterer der ikke et nationalt overblik over antallet af varmtvandssystemer med risiko for vækst af legionellabakterier. Mange varmtvandssystemer er aldrig blevet undersøgt. Og i de varmtvandssystemer, hvor der tidligere har været konstateret legionellabakterier, er der ingen garanti for, at der er sket en udbedring af de forhold, der har medvirket til bakterievæksten og legionellasmitte (Roswater, Legionella i varmtvandssystemer, uå).</p>\r\n<p class=\"NormalInd\">\r\n</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Forslagets indhold</span>\r\n</p>\r\n<p class=\"NormalInd\">Det bekymrer Dansk Folkeparti, at der i Danmark opleves en stigning i antallet af legionellasmittede, ikke mindst i lyset af at smitten kan have dødelig udgang for den smittede. På den baggrund mener Dansk Folkeparti, at der snarest bør iværksættes en indsats for at skabe et overblik over risikoen for legionellasmitte i Danmark, og at der tages de fornødne initiativer til at reducere antallet af smittede med legionellabakterier. Dette forudsætter imidlertid det fornødne overblik over omfanget af legionellasmittede i Danmark og forslag til, hvad der fremadrettet kan gøres for at mindske antallet af legionellasmittede.</p>\r\n<p class=\"NormalInd\">Folketinget pålægger derfor regeringen i indeværende samling at gennemføre en undersøgelse af omfanget af legionellasmittede, bl.a. ved at sikre en registrering af tilfælde af legionellasmitte, at kortlægge sammenhængen mellem smitterisikoen og manglende vedligeholdelse af varmtvandssystemer samt at præsentere et udspil med konkrete forslag til, hvordan risikoen for at blive smittet med legionella minimeres mest muligt. Der skal i forbindelse med udarbejdelse af udspillet inddrages erfaringer fra andre lande.</p>\r\n<p>\r\n</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Uddybning af indholdet i udspillet</span>\r\n</p>\r\n<p class=\"NormalInd\">Dansk Folkeparti er særlig optagede af at minimere risikoen for smitte de steder, hvor der er mange personer, der kan blive smittet på en gang, og samtidig på de steder, hvor brugernes immunforsvar er nedsat eller endnu ikke fuldt udviklet, f.eks. hos børn. Derfor skal udspillet anvise konkrete forslag til, hvordan man kan sikre den optimale kontrol med varmtvandssystemer på skoler, svømmehaller, hospitaler og øvrige institutioner, der er indrettet til pleje af personer med nedsat immunforsvar.</p>\r\n<p class=\"NormalInd\">Som en del af udspillet skal regeringen redegøre for effekten af at stille krav om intervalbaserede vandprøver i varmtvandssystemer de steder, hvor der er mange personer, som kan blive smittet på en gang, samt på de steder, hvor brugernes immunforsvar er nedsat eller endnu ikke fuldt udviklet, såsom skoler, svømmehaller, hospitaler, plejehjem og øvrige institutioner, hvor personer med nedsat immunforsvar behandles og plejes.</p>\r\n<p class=\"NormalInd\">Desuden skal udspillet indeholde forslag til, hvordan der kan indføres et effektivt tilsyn med, at boligejere foretager intervalbaserede vandprøver for legionella i deres varmtvandssystemer.</p>\r\n<p class=\"NormalInd\">Endelig skal udspillet indeholde forslag til, hvordan der sikres den fornødne opfølgende forbedring af et varmtvandssystem, hvis der ved prøvetagning konstateres, at der er risiko for vækst af legionellabakterier. En forbedring af varmtvandssystemerne kan f.eks. omfatte følgende:</p>\r\n<p class=\"Liste1\">\r\n   <span class=\"Liste1Nr\">–</span> En gennemgang af varmtvandssystemet for at vurdere, om det udgør en risiko for bakterievækst og bør udbedres.</p>\r\n<p class=\"Liste1\">\r\n   <span class=\"Liste1Nr\">–</span> En ombygning af varmtvandssystemet, der sikrer et bedre flow og minimerer risikoen for bakterievækst.</p>\r\n<p class=\"Liste1\">\r\n   <span class=\"Liste1Nr\">–</span> En engangsdesinficering af varmtvandssystemet og efterfølgende vandprøver som dokumentation for, at forholdene er bragt i orden, og at risikoen for bakterievækst er minimeret.</p>\r\n<p class=\"Liste1\">\r\n   <span class=\"Liste1Nr\">–</span> Etablering af et desinficeringssystem, der løbende desinficerer varmtvandssystemet, så der til alle tider er kontrol med bakterievæksten i varmtvandssystemet.</p>\r\n<p>\r\n</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Finansiering</span>\r\n</p>\r\n<p class=\"NormalInd\">Udspillet skal anvise forslag til finansiering samlet set og i forhold til de konkrete forslag.</p>\r\n<p class=\"NormalInd\">Udspillet skal efterfølgende kunne danne grundlag for forhandlinger mellem regeringen og de politiske partier i Folketinget, som støtter forslaget.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Liselott Blixt</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om nedbringelse af risikoen for at blive smittet med legionellabakterien fra varmtvandssystemer i Danmark.</p>\r\n<p class=\"ForslagsNummer\">(Beslutningsforslag nr. B 125)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2017/1 BF 125",
            "stateLabel": "Forkastet",
            "references": [
                {
                    "shortName": "2017/1 BSF 125",
                    "title": "Forslag til folketingsbeslutning om nedbringelse af risikoen for at blive smittet med legionellabakterien fra varmtvandssystemer i Danmark",
                    "presentationName": "Beslutningsforslag som fremsat",
                    "documentTypeId": 480,
                    "documentId": 200269,
                    "eliUri": "/eli/ft/20171BB00125",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/beslutningsforslag/b125/index.htm"
                },
                {
                    "shortName": "2017/1 BRB 125",
                    "title": "Beretning over Forslag til folketingsbeslutning om nedbringelse af risikoen for at blive smittet med legionellabakterien fra varmtvandssystemer i Danmark",
                    "presentationName": "Beretning over beslutningsforslag",
                    "documentTypeId": 510,
                    "documentId": 203239,
                    "eliUri": "/eli/ft/20171EB01236",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "24/03/2018"
        },
        {
            "displayName": "Accession",
            "displayValue": "20171BB00125"
        },
        {
            "displayName": "Entydig dokumentidentifikation",
            "displayValue": "AX021219"
        },
        {
            "displayName": "Dato for førstegangsindlæggelse",
            "displayValue": "24/03/2018"
        },
        {
            "displayName": "Dato for indlæggelse",
            "displayValue": "24/03/2018"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "125"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}