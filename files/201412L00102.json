{
    "id": 166758,
    "title": "Forslag til Lov om ændring af lov om udstationering af lønmodtagere m.v.\\n(Forhøjelse af straffen for overtrædelser af grovere karakter af anmeldelsespligten til Register for Udenlandske Tjenesteydere)",
    "documentTypeId": "400",
    "isSagsforlobPeriodValid": true,
    "shortName": "2014/1 LSF 102",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 17. december 2014 af beskæftigelsesministeren (Henrik Dam Kristensen)</p>\r\n<p class=\"TitelPrefiks1\">Forslag</p>\r\n<p class=\"TitelPrefiks2\">til</p>\r\n<p class=\"Titel2\">Lov om ændring af lov om udstationering af lønmodtagere m.v.</p>\r\n<p class=\"UnderTitel2\">(Forhøjelse af straffen for overtrædelser af grovere karakter af anmeldelsespligten til Register for Udenlandske Tjenesteydere)</p>\r\n<p class=\"CentreretParagraf\">§ 1</p>\r\n<p class=\"Tekst2\">I lov om udstationering af lønmodtagere m.v., jf. lovbekendtgørelse nr. 342 af 3. april 2014, foretages følgende ændring:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">§ 10 a, stk. 3,</span> affattes således:</p>\r\n<p class=\"Stk2\">\r\n   <span class=\"StkNr\">»Stk. 3.</span> Ved straffens udmåling efter stk. 1 betragtes det som en skærpende omstændighed, hvis overtrædelsen er begået forsætligt eller ved grov uagtsomhed, eller hvis der ved overtrædelsen er opnået eller tilsigtet opnået en økonomisk fordel for den pågældende selv eller andre, eller hvis overtrædelsen i øvrigt er af grovere karakter.«</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">\r\n   </span> Loven træder i kraft den 1. marts 2015.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til lovforslaget</p>\r\n<p class=\"KapitelOverskrift2\">Almindelige bemærkninger</p>\r\n<p class=\"Overskriftstekst3\" style=\"text-align: left;\">1. Indledning</p>\r\n<p class=\"NormalInd\">Udenlandske virksomheder, som leverer tjenesteydelser i Danmark, og som udstationerer medarbejdere i den forbindelse, har siden den 1. maj 2008 haft pligt til at anmelde en række oplysninger til Registret for Udenlandske Tjenesteydere (herefter RUT). I 2010 og 2013 blev anmeldelsespligten til RUT skærpet på en række punkter.</p>\r\n<p class=\"NormalInd\">RUT har til formål at give myndighederne og arbejdsmarkedets parter mulighed for at sikre håndhævelsen af de regler og vilkår, der gælder for udenlandske tjenesteydere og arbejdstagere, der udfører arbejde i Danmark. Oplysningerne i RUT er et vigtigt redskab for både myndighederne og arbejdsmarkedets parter for at sikre, at udenlandske tjenesteydere overholder danske regler og vilkår, når de midlertidigt udfører arbejde i Danmark. Det er derfor af stor betydning, at udenlandske tjenesteydere overholder anmeldelsespligten til RUT og at manglende overholdelse af anmeldelsespligten sanktioneres effektivt.</p>\r\n<p class=\"NormalInd\">I forbindelse med finanslovsaftalen for 2015 mellem regeringen (Socialdemokraterne og Radikale Venstre), Enhedslisten og Socialistisk Folkeparti om en styrket indsats mod social dumping blev det aftalt, at bøden ved overtrædelse af anmeldelsespligten til RUT skal skærpes ved gentagne overtrædelser, og at bøden skal hæves med 100 pct. anden gang reglerne overtrædes. Det er forudsat i aftalen, at Arbejdstilsynet får mulighed for at udstede administrative bødeforelæg med fordobling af bøden i sager om gentagen overtrædelse af anmeldelsespligten. Baggrunden for aftalen om skærpelsen af bødeniveauet i gentagelsestilfælde er, at en række udenlandske tjenesteydere gentagne gange ikke overholder anmeldelsespligten til RUT, og at der derfor er et behov for at skærpe straffen i gentagelsessituationer. Formålet med forslaget er at bidrage til en mere effektiv efterlevelse af reglerne om anmeldelsespligt til RUT.</p>\r\n<p class=\"NormalInd\">Lovforslaget er således en udmøntning af en del af finanslovsaftalen mellem regeringen, Enhedslisten og Socialistisk Folkeparti, som forudsætter en ændring af lov om udstationering af lønmodtagere m.v.</p>\r\n<p class=\"Overskriftstekst3\" style=\"text-align: left;\">2. Lovforslagets indhold</p>\r\n<p class=\"Overskriftstekst3\" style=\"text-align: left;\">2.1. Gældende ret</p>\r\n<p class=\"Overskriftstekst3\" style=\"text-align: left;\">2.1.1. Udstationeringsloven</p>\r\n<p class=\"NormalInd\">Udenlandske tjenesteydere, som overtræder anmeldelsespligten til RUT enten i form af manglende anmeldelse til RUT, eller afgivelse af urigtige eller mangelfulde oplysninger efter udstationeringslovens § 7 a straffes med bøde, jf. lovens § 10 a, stk. 1-3.</p>\r\n<p class=\"NormalInd\">Efter lovens § 10 a, stk. 3, anses det som en skærpende omstændighed ved straffens udmåling, hvis overtrædelsen er begået forsætligt eller ved grov uagtsomhed, eller hvis der ved overtrædelsen er opnået eller er tilsigtet opnået en økonomisk fordel for den pågældende selv eller andre.</p>\r\n<p class=\"NormalInd\">Det er forudsat i forarbejderne til § 10 a, i udstationeringsloven, jf. Folketingstidende 2009-2010 tillæg A, L 157 som fremsat, side 14-15, at bødeniveauet for udenlandske virksomheders manglende overholdelse af anmeldelsespligten til RUT er 10.000 kr. i normaltilfælde. Det er endvidere forudsat i forarbejderne til loven, at tidligere overtrædelser af loven skal anses for en skærpende omstændighed, men der er ikke forudsat et særligt bødeniveau for gentagelsestilfælde i bemærkningerne til loven. Der foreligger begrænset viden om bødestørrelser i gentagelsestilfælde efter loven i dag. I en række sager er der vedtaget bøder og idømt udeblivelsesdomme på 15.000 kr. 2. gang anmeldelsespligten til RUT er overtrådt. Der er desuden i enkelte sager vedtaget og idømt bøder på 20.000 kr. 3. gang reglerne er overtrådt.</p>\r\n<p class=\"NormalInd\">Med hjemmel i udstationeringslovens § 10 d, stk. 1, har Arbejdstilsynet mulighed for at udstede administrative bødeforelæg for visse overtrædelser af anmeldelsespligten til RUT. De nærmere regler om Arbejdstilsynets adgang til at udstede administrative bødeforelæg er fastsat i Beskæftigelsesministeriets bekendtgørelse nr. 800 af 20. juni 2013 om udstedelse af administrative bødeforelæg for visse overtrædelser af anmeldelsespligten til Registret for Udenlandske Tjenesteydere. Hjemlen til at udstede administrative bødeforelæg gælder i alle tilfælde, hvor der er tale om en ukompliceret overtrædelse af udstationeringslovens § 7 a, stk. 1 og 2 samt § 7 d, stk. 1, hvor der ikke er bevismæssige tvivlsspørgsmål, og hvor sanktionsniveauet ligger fast.</p>\r\n<p class=\"Overskriftstekst3\" style=\"text-align: left;\">2.1.2. Straffeloven</p>\r\n<p class=\"NormalInd\">Straffelovens § 81, nr. 1, fastslår blandt andet, at det ved straffens fastsættelse i almindelighed skal indgå som en skærpende omstændighed, at gerningsmanden tidligere er straffet af betydning for sagen.</p>\r\n<p class=\"NormalInd\">Straffelovens § 84, stk. 1, fastslår, at det er en betingelse for anvendelsen af bestemmelser om forhøjet straf eller andre retsfølger i gentagelsestilfælde, at gerningsmanden, inden den pågældende på ny overtræder loven, er fundet skyldig i en begået strafbar handling, som loven tillægger gentagelsesvirkning på den nu begåede overtrædelse.</p>\r\n<p class=\"NormalInd\">Straffelovens § 84, stk. 3, fastslår bl.a., at gentagelsesvirkningen ophører, når der, førend den nye strafbare handling blev begået, er forløbet 10 år, efter at den tidligere straf er udstået, endeligt eftergivet eller bortfaldet. Er den tidligere straf en bødestraf, regnes den nævnte frist fra datoen for den endelige dom eller bødens vedtagelse.</p>\r\n<p class=\"Overskriftstekst3\" style=\"text-align: left;\">2.2. Beskæftigelsesministeriets overvejelser</p>\r\n<p class=\"NormalInd\">I de situationer, hvor udenlandske virksomheder og tjenesteydere groft tilsidesætter anmeldelsespligten til RUT f.eks. ved gentagne overtrædelser af anmeldelsespligten til RUT eller ved meget omfattende fejlinformation i RUT, er der behov for at skærpe bødeniveauet. Det skal kunne mærkes, hvis en virksomhed groft tilsidesætter anmeldelsespligten til RUT. Med henblik på at sikre højere regelefterlevelse bør det derfor fremgå af bemærkningerne til loven, hvilken konsekvens overtrædelser af grov karakter skal have for bødens udmåling.</p>\r\n<p class=\"Overskriftstekst3\" style=\"text-align: left;\">2.3. Den foreslåede ordning</p>\r\n<p class=\"NormalInd\">Det foreslås, at § 10 a, stk. 3, ændres, således at det udtrykkeligt fremgår af udstationeringsloven, at straffen også skærpes i sager af grovere karakter. Ved sager af grovere karakter forstås i denne sammenhæng f.eks. tilbagevendende eller gentagen overtrædelse af lovens § 7 a, stk. 1 og 2, samt § 7 d, stk. 1, eller at der er tale om meget omfattende fejlinformation i RUT. Det er forudsat i forarbejderne til udstationeringslovens § 10 a, at bødeniveauet for manglende overholdelse af anmeldelsespligten til RUT er 10.000 kr. i normaltilfælde, jf. Folketingstidende 2009-2010 tillæg A, L 157 som fremsat, side 14-15. Det forudsættes, at normalbøden som udgangspunkt forhøjes med 100 pct. i sager af grovere karakter, herunder ved gentagne overtrædelser. Fastsættelsen af straffen vil fortsat bero på domstolenes konkrete vurdering i det enkelte tilfælde og samtlige omstændigheder i sagen, og det angivne strafniveau vil kunne fraviges i op eller nedad gående retning, hvis der i den konkrete sag foreligger skærpende eller formildende omstændigheder, jf. herved de almindelige regler om straffastsættelse i straffelovens kapitel 10.</p>\r\n<p class=\"Overskriftstekst3\" style=\"text-align: left;\">3. Økonomiske og administrative konsekvenser for det offentlige</p>\r\n<p class=\"NormalInd\">Forslaget forventes ikke at have økonomiske og administrative konsekvenser for det offentlige.</p>\r\n<p class=\"Overskriftstekst3\" style=\"text-align: left;\">4. Økonomiske og administrative konsekvenser for erhvervslivet m.v.</p>\r\n<p class=\"NormalInd\">Forslaget forventes ikke at have økonomiske og administrative konsekvenser for erhvervslivet.</p>\r\n<p class=\"Overskriftstekst3\" style=\"text-align: left;\">5. Administrative konsekvenser for borgerne</p>\r\n<p class=\"NormalInd\">Forslaget har ingen administrative konsekvenser for borgerne.</p>\r\n<p class=\"Overskriftstekst3\" style=\"text-align: left;\">6. Miljømæssige konsekvenser</p>\r\n<p class=\"NormalInd\">Forslaget har ingen miljømæssige konsekvenser.</p>\r\n<p class=\"Overskriftstekst3\" style=\"text-align: left;\">7. Forholdet til EU-retten</p>\r\n<p class=\"NormalInd\">Anmeldelsespligten til RUT for udenlandske virksomheder er i overensstemmelse med de EU-retlige regler for fri bevægelighed. Muligheden for at kræve anmeldelsespligt til et offentligt register er konsolideret med direktiv 2014/67/EU om håndhævelse af udstationeringsdirektivet, hvori det også er forudsat, at overtrædelse af nationale regler skal sanktioneres. Der indføres ikke nye pligter for udenlandske tjenesteydere i forbindelse med lovforslaget. Der er alene tale om en skærpelse af sanktionen ved overtrædelser af grovere karakter af allerede gældende regler med henblik på en mere effektiv håndhævelse af reglerne. En fordobling af bødeniveauet ved overtrædelser af grovere karakter af anmeldelsespligten til RUT vurderes at stå i rimeligt forhold til den pågældende lovovertrædelse.</p>\r\n<p class=\"Overskriftstekst3\" style=\"text-align: left;\">8. Hørte myndigheder og organisationer m.v.</p>\r\n<p class=\"NormalInd\">Et udkast til lovforslag har i perioden fra den 3. december 2014 til den 5. december 2014 været sendt i høring hos følgende myndigheder og organisationer m.v.:</p>\r\n<p class=\"NormalInd\">Advokatrådet, Akademikernes, Business Denmark, Centralorganisationernes Fællesudvalg, Dansk Arbejdsgiverforening, Danske Advokater, Danske Regioner, Datatilsynet, Den Danske Dommerforening, Det Faglige Hus, Finanssektorens Arbejdsgiverforening, Foreningen af Politimestre i Danmark, Frie Funktionærer, Funktionærernes og Tjenestemændenes Fællesråd, Håndværksrådet, Kommunale Tjenestemænd og Overenskomstansatte, Kommunernes Landsforening, Kristelig Arbejdsgiverforening, Kristelig Fagbevægelse, Landsorganisationen i Danmark, Lederne, og Rigsadvokaten.</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0\" style=\"border-collapse: collapse;\" width=\"680\">\r\n                  <tr>\r\n                     <td style=\"border-left: none;border-right: none;border-top: none;border-bottom: none;\" valign=\"top\" width=\"227\"> </td>\r\n                     <td style=\"border-left: none;border-right: none;border-top: none;border-bottom: none;\" valign=\"top\" width=\"227\"> </td>\r\n                     <td style=\"border-left: none;border-right: none;border-top: none;border-bottom: none;\" valign=\"top\" width=\"227\"> </td>\r\n                  </tr>\r\n                  <tr>\r\n                     <td colspan=\"3\" style=\"border-left: none;border-right: none;border-top: none;border-bottom: 1pt solid #000000;\" valign=\"top\" width=\"680\">\r\n                        <div class=\"TabelTekst\">\r\n                           <span class=\"Italic\">9.</span> <span class=\"Italic\">Sammenfattende skema</span></div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\"> </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Positive konsekvenser/mindreudgifter</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Negative konsekvenser/merudgifter</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Økonomiske konsekvenser for det offentlige</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Ingen</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Ingen</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Administrative konsekvenser for det offentlige</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Ingen</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Ingen</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Økonomiske konsekvenser for erhvervslivet</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Ingen</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Ingen</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Administrative konsekvenser for erhvervslivet</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Ingen</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Ingen</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Miljømæssige konsekvenser</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Ingen</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Ingen</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Administrative konsekvenser for borgerne</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Ingen</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Ingen</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"227\">\r\n                        <div class=\"TabelTekst\">Forholdet til EU-retten</div>\r\n                     </td>\r\n                     <td colspan=\"2\" style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\" width=\"454\">\r\n                        <div class=\"TabelTekst\">Forslaget har ingen EU-retlige konsekvenser.</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"KapitelOverskrift2\">Bemærkninger til lovforslagets enkelte bestemmelser</p>\r\n<p class=\"Overskriftstekst3\">§ 1</p>\r\n<p class=\"Overskriftsnummer2\" style=\"text-align: left;\">Til nr. 1</p>\r\n<p class=\"NormalInd\">Med forslaget ændres § 10 a, stk. 3, således, at det forhold, at der er tale om  en overtrædelse af grovere karakter, anses som en skærpende omstændighed ved straffens udmåling. Ved grovere karakter forstås f.eks., at der er tale om en gentagen eller tilbagevendende overtrædelse af udstationeringslovens § 7 a, stk. 1 og 2, samt § 7 d, stk. 1, eller at der er tale om en meget omfattende fejlinformation i RUT.</p>\r\n<p class=\"NormalInd\">Forslaget medfører, at det ved straffens udmåling betragtes som en skærpende omstændighed, at den anmeldelsespligtige udenlandske virksomhed eller tjenesteyders forseelse er af grovere karakter. Det vil f.eks. være tilfældet, hvis virksomheden eller tjenesteyderen tidligere er straffet for overtrædelse af reglerne om anmeldelsespligt til RUT, herunder også reglerne om at give dokumentation til hvervgiver eller ved omfattende fejlinformation til RUT. Det forudsættes, at bøden hæves med 100 pct. ved overtrædelser af grovere karakter. Dette gælder såvel ved den første gentagne overtrædelse, som ved efterfølgende overtrædelser. De almindelige strafferetlige principper om ligeartede lovovertrædelser gælder ved vurderingen af, om der er tale om, at det nye forhold er af samme art, som det tidligere pådømte forhold.</p>\r\n<p class=\"NormalInd\">Det bemærkes, at det i øvrigt tilkommer domstolene ud fra en samlet vurdering af sagens omstændigheder at fastsætte bøden i den enkelte sag, og at bøden kan fastsættes til et større eller mindre beløb end bødeniveauet i normaltilfælde afhængig af sagens konkrete omstændigheder, således som det også fremgår af forarbejderne til lovens § 10 a, jf. Folketingstidende 2009-2010 tillæg A, L 157 som fremsat, side 14-15.</p>\r\n<p class=\"NormalInd\">Der lægges med lovforslaget ikke op til en ændring af § 10 a, stk. 3 i øvrigt. Således forudsættes det fortsat at være en skærpende omstændighed, hvis overtrædelsen er begået forsætligt eller groft uagtsomt, eller hvis der ved overtrædelsen er opnået eller tilsigtet opnået økonomisk fordel for den pågældende selv eller andre, men der forudsættes ikke en fordobling af bødestraffen i disse situationer.</p>\r\n<p class=\"NormalInd\">Reglerne om indbyrdes gentagelsesvirkning følger de almindelige strafferetlige principper, således at der ved vurderingen af, om forholdet skal have gentagelsesvirkning, skal ske en konkret vurdering af såvel den foreliggende som den tidligere overtrædelse. Både tidligere domme og bødevedtagelser, såvel udenretlige som administrative, tillægges gentagelsesvirkning i overensstemmelse med straffelovens § 84, stk. 3, og retsplejelovens § 899, stk. 3 og § 832, stk. 3. Fristen regnes fra datoen for den endelige dom eller bødens vedtagelse.</p>\r\n<p class=\"NormalInd\">Det er en betingelse for skærpelse af straffen i gentagelsestilfælde, at den nye strafbare handling er begået inden udløbet af 10 år, efter at den tidligere straf er udstået, jf. straffelovens § 84, stk.1 og 3.</p>\r\n<p class=\"NormalInd\">Dansk rets almindelige regler om kumulation af straf ved pådømmelse af flere forhold finder anvendelse.</p>\r\n<p class=\"NormalInd\">Med den angivne forudsætning om, at bøden fordobles ved grove overtrædelser af anmeldelsespligten til RUT, vil Arbejdstilsynet i forbindelse med udstedelse af administrative bødeforelæg overfor udenlandske virksomheder, der tidligere er straffet for f.eks. manglende overholdelse af anmeldelsespligten til RUT, kunne anvende det forhøjede bødeniveau.</p>\r\n<p class=\"Overskriftstekst3\">§ 2</p>\r\n<p class=\"NormalInd\">Det foreslås, at lovforslaget træder i kraft den 1. marts 2015. Det skærpede bødeniveau får virkning for en gentagen overtrædelse, der finder sted efter lovens ikrafttræden, dvs. hvor anmeldelsespligten og dermed levering af tjenesteydelsen finder sted efter den 1. marts 2015.</p><hr class=\"BilagStreg\" />\r\n<p class=\"Bilag\">Bilag</p>\r\n<p class=\"BilagTekst\">\r\n   <span class=\"Bold\">Lovforslaget sammenholdt med gældende ret</span>\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0\" style=\"border-collapse: collapse;\" width=\"680\">\r\n                  <tr>\r\n                     <td style=\"\" valign=\"top\" width=\"331\"> </td>\r\n                     <td style=\"\" valign=\"top\" width=\"19\"> </td>\r\n                     <td style=\"\" valign=\"top\" width=\"331\"> </td>\r\n                  </tr>\r\n                  <tr>\r\n                     <td style=\"text-align: center\" valign=\"top\" width=\"331\">\r\n                        <div class=\"TabelTekst\">\r\n                           <span class=\"Bold\">Gældende formulering</span>\r\n                        </div>\r\n                     </td>\r\n                     <td style=\"\" valign=\"top\" width=\"19\"> </td>\r\n                     <td style=\"text-align: center\" valign=\"top\" width=\"331\">\r\n                        <div class=\"TabelTekst\">\r\n                           <span class=\"Bold\">Lovforslag</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"331\"> </td>\r\n                     <td style=\"\" valign=\"top\" width=\"19\"> </td>\r\n                     <td style=\"\" valign=\"top\" width=\"331\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"331\"> </td>\r\n                     <td style=\"\" valign=\"top\" width=\"19\"> </td>\r\n                     <td style=\"text-align: center\" valign=\"top\" width=\"331\">\r\n                        <div class=\"TabelTekst\">\r\n                           <span class=\"Bold\">§ 1</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"331\"> </td>\r\n                     <td style=\"\" valign=\"top\" width=\"19\"> </td>\r\n                     <td style=\"\" valign=\"top\" width=\"331\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"331\"> </td>\r\n                     <td style=\"\" valign=\"top\" width=\"19\"> </td>\r\n                     <td style=\"\" valign=\"top\" width=\"331\">\r\n                        <div class=\"NormalInd\">I lov om udstationering af lønmodtagere, jf. lovbekendtgørelse nr. 342 af 3. april 2014, foretages følgende ændring:</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"331\"> </td>\r\n                     <td style=\"\" valign=\"top\" width=\"19\"> </td>\r\n                     <td style=\"\" valign=\"top\" width=\"331\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"331\">\r\n                        <div class=\"NormalInd\">\r\n                           <span class=\"Bold\">§ 10 a.</span> Med bøde straffes den, der på følgende måder overtræder lovens bestemmelser:</div>\r\n                        <div class=\"NormalInd\">1. Undlader rettidigt at anmelde oplysninger eller afgiver urigtige eller mangelfulde oplysninger efter § 7 a, stk. 1.</div>\r\n                        <div class=\"NormalInd\">2. Undlader rettidigt at anmelde oplysninger eller afgiver urigtige eller mangelfulde oplysninger efter § 7 a, stk. 2.</div>\r\n                        <div class=\"NormalInd\">3. Undlader at give dokumentation til hvervgiver i henhold til § 7 d, stk. 1.</div>\r\n                        <div class=\"NormalInd\">4. Undlader at rette henvendelse til Arbejdstilsynet i henhold til § 7 d, stk. 2.</div>\r\n                        <div class=\"NormalInd\">\r\n                           <span class=\"Italic\">Stk. 2.</span> Overtrædelser efter stk. 1, nr. 3 og 4, straffes dog ikke, såfremt der er sket korrekt anmeldelse efter § 7 a.</div>\r\n                     </td>\r\n                     <td style=\"\" valign=\"top\" width=\"19\"> </td>\r\n                     <td style=\"\" valign=\"top\" width=\"331\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"331\">\r\n                        <div class=\"NormalInd\">\r\n                           <span class=\"Italic\">Stk. 3.</span> Ved straffens udmåling efter stk. 1 betragtes det som en skærpende omstændighed, hvis overtrædelsen er begået forsætligt eller ved grov uagtsomhed, eller hvis der ved overtrædelsen er opnået eller tilsigtet opnået en økonomisk fordel for den pågældende selv eller andre.</div>\r\n                     </td>\r\n                     <td style=\"\" valign=\"top\" width=\"19\"> </td>\r\n                     <td style=\"\" valign=\"top\" width=\"331\">\r\n                        <div class=\"TabelTekst2\">\r\n                           <span class=\"Bold\">1.</span> <span class=\"Italic\">§ 10 a, stk. 3,</span> affattes således:</div>\r\n                        <div class=\"NormalInd\">\r\n                           <span class=\"Italic\">Stk. 3.</span> Ved straffens udmåling efter stk. 1 betragtes det som en skærpende omstændighed, hvis overtrædelsen er begået forsætligt eller ved grov uagtsomhed, eller hvis der ved overtrædelsen er opnået eller tilsigtet opnået en økonomisk fordel for den pågældende selv eller andre, eller hvis overtrædelsen i øvrigt er af grovere karakter.</div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"331\"> </td>\r\n                     <td style=\"\" valign=\"top\" width=\"19\"> </td>\r\n                     <td style=\"\" valign=\"top\" width=\"331\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"331\"> </td>\r\n                     <td style=\"\" valign=\"top\" width=\"19\"> </td>\r\n                     <td style=\"text-align: center\" valign=\"top\" width=\"331\">\r\n                        <div class=\"TabelTekst\">\r\n                           <span class=\"Bold\">§ 2</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"\" valign=\"top\" width=\"331\"> </td>\r\n                     <td style=\"\" valign=\"top\" width=\"19\"> </td>\r\n                     <td style=\"\" valign=\"top\" width=\"331\"> </td>\r\n                  </tr>\r\n                  <tr>\r\n                     <td style=\"\" valign=\"top\" width=\"331\"> </td>\r\n                     <td style=\"\" valign=\"top\" width=\"19\"> </td>\r\n                     <td style=\"\" valign=\"top\" width=\"331\">\r\n                        <div class=\"NormalInd\">Loven træder i kraft den 1. marts 2015.</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2014/1 LF 102",
            "stateLabel": "Vedtaget",
            "references": [
                {
                    "shortName": "2014/1 SF.L L 102",
                    "title": "Skriftlig fremsættelse (17. december 2014) - L 102",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 166855,
                    "eliUri": "/eli/ft/20141XX00393",
                    "externalLink": ""
                },
                {
                    "shortName": "2014/1 LSF 102",
                    "title": "Forslag til Lov om ændring af lov om udstationering af lønmodtagere m.v.\\n(Forhøjelse af straffen for overtrædelser af grovere karakter af anmeldelsespligten til Register for Udenlandske Tjenesteydere)",
                    "presentationName": "Lovforslag som fremsat",
                    "documentTypeId": 400,
                    "documentId": 166758,
                    "eliUri": "/eli/ft/201412L00102",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20141/lovforslag/l102/index.htm"
                },
                {
                    "shortName": "2014/1 BTL 102",
                    "title": "Betænkning over Forslag til lov om ændring af lov om udstationering af lønmodtagere m.v.\\n(Forhøjelse af straffen for overtrædelser af grovere karakter af anmeldelsespligten til Register for Udenlandske Tjenesteydere)",
                    "presentationName": "Betænkning  over lovforslag",
                    "documentTypeId": 420,
                    "documentId": 168127,
                    "eliUri": "/eli/ft/201414L00529",
                    "externalLink": ""
                },
                {
                    "shortName": "2014/1 LSV 102",
                    "title": "Forslag til Lov om ændring af lov om udstationering af lønmodtagere m.v.\\n(Forhøjelse af straffen for overtrædelser af grovere karakter af anmeldelsespligten til Register for Udenlandske Tjenesteydere)",
                    "presentationName": "Lovforslag som vedtaget",
                    "documentTypeId": 410,
                    "documentId": 168320,
                    "eliUri": "/eli/ft/201413L00102",
                    "externalLink": ""
                },
                {
                    "shortName": "LOV nr 175 af 24/02/2015",
                    "title": "Lov om ændring af lov om udstationering af lønmodtagere m.v.\\n(Forhøjelse af straffen for overtrædelser af grovere karakter af anmeldelsespligten til Register for Udenlandske Tjenesteydere)",
                    "presentationName": "Ændringslov",
                    "documentTypeId": 20,
                    "documentId": 168377,
                    "eliUri": "/eli/lta/2015/175",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "18/12/2014"
        },
        {
            "displayName": "Accession",
            "displayValue": "201412L00102"
        },
        {
            "displayName": "Entydig dokumentidentifikation",
            "displayValue": "BE006059"
        },
        {
            "displayName": "Dato for førstegangsindlæggelse",
            "displayValue": "18/12/2014"
        },
        {
            "displayName": "Dato for indlæggelse",
            "displayValue": "18/12/2014"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "102"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}