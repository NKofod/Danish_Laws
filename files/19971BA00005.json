{
    "id": 106292,
    "title": "1997 BSF 5   FORSLAG TIL FOLKETINGSBESLUTNING OM KOMMUNERS RET TIL AT YDE TILSKUD TIL   SYGDOMSBEHANDLING ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 5",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 5 </P>  \r\n\r\n<P></P>  \r\n\r\n<P>Forslag til folketingsbeslutning om kommuners ret til at yde tilskud til  \r\n\r\n sygdomsbehandling </P>  \r\n\r\n<P></P>  \r\n\r\n<P>Fremsat af Jan Køpke Christensen (FP) Kim Behnke (FP) Aage Brusgaard (FP)  \r\n\r\n Niels Højland (FP) Kirsten Jacobsen (FP) </P>  \r\n\r\n<P></P>  \r\n\r\n<P>den 9. oktober 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen snarest muligt at fremsætte de nødvendige  \r\n\r\n lovforslag, således at der gives kommunerne mulighed for at yde tilskud til  \r\n\r\n sygdomsbehandling af personer, som venter på behandling i det offentlige  \r\n\r\n sygehusvæsen. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Et af de alvorligste problemer i det danske samfund er de lange  \r\n\r\n ventelister til sygdomsbehandling i det offentlige sygehusvæsen. Der har i  \r\n\r\n mange år været talt meget om at gøre noget ved dette problem, men faktum er,  \r\n\r\n at der er sket meget lidt. </P>  \r\n\r\n<P>Fremskridtspartiet ønsker fortsat at medvirke til at reducere de alt for  \r\n\r\n lange ventelister. Ikke blot er der tale om samfundsmæssigt ressourcespild,  \r\n\r\n at syge personer skal vente på behandling, men der er også tale om, at  \r\n\r\n ventelisterne påfører de ventende store lidelser og i mange tilfælde tillige  \r\n\r\n videregående økonomiske og sociale problemer. </P>  \r\n\r\n<P>I folketingssamlingen 1996-97 fremsatte Fremskridtspartiet et lovforslag  \r\n\r\n om patienters ret til at vælge mellem privat og offentligt sygehus (L 238 fra  \r\n\r\n folketingsåret 1996-97, jf. Folketingstidende 1996-97, Tillæg A, s. 5233 og  \r\n\r\n Folketingets forhandlinger s. 6723). Forslaget ville have medført, at  \r\n\r\n ventelisterne til en lang række behandlinger ville være blevet reduceret.  \r\n\r\n Desværre kunne der ikke samles flertal for forslaget i Folketinget. </P>  \r\n\r\n<P>I forlængelse af bestræbelserne på at reducere ventelisterne foreslår  \r\n\r\n Fremskridtspartiet, at det pålægges regeringen at fremsætte de nødvendige  \r\n\r\n lovforslag, således at der gives kommunerne mulighed for at yde tilskud til  \r\n\r\n sygdomsbehandling til patienter, som venter på behandling i det offentlige  \r\n\r\n sygehusvæsen. Sygdomsbehandling er ifølge den overordnede byrde- og  \r\n\r\n opgavefordeling en amtskommunal opgave, som kommunerne hverken i henhold til  \r\n\r\n sygesikringsloven (speciallæger) eller i henhold til sygehusloven  \r\n\r\n (sygehusbehandling) kan yde tilskud til eller på anden måde involvere sig i.  \r\n\r\n På den den anden side har kommunerne store udgifter i forbindelse med sygdom  \r\n\r\n i form af (syge)dagpengeudgifter. </P>  \r\n\r\n<P>De offentlige udgifter til sygedagpenge er steget markant de senere år.  \r\n\r\n Fra 1994 til 1996 er de samlede dagpenge steget med ca. 23 pct. fra 5,7 mia.  \r\n\r\n kr. til ca. 7 mia. kr. Kommunernes udgifter i samme tidsrum er steget med  \r\n\r\n knap 30 pct. fra 1,4 mia. kr. til ca. 1,8 mia. kr. </P>  \r\n\r\n<P>De nævnte tal giver ikke det fulde billede af omkostningerne ved sygdom.  \r\n\r\n Offentlige arbejdsgivere udbetaler fuld løn under sygdom i op til 120 dage  \r\n\r\n inden for en 12-måneders-periode, hvorfor sygdom blandt offentligt ansatte  \r\n\r\n stort set ikke indgår i statistikken. Først når de bliver fyret som følge af  \r\n\r\n 120-dages-reglen og dermed bliver arbejdsledige, indgår de. Hertil kommer et  \r\n\r\n stigende antal private virksomheder, som ligeledes udbetaler fuld løn under  \r\n\r\n sygdom. </P>  \r\n\r\n<P>Stigningen i de kommunale tal antyder, at årsagen til de stigende udgifter  \r\n\r\n skyldes en stigning i langvarigt syge. En del af baggrunden herfor er, at de  \r\n\r\n lange ventelister til sygehusbehandling medfører lange perioder, hvor der  \r\n\r\n skal udbetales sygedagpenge. </P>  \r\n\r\n<P>Det er vanskeligt at sætte præcise tal på ventetidens betydning for  \r\n\r\n dagpengeudgifterne, men at der er en klar sammenhæng, er der meget, der tyder  \r\n\r\n på. Kommunernes Landsforening færdiggjorde i foråret 1997 en undersøgelse,  \r\n\r\n hvor 70 pct. af de 201 adspurgte kommuner med stigende sygedagpengeudgifter  \r\n\r\n mente, at ventetid til sygehusbehandling er en af hovedårsagerne. Også  \r\n\r\n ventetiden på speciallægeerklæringer spiller ifølge kommunerne en vigtig  \r\n\r\n rolle. Nordjyllands Amt har set nærmere på, hvad ventelisterne til  \r\n\r\n hospitalerne koster på sygedagpengekontoen. Omregnes de nordjyske tal til  \r\n\r\n landsplan, svarer det til, at der udbetales over en milliard kroner i  \r\n\r\n sygedagpenge til patienter på venteliste. </P>  \r\n\r\n<P>I henhold til sygedagpengeloven er kommunerne forpligtigede til efter den  \r\n\r\n 8. sygeuge og herefter igen hver 8. sygeuge at følge op på den sygemeldtes  \r\n\r\n situation. En række kommuner kræver i den forbindelse reel mulighed for at  \r\n\r\n henvise til behandling. I Viborg Amt balancerer fem kommuner på kanten af det  \r\n\r\n lovlige i deres projekter, som skal få bugt med ventelisterne på  \r\n\r\n undersøgelser og operationer ved akutte knæskader for derved at spare  \r\n\r\n udgifter til sygedagpenge. Også Otterup Kommune kunne nyde godt af muligheden  \r\n\r\n for at behandle i stedet for at vente. Otterup Kommune udbetalte til en  \r\n\r\n borger, som havde en simpel ledskade, i løbet af to år 260.000 kr. i  \r\n\r\n sygedagpenge, inden kommunen til sidst i desperation betalte 20.000 kr. for  \r\n\r\n en operation på et privat hospital. Den praksis blev senere forbudt efter en  \r\n\r\n prøvesag i et lignende tilfælde fra Storstrøms Amt. Otterups bruttoudgifter  \r\n\r\n til sygedagpenge er på to år steget fra 7 mio. kr. til 11,3 mio. kr. </P>  \r\n\r\n<P>I takt med kommunernes stigende udgift til sygedagpenge efterlyser flere  \r\n\r\n og flere kommuner mulighed for at afvikle ventelisterne ved at sende  \r\n\r\n patienterne til behandling uden for den offentlige sygehussektor. </P>  \r\n\r\n<P>I juli måned 1997 gennemførte Grindsted Kommune en undersøgelse, som  \r\n\r\n viste, at kommunen i flere tilfælde kunne spare store summer ved at lade  \r\n\r\n privathospitaler overtage en del af operationerne. For en simpel knælidelse  \r\n\r\n var ventetiden på Grindsted Sygehus 64 uger, og den totale udgift til  \r\n\r\n sygedagpenge udgjorde 168.000 kroner. Ventetiden på en privat klinik var to  \r\n\r\n uger, og den samlede udgift til operation og sygedagpenge udgjorde 15.600  \r\n\r\n kroner. Ledelsen for Grindsted job- og bistandsafdeling mener, at det er  \r\n\r\n fortvivlende at skulle sende en ung mand med en banal knæskade på  \r\n\r\n sygedagpenge i seks måneder, mens han venter på en operation, især når man  \r\n\r\n ved, at han har stor risiko for at miste sit job. </P>  \r\n\r\n<P>Tendensen er, at mange kommuner prøver nye udveje for afvikling af  \r\n\r\n ventelisterne. Holmegaard Kommune ydede tilskud til behandling af nogle af  \r\n\r\n kommunens borgere på private klinikker og på et privat sygehus, men blev  \r\n\r\n stoppet, fordi det var ulovligt. </P>  \r\n\r\n<P>Andre kommuner vælger at opprioritere behandling af visse sygdomslidelser  \r\n\r\n på bekostning af andre. Endelig har der været rejst kritik af de amter, der  \r\n\r\n foretrækker at behandle borgere sendt fra naboamter frem for at servicere  \r\n\r\n egne borgere, som reelt vil blive skubbet længere tilbage i ventekøen. </P>  \r\n\r\n<P>Det ville klæde Folketinget at give kommunerne bedre instrumenter, således  \r\n\r\n at opfølgningsforpligtigelsen kunne udfyldes mere effektivt. </P>  \r\n\r\n<P>Fremskridtspartiet finder det oplagt at konvertere passive dagpenge til  \r\n\r\n personer, som står på venteliste til det offentlige sygehusvæsen, til aktiv  \r\n\r\n sygdomsbehandling. Det foreslås derfor, at der gives kommunerne mulighed for  \r\n\r\n at betale for behandling af syge personer, som venter på behandling, og som  \r\n\r\n kommunen i henhold til sygedagpengeloven har en opfølgningsforpligtigelse  \r\n\r\n over for, således at der tilføres den behandlende del af sundhedsvæsenet  \r\n\r\n flere resourcer. Behandlingen kan finde sted i det offentlige sygehusvæsen,  \r\n\r\n f.eks. ved andet amts sygehusvæsen, på private sygehuse, på privatklinikker  \r\n\r\n eller anden speciallægepraksis. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Jan Køpke Christensen</B> (FP): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om kommuners ret til at yde tilskud  \r\n\r\n til sygdomsbehandling.</I>  </P>  \r\n\r\n<P>(Beslutningsforslag nr. B 5). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/10/1997"
        },
        {
            "displayName": "Accession",
            "displayValue": "19971BA00005"
        },
        {
            "displayName": "Entydig dokumentidentifikation",
            "displayValue": "CL007952"
        },
        {
            "displayName": "Dato for førstegangsindlæggelse",
            "displayValue": "09/10/1997"
        },
        {
            "displayName": "Dato for indlæggelse",
            "displayValue": "09/10/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "5"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}