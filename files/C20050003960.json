{
    "id": 30269,
    "title": "Vejledning til bekendtgørelse om arbejdsgiveres pligt til at oplyse løn, beskæftigelse m.v. til brug for administrationen af forsikringssystemet",
    "documentTypeId": "180",
    "isSagsforlobPeriodValid": true,
    "shortName": "VEJ nr 39 af 07/06/2005",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Vejledning  \r\n\r\n til bekendtgørelse om arbejdsgiveres pligt til at oplyse løn, beskæftigelse  \r\n\r\n m.v. til brug for administrationen af forsikringssystemet  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Indledning2\">  \r\n\r\n I bekendtgørelse nr. 440 af 7. juni 2005 er der fastsat  \r\n\r\n regler om arbejdsgiveres pligt til at give oplysninger om ansattes løn- og  \r\n\r\n beskæftigelsesforhold m.v. og pligt til at foretage daglige registreringer  \r\n\r\n (logbog)  \r\n\r\n over beskæftigede i virksomheden til brug for administrationen af  \r\n\r\n forsikringssystemet.  \r\n\r\n</P>  \r\n\r\n<P class=\"NormalInd\">  \r\n\r\n I denne vejledning beskrives bekendtgørelsens regler  \r\n\r\n nærmere.  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Arbejdsgiverens  \r\n\r\n oplysningspligt  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Til §&nbsp;1  \r\n\r\n</P>  \r\n\r\n<P class=\"Stk\">  \r\n\r\n §&nbsp;1  \r\n\r\n indeholder en  \r\n\r\n generel forpligtelse for arbejdsgiveren til at give oplysninger til brug for  \r\n\r\n administrationen af forsikringssystemet.  \r\n\r\n</P>  \r\n\r\n<P class=\"NormalInd\">  \r\n\r\n I bestemmelsen nævnes nogle typiske tilfælde, hvor en  \r\n\r\n arbejdsgiver kan blive pålagt at give oplysninger til brug for  \r\n\r\n arbejdsløshedsforsikringen.  \r\n\r\n</P>  \r\n\r\n<P class=\"NormalInd\">  \r\n\r\n Opremsningen er ikke udtømmende, idet en arbejdsgiver kan  \r\n\r\n blive anmodet om at give yderligere oplysninger.  \r\n\r\n</P>  \r\n\r\n<P class=\"NormalInd\">  \r\n\r\n Som eksempler kan nævnes:  \r\n\r\n</P>  \r\n\r\n<P class=\"Nummer\">  \r\n\r\n &#9;  \r\n\r\n Om en ansat på  \r\n\r\n nedsat tid er omfattet af et opsigelsesvarsel eller ej.  \r\n\r\n</P>  \r\n\r\n<P class=\"Nummer\">  \r\n\r\n &#9;  \r\n\r\n Nærmere vilkår for  \r\n\r\n udbetaling af en fratrædelsesgodtgørelse.  \r\n\r\n</P>  \r\n\r\n<P class=\"Nummer\">  \r\n\r\n &#9;  \r\n\r\n Om arbejdsforholdet  \r\n\r\n har været etableret med tilskud fra det offentlige.  \r\n\r\n</P>  \r\n\r\n<P class=\"Nummer\">  \r\n\r\n &#9;  \r\n\r\n Antallet af  \r\n\r\n arbejdstimer.  \r\n\r\n</P>  \r\n\r\n<P class=\"Nummer\">  \r\n\r\n &#9;  \r\n\r\n Årsagen til  \r\n\r\n eventuelt fravær.  \r\n\r\n</P>  \r\n\r\n<P class=\"NormalInd\">  \r\n\r\n Oplysningspligten gælder både for nuværende og tidligere  \r\n\r\n ansatte.  \r\n\r\n</P>  \r\n\r\n<P class=\"NormalInd\">  \r\n\r\n Ifølge vejledning nr. 53 af 17. juni 2004 om dokumentation  \r\n\r\n for arbejdsløshedskassernes administration af bestemmelserne i  \r\n\r\n arbejdsløshedsforsikringsloven m.v., skal arbejdsløshedskasserne sikre sig,  \r\n\r\n at  \r\n\r\n der foreligger den fornødne dokumentation, før der sker udbetaling af ydelser  \r\n\r\n til medlemmerne.  \r\n\r\n</P>  \r\n\r\n<P class=\"NormalInd\">  \r\n\r\n Ud over dette generelle krav, er det fastsat i  \r\n\r\n bekendtgørelse nr. 496 af 21. juni 1999 om arbejdsgiverdokumentation som  \r\n\r\n betingelse for udbetaling af arbejdsløshedsdagpenge og efterløn, at  \r\n\r\n arbejdsløshedskasserne  \r\n\r\n er forpligtet til at sikre sig dokumentation for arbejdsfortjenesten i  \r\n\r\n beregningsperioden, og for at medlemmet opfylder beskæftigelseskravet for  \r\n\r\n modtagelse af dagpenge eller efterløn.  \r\n\r\n</P>  \r\n\r\n<P class=\"NormalInd\">  \r\n\r\n Udgangspunktet for anvendelse af arbejdsgiveroplysninger til  \r\n\r\n brug for administrationen af forsikringssystemet er, at medlemmerne afleverer  \r\n\r\n disse oplysninger i form af lønsedler til arbejdsløshedskassen, når de skal  \r\n\r\n have udbetalt dagpenge m.v. Kun i det omfang, hvor lønsedlerne ikke  \r\n\r\n indeholder  \r\n\r\n tilstrækkelige oplysninger, eller medlemmet ikke længere er i besiddelse af  \r\n\r\n lønsedlerne, vil arbejdsløshedskassen rette henvendelse til arbejdsgiverne  \r\n\r\n for  \r\n\r\n at få oplysningerne.  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Til §&nbsp;2  \r\n\r\n</P>  \r\n\r\n<P class=\"NormalInd\">  \r\n\r\n Til brug for arbejdsløshedskassens beregning af ydelser er  \r\n\r\n det vigtigt, at arbejdsgiveren hurtigt fremsender oplysningerne. Det er  \r\n\r\n derfor  \r\n\r\n i §&nbsp;2, stk.&nbsp;2, fastsat, at arbejdsgiveren skal give oplysningerne  \r\n\r\n senest 3 hverdage efter, at der er fremsat begæring herom.  \r\n\r\n</P>  \r\n\r\n<P class=\"NormalInd\">  \r\n\r\n Om rykkerprocedure og politianmeldelse se nedenfor til  \r\n\r\n §&nbsp;8.  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Til §&nbsp;3  \r\n\r\n</P>  \r\n\r\n<P class=\"NormalInd\">  \r\n\r\n Bestemmelsen giver adgang til, at direktoratet kan rekvirere  \r\n\r\n arbejdsgiveroplysninger til brug for tilsynsvirksomheden. Der kan her fx være  \r\n\r\n tale om, at direktoratet som led i en »krydsrevision« ønsker at sammenholde  \r\n\r\n medlemmets oplysninger om ledighed m.v. med arbejdsgiverens oplysninger om  \r\n\r\n arbejde for at kontrollere, om der er tale om uoverensstemmelser.  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Til §&nbsp;4  \r\n\r\n</P>  \r\n\r\n<P class=\"NormalInd\">  \r\n\r\n §&nbsp;4 vedrører de oplysninger, som arbejdsgiveren har  \r\n\r\n pligt til at give til brug for administrationen af forsikringssystemet, jf.  \r\n\r\n §&nbsp;1, stk.&nbsp;1, og til brug for direktoratets tilsynsvirksomhed, jf.  \r\n\r\n §&nbsp;3, stk.&nbsp;1.  \r\n\r\n</P>  \r\n\r\n<P class=\"NormalInd\">  \r\n\r\n Arbejdsgiveren skal give disse oplysninger inden for en  \r\n\r\n fastsat frist, der dog ikke kan være kortere end 10 hverdage.  \r\n\r\n</P>  \r\n\r\n<P class=\"NormalInd\">  \r\n\r\n Om rykkerprocedure og politianmeldelse se nedenfor til  \r\n\r\n §&nbsp;8.  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Til §&nbsp;5  \r\n\r\n</P>  \r\n\r\n<P class=\"NormalInd\">  \r\n\r\n §&nbsp;5 angiver formen af den dokumentation, som  \r\n\r\n arbejdsgiveren har pligt til at give ifølge §§&nbsp;1-3. Der er fastsat  \r\n\r\n særlige  \r\n\r\n regler i bekendtgørelse nr. 669 af 11. juli 2000 om dagpengegodtgørelse for  \r\n\r\n 1.  \r\n\r\n og 2. ledighedsdag om arbejdsgiverdokumentationens form ved arbejdsgiverens  \r\n\r\n betaling af dagpengegodtgørelse for 1. og 2. ledighedsdag.  \r\n\r\n</P>  \r\n\r\n<P class=\"NormalInd\">  \r\n\r\n Ifølge §&nbsp;5 skal man som udgangspunkt anvende lønsedler  \r\n\r\n som arbejdsgiverdokumentation.  \r\n\r\n</P>  \r\n\r\n<P class=\"NormalInd\">  \r\n\r\n Kun i tilfælde, hvor lønsedlerne ikke foreligger, eller hvor  \r\n\r\n lønsedlerne ikke indeholder de nødvendige oplysninger, skal der indhentes  \r\n\r\n nærmere oplysninger fra arbejdsgiveren. Disse oplysninger kan indhentes på  \r\n\r\n særlige blanketter, der er udarbejdet eller godkendt af direktøren for  \r\n\r\n Arbejdsdirektoratet.  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Arbejdsgiverens  \r\n\r\n pligt til at oplyse om betaling af dagpengegodtgørelse for 1. og 2.  \r\n\r\n ledighedsdag  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Til §&nbsp;6  \r\n\r\n</P>  \r\n\r\n<P class=\"NormalInd\">  \r\n\r\n Det følger af loven, at en arbejdsgiver højst skal udbetale  \r\n\r\n dagpengegodtgørelse for 1. og 2. ledighedsdag 16 gange til det samme medlem i  \r\n\r\n løbet af et kalenderår.  \r\n\r\n</P>  \r\n\r\n<P class=\"NormalInd\">  \r\n\r\n For så vidt angår de nærmere regler herom, herunder reglerne  \r\n\r\n om arbejdsgiverens oplysningspligt, henvises til bekendtgørelse om  \r\n\r\n dagpengegodtgørelse for 1. og 2. ledighedsdag og vejledningen hertil.  \r\n\r\n</P>  \r\n\r\n<P class=\"NormalInd\">  \r\n\r\n Hvis en lønseddel rent undtagelsesvis ikke opfylder lovens  \r\n\r\n krav, kan en særskilt erklæring om, at medlemmet har modtaget  \r\n\r\n dagpengegodtgørelse 16 gange i kalenderåret, anvendes som dokumentation.  \r\n\r\n</P>  \r\n\r\n<P class=\"NormalInd\">  \r\n\r\n For så vidt angår andre tilfælde, hvor en arbejdsgivers  \r\n\r\n pligt til at betale er bortfaldet, kan dette fx dokumenteres ved udfyldelse  \r\n\r\n af  \r\n\r\n den erklæring, der er optrykt som bilag 1 til ovennævnte bekendtgørelse.  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Arbejdsgiverens  \r\n\r\n pligt til at føre daglige registreringer (logbog) over beskæftigede i  \r\n\r\n virksomheden  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Til §&nbsp;7  \r\n\r\n</P>  \r\n\r\n<P class=\"NormalInd\">  \r\n\r\n Arbejdsdirektoratet kan pålægge en arbejdsgiver at føre  \r\n\r\n daglige registreringer (logbog) over beskæftigede i virksomheden.  \r\n\r\n</P>  \r\n\r\n<P class=\"NormalInd\">  \r\n\r\n Det bemærkes, at de statslige told- og skattemyndigheder og  \r\n\r\n kommunerne har en tilsvarende hjemmel til at pålægge en arbejdsgiver at føre  \r\n\r\n logbog. Det er hensigten, at der vil være et myndighedssamarbejde mellem  \r\n\r\n direktoratet, de statslige told- og skattemyndigheder og kommunerne i  \r\n\r\n forbindelse  \r\n\r\n med, at der føres kontrol af et pålæg om logbog. Arbejdsgiverens  \r\n\r\n registreringer  \r\n\r\n i logbogen kan således blive kontrolleret af de tre myndigheder.  \r\n\r\n</P>  \r\n\r\n<P class=\"NormalInd\">  \r\n\r\n Formålet er at sikre aktuelle oplysninger om ansatte i  \r\n\r\n virksomheder, hvor der under et kontrolbesøg opstår en formodning om misbrug  \r\n\r\n af  \r\n\r\n dagpenge m.v. (og eventuelt sort arbejde), fx fordi en eller flere ansatte  \r\n\r\n oplyser, at de &#148;lige er startet&#148;, &#148;er på prøve&#148; eller  \r\n\r\n lignende.  \r\n\r\n</P>  \r\n\r\n<P class=\"NormalInd\">  \r\n\r\n Registreringen skal i tilsynssammenhæng bruges til bl.a. at  \r\n\r\n kontrollere misbrug med dagpenge m.v., idet oplysningerne i  \r\n\r\n &#148;logbogen&#148; vil  \r\n\r\n kunne sammenholdes med de ansattes ansøgninger om dagpenge m.v.  \r\n\r\n</P>  \r\n\r\n<P class=\"NormalInd\">  \r\n\r\n Registreringen skal foretages hver dag fra beskæftigelsens  \r\n\r\n start. Registreringen kan være enten papirbaseret eller digital. En  \r\n\r\n papirbaseret registrering føres i en autoriseret logbog, som udleveres af  \r\n\r\n direktoratet.  \r\n\r\n</P>  \r\n\r\n<P class=\"NormalInd\">  \r\n\r\n Hvis arbejdsgiveren foretrækker at foretage registreringen  \r\n\r\n af de ansatte digitalt, skal arbejdsgiveren hver dag fremsende en e-mail til  \r\n\r\n direktoratet med oplysninger om de beskæftigede. E-mailen sendes til det  \r\n\r\n journal-nummer, som sagen er oprettet under, og de gældende regler med hensyn  \r\n\r\n til sikker internetkommunikation skal være opfyldt.  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Til §&nbsp;7, stk.&nbsp;2  \r\n\r\n</P>  \r\n\r\n<P class=\"NormalInd\">  \r\n\r\n Et pålæg om at føre logbog skal være skriftligt og skal bl.a.  \r\n\r\n indeholde begrundelse og klagevejledning.  \r\n\r\n</P>  \r\n\r\n<P class=\"NormalInd\">  \r\n\r\n Direktoratet kan under et kontrolbesøg give et pålæg til  \r\n\r\n ejeren eller dennes repræsentant, hvis det konstateres, at virksomheden ikke  \r\n\r\n på  \r\n\r\n anden måde har foretaget registreringer over beskæftigede, fx ved  \r\n\r\n ansættelsesbrev,  \r\n\r\n lønregistreringer m.v.  \r\n\r\n</P>  \r\n\r\n<P class=\"NormalInd\">  \r\n\r\n I andre tilfælde sendes pålægget om at føre logbog  \r\n\r\n efterfølgende til virksomhedens ejer.  \r\n\r\n</P>  \r\n\r\n<P class=\"NormalInd\">  \r\n\r\n Efter modtaget skriftligt pålæg har virksomheden 3 hele  \r\n\r\n hverdage til at iværksætte en daglig registrering af beskæftigede, dvs. hvis  \r\n\r\n et  \r\n\r\n pålæg er modtaget torsdag, skal registreringen senest påbegyndes den  \r\n\r\n efterfølgende onsdag.  \r\n\r\n</P>  \r\n\r\n<P class=\"NormalInd\">  \r\n\r\n Klage over direktoratets pålæg om at føre logbog følger de  \r\n\r\n almindelige klageregler i lov om arbejdsløshedsforsikring m.v., hvorefter  \r\n\r\n direktoratets afgørelse kan påklages til beskæftigelsesministeren efter  \r\n\r\n §&nbsp;99,  \r\n\r\n stk.&nbsp;3.  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Til §&nbsp;7, stk.&nbsp;3  \r\n\r\n</P>  \r\n\r\n<P class=\"NormalInd\">  \r\n\r\n Et pålæg om at føre logbog udløber automatisk efter en  \r\n\r\n periode på 12 måneder.  \r\n\r\n</P>  \r\n\r\n<P class=\"NormalInd\">  \r\n\r\n Ved lukning, bortforpagtning eller overdragelse af  \r\n\r\n virksomheden bortfalder pålægget om logbog.  \r\n\r\n</P>  \r\n\r\n<P class=\"NormalInd\">  \r\n\r\n Hvis direktoratet efter udløb af perioden på 12 måneder ved  \r\n\r\n et genbesøg i virksomheden konstaterer, at der fortsat ikke foretages de  \r\n\r\n nødvendige registreringer over beskæftigede, kan arbejdsgiveren på ny blive  \r\n\r\n pålagt at føre logbog.  \r\n\r\n</P>  \r\n\r\n<P class=\"NormalInd\">  \r\n\r\n En arbejdsgivers tilsidesættelse af et pålæg om at føre  \r\n\r\n logbog eller mangelfuld førelse af logbogen vil medføre politianmeldelse med  \r\n\r\n anmodning om bødestraf, jf. §&nbsp;8.  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Til §&nbsp;7, stk.&nbsp;4  \r\n\r\n</P>  \r\n\r\n<P class=\"NormalInd\">  \r\n\r\n I bestemmelsen er det fastsat, hvilke oplysninger den  \r\n\r\n daglige registrering af beskæftigede den pågældende dag skal indeholde. Alle,  \r\n\r\n der er beskæftiget i virksomheden den pågældende dag, skal registreres,  \r\n\r\n uanset  \r\n\r\n om der udbetales løn for arbejdet, og uanset om arbejdet er af begrænset  \r\n\r\n omfang, eller at den pågældende er ansat &#148;på prøve&#148;, &#148;i  \r\n\r\n aktivering&#148; eller  \r\n\r\n lignende.  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Til §&nbsp;7, stk.&nbsp;5  \r\n\r\n</P>  \r\n\r\n<P class=\"NormalInd\">  \r\n\r\n Bestemmelsen indebærer, at direktoratet til enhver tid kan  \r\n\r\n kræve at få forevist en opdateret registrering over beskæftigede i  \r\n\r\n virksomheden  \r\n\r\n enten i forbindelse med kontrolbesøg i virksomheden eller ved skriftlig  \r\n\r\n anmodning om fremsendelse af registreringer for en given periode.  \r\n\r\n</P>  \r\n\r\n<P class=\"NormalInd\">  \r\n\r\n Der er fastsat en opbevaringspligt for arbejdsgiver af de  \r\n\r\n daglige registreringer over beskæftigede på 5 år efter regnskabsårets udløb.  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Straffebestemmelse  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Til §&nbsp;8  \r\n\r\n</P>  \r\n\r\n<P class=\"NormalInd\">  \r\n\r\n Arbejdsløshedsforsikringslovens §&nbsp;101 fastslår, at en  \r\n\r\n arbejdsgiver, som ikke opfylder sin pligt til at afgive oplysninger til brug  \r\n\r\n for administrationen af forsikringssystemet i henhold til lovens §&nbsp;91,  \r\n\r\n straffes med bøde.  \r\n\r\n</P>  \r\n\r\n<P class=\"NormalInd\">  \r\n\r\n Endvidere fastslår lovens §&nbsp;102 bl.a., at en  \r\n\r\n arbejdsgiver, som ikke opfylder sin pligt til at afgive oplysninger om  \r\n\r\n dagpengegodtgørelser på hver lønseddel i henhold til lovens §&nbsp;90 a,  \r\n\r\n straffes med bøde.  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Indgivelse af  \r\n\r\n politianmeldelse i henhold til lovens §&nbsp;101 for overtrædelse af  \r\n\r\n bekendtgørelsens §§&nbsp;1 &#150; 3 (arbejdsgiverens oplysningspligt)  \r\n\r\n</P>  \r\n\r\n<P class=\"NormalInd\">  \r\n\r\n Overtræder en arbejdsgiver bekendtgørelsens §§&nbsp;1-3, kan  \r\n\r\n arbejdsgiveren ifølge lovens §&nbsp;101 politianmeldes.  \r\n\r\n</P>  \r\n\r\n<P class=\"NormalInd\">  \r\n\r\n Direktoratet går dog ud fra, at det som udgangspunkt vil  \r\n\r\n være muligt gennem forhandling med en arbejdsgiver at tilvejebringe de  \r\n\r\n nødvendige oplysninger.  \r\n\r\n</P>  \r\n\r\n<P class=\"NormalInd\">  \r\n\r\n Direktoratet skal i den forbindelse indskærpe over for  \r\n\r\n arbejdsløshedskassen, at den i størst muligt omfang begrænser arbejdsgiverens  \r\n\r\n oplysningspligt til at omfatte de nødvendige oplysninger, og at den på de  \r\n\r\n relevante blanketter til rekvirering af arbejdsgiveroplysninger præcist  \r\n\r\n angiver  \r\n\r\n for hvilke(n) periode(r), der ønskes oplysninger.  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Retningslinier for  \r\n\r\n tilfælde, hvor henvendelse til en arbejdsgiver om oplysninger om løn,  \r\n\r\n beskæftigelse m.v. sker forgæves.  \r\n\r\n</P>  \r\n\r\n<P class=\"NormalInd\">  \r\n\r\n<B>  \r\n\r\n 1.  \r\n\r\n</B>  \r\n\r\n Hvis de i  \r\n\r\n bekendtgørelsens §&nbsp;2 omhandlede lønoplysninger m.v.  \r\n\r\n (arbejdsgivererklæring  \r\n\r\n eller lønsedler) ikke kommer frem senest  \r\n\r\n<I>  \r\n\r\n 3  \r\n\r\n hverdage  \r\n\r\n</I>  \r\n\r\n efter, at arbejdsløshedskassen har fremsat begæring herom, skal  \r\n\r\n arbejdsløshedskassen  \r\n\r\n på ny ved anbefalet brev rette henvendelse til arbejdsgiveren for at få  \r\n\r\n oplysningerne.  \r\n\r\n</P>  \r\n\r\n<P class=\"NormalInd\">  \r\n\r\n Arbejdsgiveren underrettes samtidig om i det anbefalede  \r\n\r\n brev, at sagen vil blive overgivet til politiet, hvis oplysningerne ikke  \r\n\r\n kommer  \r\n\r\n frem senest  \r\n\r\n<I>  \r\n\r\n 3 hverdage  \r\n\r\n</I>  \r\n\r\n efter, at den  \r\n\r\n nye begæring er fremsat.  \r\n\r\n</P>  \r\n\r\n<P class=\"NormalInd\">  \r\n\r\n<B>  \r\n\r\n 2.  \r\n\r\n</B>  \r\n\r\n Hvis de i  \r\n\r\n bekendtgørelsens §&nbsp;1 omhandlede oplysninger ikke kommer frem inden den  \r\n\r\n fastsatte frist, jf. §&nbsp;4, skal arbejdsløshedskassen på ny ved anbefalet  \r\n\r\n brev rette henvendelse til arbejdsgiveren for at få de ønskede oplysninger.  \r\n\r\n</P>  \r\n\r\n<P class=\"NormalInd\">  \r\n\r\n Arbejdsgiveren underrettes samtidig om i det anbefalede  \r\n\r\n brev, at sagen vil blive overgivet til politiet, hvis oplysningerne ikke  \r\n\r\n kommer  \r\n\r\n frem senest  \r\n\r\n<I>  \r\n\r\n 5 hverdage  \r\n\r\n</I>  \r\n\r\n efter, at den  \r\n\r\n nye begæring er fremsat.  \r\n\r\n</P>  \r\n\r\n<P class=\"NormalInd\">  \r\n\r\n<B>  \r\n\r\n 3.  \r\n\r\n</B>  \r\n\r\n Er  \r\n\r\n oplysningerne i punkterne 1 og 2 fortsat ikke kommet frem efter fristernes  \r\n\r\n udløb, skal arbejdsløshedskassen indgive politianmeldelse i henhold til  \r\n\r\n arbejdsløshedsforsikringslovens §&nbsp;101. Samtidig kan arbejdsløshedskassen  \r\n\r\n anmode om, at arbejdsgiveren, hvis det er nødvendigt, under tvang af  \r\n\r\n fortløbende bøder i henhold til retsplejelovens §&nbsp;997, stk.&nbsp;3,  \r\n\r\n tilpligtes at fremsende oplysningerne.  \r\n\r\n</P>  \r\n\r\n<P class=\"NormalInd\">  \r\n\r\n<B>  \r\n\r\n 4.  \r\n\r\n</B>  \r\n\r\n Politianmeldelsen  \r\n\r\n<B>  \r\n\r\n skal  \r\n\r\n</B>  \r\n\r\n være ledsaget  \r\n\r\n af dokumentation for, at arbejdsløshedskassen mindst to gange over for  \r\n\r\n arbejdsgiveren har fremsat begæring om afgivelse af oplysningerne.  \r\n\r\n</P>  \r\n\r\n<P class=\"NormalInd\">  \r\n\r\n<B>  \r\n\r\n 5.  \r\n\r\n</B>  \r\n\r\n Arbejdsløshedskassen underretter skriftligt arbejdsgiveren om den foretagne  \r\n\r\n politianmeldelse.  \r\n\r\n</P>  \r\n\r\n<P class=\"NormalInd\">  \r\n\r\n Opmærksomheden henledes i øvrigt på,  \r\n\r\n</P>  \r\n\r\n<P class=\"Nummer\">  \r\n\r\n<I>  \r\n\r\n at  \r\n\r\n</I>  \r\n\r\n &#9;  \r\n\r\n begæringen om oplysninger anses for fremsat  \r\n\r\n over for arbejdsgiveren, når begæringen er kommet frem til arbejdsgiveren, og  \r\n\r\n</P>  \r\n\r\n<P class=\"Nummer\">  \r\n\r\n<I>  \r\n\r\n at  \r\n\r\n</I>  \r\n\r\n &#9;  \r\n\r\n dage, hvor virksomhedens lønadministration  \r\n\r\n eller lignende er lukket, fx på grund af ferie, forlænger de oven for nævnte  \r\n\r\n frister.  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Fastsættelse af  \r\n\r\n bødestraf og anvendelse af tvangsbøder  \r\n\r\n</P>  \r\n\r\n<P class=\"NormalInd\">  \r\n\r\n I tilfælde, hvor det er nødvendigt at foretage  \r\n\r\n politianmeldelse af en arbejdsgiver i henhold til lovens §&nbsp;101, bør der  \r\n\r\n fastsættes en bødestraf på 3 gange den maksimale dagpengesats for  \r\n\r\n fuldtidsforsikrede  \r\n\r\n medlemmer, afrundet til nærmeste hele hundrede kroner.  \r\n\r\n</P>  \r\n\r\n<P class=\"NormalInd\">  \r\n\r\n Der bør som hovedregel stilles krav om pålæg af bøde, uanset  \r\n\r\n om arbejdsgiveren - efter at politiet er inddraget i sagen - efterfølgende  \r\n\r\n berigtiger  \r\n\r\n forholdet.  \r\n\r\n</P>  \r\n\r\n<P class=\"NormalInd\">  \r\n\r\n Direktoratet anmoder derfor arbejdsløshedskassen om ved  \r\n\r\n politianmeldelse at stille forslag om bødepåstand i overensstemmelse med  \r\n\r\n foranstående.  \r\n\r\n</P>  \r\n\r\n<P class=\"NormalInd\">  \r\n\r\n Det fremgår af retsplejelovens §&nbsp;997, stk.&nbsp;3, at  \r\n\r\n man, når nogen ved dom pålægges at opfylde en forpligtelse mod det  \r\n\r\n offentlige,  \r\n\r\n som tvangsmiddel kan fastsætte en fortløbende bøde, der tilfalder  \r\n\r\n statskassen.  \r\n\r\n</P>  \r\n\r\n<P class=\"NormalInd\">  \r\n\r\n Det er direktoratets opfattelse, at denne bestemmelse i  \r\n\r\n retsplejeloven, hvorved der ved dom er mulighed for under tvang af  \r\n\r\n fortløbende  \r\n\r\n bøder at pålægge en arbejdsgiver at opfylde hans oplysningspligt i henhold  \r\n\r\n til  \r\n\r\n arbejdsløshedsforsikringslovens §&nbsp;91, bør tages i anvendelse i de  \r\n\r\n formentlig meget få tilfælde, hvor en arbejdsgiver, efter at politiet har  \r\n\r\n fremsat anmodning herom, fortsat nægter at fremkomme med de ønskede  \r\n\r\n oplysninger.  \r\n\r\n</P>  \r\n\r\n<P class=\"NormalInd\">  \r\n\r\n Direktoratet finder, at der bør fastsættes fortløbende  \r\n\r\n ugentlige bøder, der svarer til 1 gang den maksimale dagpengesats for  \r\n\r\n fuldtidsforsikrede medlemmer, afrundet til nærmeste hele hundrede kroner.  \r\n\r\n</P>  \r\n\r\n<P class=\"NormalInd\">  \r\n\r\n Der bør i disse tilfælde efter direktoratets opfattelse  \r\n\r\n således dels nedlægges bødepåstand i henhold til  \r\n\r\n arbejdsløshedsforsikringslovens §&nbsp;101, stk.&nbsp;1, samt dels nedlægges  \r\n\r\n påstand om fortløbende bøder i henhold til retsplejelovens §&nbsp;997,  \r\n\r\n stk.&nbsp;3.  \r\n\r\n</P>  \r\n\r\n<P class=\"NormalInd\">  \r\n\r\n Det bemærkes, at direktoratet er af den opfattelse, at  \r\n\r\n omhandlede bestemmelse også bør finde anvendelse i de tilfælde, hvor en  \r\n\r\n arbejdsløshedskasse politianmelder en arbejdsgiver i henhold til  \r\n\r\n arbejsløshedsforsikringslovens  \r\n\r\n §&nbsp;101, stk.&nbsp;1.  \r\n\r\n</P>  \r\n\r\n<P class=\"NormalInd\">  \r\n\r\n Direktoratet anmoder derfor arbejdsløshedskassen om i  \r\n\r\n forbindelse med en politianmeldelse af en arbejdsgiver  \r\n\r\n<I>  \r\n\r\n at henlede  \r\n\r\n</I>  \r\n\r\n politiets opmærksomhed på denne bestemmelse i  \r\n\r\n retsplejeloven med bemærkning om, at bestemmelsen om nødvendigt tages i  \r\n\r\n anvendelse.  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Indgivelse af  \r\n\r\n politianmeldelse i henhold til lovens §&nbsp;102 for overtrædelse af  \r\n\r\n bekendtgørelsens §&nbsp;6 (oplysning om dagpengegodtgørelse)  \r\n\r\n</P>  \r\n\r\n<P class=\"NormalInd\">  \r\n\r\n Opfylder en arbejdsgiver ikke sin pligt til at oplyse om  \r\n\r\n udbetaling af dagpengegodtgørelse efter §&nbsp;90 a, i lov om  \r\n\r\n arbejdsløshedsforsikring m.v., kan arbejdsgiveren ifølge lovens §&nbsp;102  \r\n\r\n politianmeldes.  \r\n\r\n</P>  \r\n\r\n<P class=\"NormalInd\">  \r\n\r\n I tilfælde, hvor der er indgivet politianmeldelse i henhold  \r\n\r\n til lovens §&nbsp;102, bør der nedlægges påstand om en individuelt fastsat  \r\n\r\n bøde  \r\n\r\n for den enkelte arbejdsgiver.  \r\n\r\n</P>  \r\n\r\n<P class=\"NormalInd\">  \r\n\r\n Der bør som hovedregel nedlægges påstand om bødestraf,  \r\n\r\n uanset om arbejdsgiveren - efter at politiet er inddraget i sagen -  \r\n\r\n efterfølgende berigtiger forholdet.  \r\n\r\n</P>  \r\n\r\n<P class=\"NormalInd\">  \r\n\r\n Endvidere finder direktoratet, at der i de tilfælde, hvor en  \r\n\r\n arbejdsgiver, efter at politiet har fremsat anmodning herom, fortsat nægter  \r\n\r\n at  \r\n\r\n indrette sine lønsedler i overensstemmelse med kravene i §&nbsp;90 a, i lov  \r\n\r\n om  \r\n\r\n arbejdsløshedsforsikring m.v., bør nedlægges påstand om tvangsbøder efter  \r\n\r\n retsplejelovens §&nbsp;997, stk.&nbsp;3.  \r\n\r\n</P>  \r\n\r\n<P class=\"NormalInd\">  \r\n\r\n Tvangsbøderne bør fastsættes individuelt for den enkelte  \r\n\r\n arbejdsgiver.  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Indgivelse af  \r\n\r\n politianmeldelse i henhold til lovens §&nbsp;101 for overtrædelse af  \r\n\r\n bekendtgørelsens §&nbsp;7 (pålæg om logbog)  \r\n\r\n</P>  \r\n\r\n<P class=\"NormalInd\">  \r\n\r\n En arbejdsgiver, der ikke efterkommer direktoratets pålæg om  \r\n\r\n at føre logbog, straffes med bøde i henhold til lovens §&nbsp;101.  \r\n\r\n</P>  \r\n\r\n<P class=\"NormalInd\">  \r\n\r\n En arbejdsgiver, der er blevet pålagt at føre logbog af  \r\n\r\n direktoratet, og som på direktoratets efterfølgende begæring ikke kan  \r\n\r\n fremvise  \r\n\r\n en opdateret logbog, der opfylder kravene i bekendtgørelsens §&nbsp;7,  \r\n\r\n stk.&nbsp;4, om virksomhedens ansatte, anmeldes af direktoratet til politiet  \r\n\r\n for overtrædelse af arbejdsløshedsforsikringslovens §&nbsp;91, stk.&nbsp;4.  \r\n\r\n</P>  \r\n\r\n<P class=\"NormalInd\">  \r\n\r\n Direktoratet vil som udgangspunkt foretage kontrolbesøg i  \r\n\r\n virksomheder, der har fået pålæg om at føre logbog, men direktoratet kan også  \r\n\r\n anmode om at få logbogen fremsendt til kontrol af, om arbejdsgiveren  \r\n\r\n efterkommer pålægget.  \r\n\r\n</P>  \r\n\r\n<P class=\"NormalInd\">  \r\n\r\n En arbejdsgiver, der ikke kan fremvise en opdateret logbog,  \r\n\r\n vil skriftligt blive orienteret om, at sagen vil blive overgivet til politiet  \r\n\r\n med henblik på, at arbejdsgiveren pålægges en bøde.  \r\n\r\n</P>  \r\n\r\n<P class=\"NormalInd\">  \r\n\r\n Direktoratet skal sammen med anmeldelsen til politiet fremsende  \r\n\r\n dokumentation for, at arbejdsgiveren er pålagt at føre logbog samt  \r\n\r\n dokumentation for, at kravet ikke er efterkommet.  \r\n\r\n</P>  \r\n\r\n<P class=\"NormalInd\">  \r\n\r\n Direktoratet vil som hovedregel stille krav om pålæg af  \r\n\r\n bøde, uanset om arbejdsgiveren &#150; efter at politiet er inddraget i sagen  \r\n\r\n &#150; efterfølgende  \r\n\r\n kan fremvise en logbog.  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Fastsættelse af  \r\n\r\n bødestraf og anvendelse af tvangsbøder  \r\n\r\n</P>  \r\n\r\n<P class=\"NormalInd\">  \r\n\r\n I tilfælde, hvor det er nødvendigt at foretage  \r\n\r\n politianmeldelse af en arbejdsgiver i henhold til  \r\n\r\n arbejdsløshedsforsikringslovens  \r\n\r\n §&nbsp;101, indstiller direktoratet til politiet, at der fastsættes en  \r\n\r\n bødestraf på 8 gange den maksimale dagpengesats for fuldtidsforsikrede  \r\n\r\n medlemmer, afrundet til nærmeste hele hundrede kroner.  \r\n\r\n</P>  \r\n\r\n<P class=\"NormalInd\">  \r\n\r\n I retsplejelovens §&nbsp;997, stk.&nbsp;3, er der endvidere  \r\n\r\n mulighed for at fastsætte tvangsbøder, indtil arbejdsgiveren opfylder  \r\n\r\n direktoratets krav om logbog.  \r\n\r\n</P>  \r\n\r\n<P class=\"NormalInd\">  \r\n\r\n Direktoratet vil derfor samtidig indstille til politiet, at  \r\n\r\n arbejdsgiveren fortløbende pålægges ugentlige tvangsbøder, der udgør 2 gange  \r\n\r\n den maksimale dagpengesats for fuldtidsforsikrede medlemmer, afrundet til  \r\n\r\n nærmeste hele hundrede kroner.  \r\n\r\n</P>  \r\n\r\n<P class=\"Tekstoverskrift\" align=\"left\" style='text-align:left'>  \r\n\r\n Til § 9  \r\n\r\n</P>  \r\n\r\n<P class=\"NormalInd\">  \r\n\r\n Denne vejledning erstatter vejledning nr. 207 af 20.  \r\n\r\n december 1995.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Arbejdsdirektoratet, den 7. juni  \r\n\r\n 2005</I></P>  \r\n\r\n<P CLASS=SIGN1 ALIGN=\"CENTER\">Susanne Bærentzen</P>  \r\n\r\n<P CLASS=SIGN2 ALIGN=\"RIGHT\">/Yvonne Olesen</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/06/2005"
        },
        {
            "displayName": "Accession",
            "displayValue": "C20050003960"
        },
        {
            "displayName": "Entydig dokumentidentifikation",
            "displayValue": "BE001308"
        },
        {
            "displayName": "Dato for førstegangsindlæggelse",
            "displayValue": "14/06/2005"
        },
        {
            "displayName": "Dato for indlæggelse",
            "displayValue": "20/08/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "39"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "07/06/2005"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Arbejdsdirektoratet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsdirektoratet, j.nr. 05-22-0013"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}