{
    "id": 105635,
    "title": "1995 BRL 217   BERETNING OVER FORSLAG TIL LOV OM OPHÆVELSE AF LOV OM FILMCENSUR OG AF LOV   OM MÆRKNING AF VIDEOGRAMMER    NR L 217 1995-96, 1. SAMLING ",
    "documentTypeId": "440",
    "isSagsforlobPeriodValid": false,
    "shortName": "1995/1 BRL 217",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BRL 217 </P>  \r\n\r\n<P></P>  \r\n\r\n<P>Beretning over Forslag til lov om ophævelse af lov om filmcensur og af lov  \r\n\r\n om mærkning af videogrammer <BR>  \r\n\r\n Nr L 217 1995-96, 1. samling </P>  \r\n\r\n<P></P>  \r\n\r\n<P>Afgivet af Kulturudvalget </P>  \r\n\r\n<P></P>  \r\n\r\n<P>Afgivet: 19960530 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder. </P>  \r\n\r\n<P>Kulturministeren har over for udvalget oplyst følgende: </P>  \r\n\r\n<P>Under 1. behandling af forslaget til lov om ophævelse af lov om filmcensur  \r\n\r\n og af lov om mærkning af videogrammer viste det sig, at et flertal af  \r\n\r\n partierne ikke fandt de nugældende regler tidssvarende. På den baggrund kunne  \r\n\r\n det være en ide, at der i lovforslaget om ny filmlov fastsættes bestemmelser  \r\n\r\n om oprettelse af et medieråd for børn og unge. </P>  \r\n\r\n<P>Hovedelementer i nyordningen er: </P>  \r\n\r\n<P>Lov om filmcensur og lov om mærkning af videogrammer ophæves, og der  \r\n\r\n oprettes et rådgivningsorgan med repræsentanter for branchen,  \r\n\r\n psykologer/pædagoger m.fl., der skal vejlede forældrene om film, videogrammer  \r\n\r\n og andre levende billeders egnethed for børn og unge. Det vil sige, at  \r\n\r\n kredsen, der skal vejlede om filmene m.v., bliver udvidet. I dag er det alene  \r\n\r\n filmcensorerne, der vurderer filmene. </P>  \r\n\r\n<P>Ordningen skal have vejledende karakter. </P>  \r\n\r\n<P>Det skal være obligatorisk at mærke eller på anden måde oplyse om filmenes  \r\n\r\n egnethed, det vil sige bøde for ikke at mærke videogrammer. </P>  \r\n\r\n<P>På baggrund af rådets indstillinger udarbejdes der regler om  \r\n\r\n mærkningsbestemmelsernes udformning og om aldersgrænser. </P>  \r\n\r\n<P>Der opkræves gebyr for de film, der skal vurderes. </P>  \r\n\r\n<P>Rådet får derudover til opgave at rådgive og bistå ministeren om films  \r\n\r\n egnethed for børn og unge og kan på eget initiativ behandle ethvert spørgsmål  \r\n\r\n herom. </P>  \r\n\r\n<P>Der knyttes et sekretariat til rådet. </P>  \r\n\r\n<P>Ankenævnet nedlægges. </P>  \r\n\r\n<P>Ved den foreslåede model er det ikke længere &#187;videosælgeren&#171;,  \r\n\r\n der skal tage stilling til, om de pågældende børn opfylder alderskravene. Det  \r\n\r\n er herefter alene forældrenes ansvar, om børn og unge f.eks. ser  \r\n\r\n &#187;uegnede&#171; film i biografen eller lejer &#187;uegnede&#171;  \r\n\r\n videogrammer. Forslaget indebærer også, at der alene er bødestraf for at  \r\n\r\n undlade mærkning, annoncering og lign. af filmene. </P>  \r\n\r\n<P>Branchen har tilkendegivet, at der er tilfredshed med de obligatoriske  \r\n\r\n regler om mærkning, som blev udarbejdet i et samarbejde mellem branchen og  \r\n\r\n ministeriet i forbindelse med lov om mærkning af videogrammer. Det er derfor  \r\n\r\n planen, at samarbejdet herom skal udbygges yderligere med henblik på en  \r\n\r\n styrkelse af oplysningsvirksomheden over for forældrene. </P>  \r\n\r\n<P>Som det fremgår ovenfor, foreslås bestemmelserne om rådets oprettelse m.v.  \r\n\r\n indarbejdet i lovforslaget om filminstitutionernes organisationsstruktur, som  \r\n\r\n forventes vedtaget i næste folketingsår. </P>  \r\n\r\n<P>Herefter kan et <I>flertal</I> (udvalget med undtagelse af Socialistisk  \r\n\r\n Folkepartis medlemmer) tilslutte sig det af kulturministeren anførte.  \r\n\r\n Flertallet er bekendt med, at Fremskridtspartiet som forslagsstillere  \r\n\r\n ligeledes kan tilslutte sig kulturministerens udtalelser i denne beretning.  \r\n\r\n</P>  \r\n\r\n<P>Et <I>mindretal</I> (Socialistisk Folkepartis medlemmer af udvalget)  \r\n\r\n afviser lovforslaget, fordi den gældende lov på området efter SF's mening  \r\n\r\n ikke er udtryk for censur, men for en rimelig beskyttelse af børn og unge og  \r\n\r\n en rimelig anvisning til forældre og andre voksne, der har med børn at gøre.  \r\n\r\n Børn ser meget vold i tv og på video i dag, og mange voksne er ligeglade med,  \r\n\r\n at børnene udsættes for disse ofte skræmmende oplevelser. Det er efter SF's  \r\n\r\n mening helt forkert, at man af den grund fra ansvarlig politisk side vil  \r\n\r\n opgive den smule beskyttelse og den respekt for børns integritet, som kan  \r\n\r\n ligge i den gældende lovgivning. SF henviser i denne forbindelse til  \r\n\r\n Børnerådets indvendinger mod lovforslaget. </P>  \r\n\r\n<P>Det er også uacceptabelt, at forslagsstillerne tager afstand fra, at den  \r\n\r\n gældende lovgivning gør billetsælgere i biografer og ekspedienter, der  \r\n\r\n udlejer eller sælger videogrammer, ansvarlige for håndhævelsen af loven, da  \r\n\r\n de naturligvis skal overholde denne lov, ligesom de skal overholde andre  \r\n\r\n love, også selv om det i praksis kan være besværligt for dem. Det er rigtigt,  \r\n\r\n at det kan være svært nok for billetsælgere og ekspedienter at håndhæve den  \r\n\r\n gældende lov, men i dag har de dog en lov at holde sig til. Hvis loven  \r\n\r\n ophæves, pålægges disse mennesker et endnu større ansvar for at vejlede og  \r\n\r\n rådgive børnene, og det er helt uacceptabelt, da billetsælgere og udlejere  \r\n\r\n samtidig er under pres fra anden side for at sælge flere billetter/udleje  \r\n\r\n flere videogrammer. </P>  \r\n\r\n<P>Endelig er det helt uacceptabelt, at det skal overlades til branchen selv  \r\n\r\n at vurdere og anbefale filmene, da dette er at overlade området helt til  \r\n\r\n kommercielle interesser. </P>  \r\n\r\n<P>Hvis den gældende lov skal ændres, kunne man overveje at lade  \r\n\r\n &#187;censuren&#171; stoppe ved 12 år, altså udelade censur for 12-16-årige.  \r\n\r\n</P>  \r\n\r\n<P>P.u.v. </P>  \r\n\r\n<P>Hanne Andersen </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "05/07/1996"
        },
        {
            "displayName": "Accession",
            "displayValue": "199516K00217"
        },
        {
            "displayName": "Entydig dokumentidentifikation",
            "displayValue": "CL006517"
        },
        {
            "displayName": "Dato for førstegangsindlæggelse",
            "displayValue": "05/07/1996"
        },
        {
            "displayName": "Dato for indlæggelse",
            "displayValue": "05/07/1996"
        },
        {
            "displayName": "Dokumenttype",
            "displayValue": "Beretning over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "217"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}