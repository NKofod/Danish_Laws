{
    "id": 143372,
    "title": "Kræftfremkaldende udstødningsgasser i drive-in-hal",
    "documentTypeId": "240",
    "isSagsforlobPeriodValid": true,
    "shortName": "KEN nr 9515 af 29/08/2012",
    "documentHtml": "<div class=\"bjelke\">Den fulde tekst</div><p class=\"Titel2\">Kræftfremkaldende udstødningsgasser i drive-in-hal</p>\r\n<div class=\"Resume\">\r\n   <p class=\"TekstGenerel\">Arbejdstilsynet havde givet påbud til en virksomhed, hvor ansatte arbejder i en drive-in-hal uden mekanisk ventilation. I Hallen kørte både dieseltrucks og kundebiler.</p>\r\n   <p class=\"TekstGenerel\">Arbejdsmiljøklagenævnet vurderede, at sagen ikke var tilstrækkeligt oplyst.</p>\r\n   <p class=\"TekstGenerel\">Arbejdsmiljøklagenævnet har praksis for at fastholde påbud om unødig påvirkning med udstødningsgasser fra arbejdskørsel, hvis dette er et fast og tilbagevendende led i udførelsen af arbejdet, og hvis det konkret vurderes at være af et vist omfang. I dette tilfælde var omfanget af kørslen ikke oplyst.</p>\r\n   <p class=\"TekstGenerel\">Arbejdstilsynets påbud omfattede alene kræftfremkaldende udstødningsgasser og Arbejdstilsynet havde ikke oplyst om der blandt kundebilerne var biler med dieselmotor.</p>\r\n   <p class=\"TekstGenerel\">Sagen blev derfor hjemvist.</p>\r\n   <p class=\"TekstGenerel\">Sagen blev vurderet på grundlag af reglerne om arbejdets udførelse.</p>\r\n</div>\r\n<p class=\"Tekst\">[Adressat udeladt]</p>\r\n<p class=\"Tekst\">Arbejdsmiljøklagenævnet har på møde den 28. august 2012 behandlet [navn udeladt]'s klage over Arbejdstilsynets afgørelse af 9. februar 2012. [Navn udeladt] klager over, at [virksomhedens navn udeladt] skal sikre, at ansatte ikke udsættes for unødig påvirkning af kræftfremkaldende udstødningsgasser.</p>\r\n<p class=\"Tekst\">Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p class=\"Tekst\">Arbejdsmiljøklagenævnet hjemviser Arbejdstilsynets afgørelse af 9. februar 2012 om, at [virksomhedens navn udeladt] skal sikre, at ansatte ikke udsættes for unødig påvirkning af kræftfremkaldende udstødningsgasser.</p>\r\n<p class=\"Tekst\">Det betyder, at [virksomhedens navn udeladt] ikke skal sende en tilbagemelding til Arbejdstilsynet.</p>\r\n<p class=\"Overskriftsnummer2\">B E G R U N D E L S E</p>\r\n<p class=\"Tekst\">Arbejdsmiljøklagenævnet vurderer, at sagen ikke er tilstrækkeligt oplyst til, at der kan træffes afgørelse.</p>\r\n<p class=\"Tekst\">Nævnet lægger vægt på, at det er oplyst, at der anvendes dieseltrucks til kørsel inden døre med tungere varer, men det er ikke beskrevet, i hvilket omfang dette forekommer.</p>\r\n<p class=\"Tekst\">Nævnet lægger desuden vægt på, at det er oplyst, at der forekommer kundekørsel i drive-in-hallen, men det er ikke oplyst, i hvilket omfang der er tale om dieseldrevne biler.</p>\r\n<p class=\"Tekst\">På den baggrund er det ikke muligt at tage stilling til, om der er tale om en unødig påvirkning af de ansatte med kræftfremkaldende stoffer.</p>\r\n<p class=\"Tekst\">Nævnet lægger herved vægt på, at Arbejdstilsynet ved påbuddets formulering alene har givet påbud om kræftfremkaldende udstødningsgasser.</p>\r\n<p class=\"Tekst\">Nævnet bemærker, at udstødningsgasser indeholder stoffer og materialer, der er sundhedsskadelige, herunder for eksempel kulilte, kulbrinter, kvælstofoxider, ozon og PAH (Polycykliske aromatiske hydrocarboner). PAH fra dieseludstødning er tillige kræftfremkaldende.</p>\r\n<p class=\"Tekst\">Det er oplyst, at der dagligt i åbningstiden kører cirka 20 biler ind og ud af hallen.</p>\r\n<p class=\"Tekst\">Der anvendes desuden dieseldrevne trucks til kørsel inden døre med tungere varer.</p>\r\n<p class=\"Tekst\">Det er oplyst, at ansatte har arbejdsopgaver i hallen det tidsrum, hvor der også kører kundebiler gennem hallen. Hallen er cirka 75 meter lang og cirka 40 meter bred. Højden på muren er 6 meter og der er 12 meter til kip.</p>\r\n<p class=\"Tekst\">I hallen er indrettet en mindre håndværkerbutik og et mindre butikslager.</p>\r\n<p class=\"Tekst\">Hallen har i hver ende 2 eldrevne porte med portåbninger i størrelsen cirka 6 x 6 meter. Portene står sædvanligvis åbne.</p>\r\n<p class=\"Tekst\">[Navn udeladt] oplyser, at klagen alene omfatter spørgsmålet om kørsel med kundebiler, idet virksomheden vil efterkomme den del af Arbejdstilsynets påbud, der drejer sig om kørsel med dieseltrucks inden døre.</p>\r\n<p class=\"Tekst\">Arbejdstilsynets beskrivelse og begrundelse omfatter både kørsel med dieseltrucks i hallen og kundebiler, der kører i hallen.</p>\r\n<p class=\"Tekst\">Afgørelsen er truffet af et enigt Arbejdsmiljøklagenævn.</p>\r\n<p class=\"Overskriftsnummer2\">R E G L E R</p>\r\n<p class=\"Tekst\">Arbejdsmiljøklagenævnet har ved afgørelsen benyttet følgende regler:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om arbejdets udførelse:</p>\r\n   <p class=\"Liste2\">\r\n      <span class=\"Liste2Nr\">•</span> § 38, stk. 1 og § 39, stk. 1, nr. 1, i lov om arbejdsmiljø, jf. lovbekendtgørelse nr. 1072 af 7. september 2010</p>\r\n   <p class=\"Liste2\">\r\n      <span class=\"Liste2Nr\">•</span> § 16, i Arbejdstilsynets bekendtgørelse nr. 559 af 17. juni 2004 om arbejdets udførelse.</p>\r\n   <p class=\"Liste1\">\r\n      <span class=\"Liste1Nr\">–</span> Om Arbejdstilsynets ret til at træffe afgørelse:</p>\r\n   <p class=\"Liste2\">\r\n      <span class=\"Liste2Nr\">•</span> § 77, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.</p>\r\n</p>\r\n<p class=\"Tekst\">Reglerne kan læses på de følgende sider.</p>\r\n<p class=\"Overskriftsnummer2\">O P L Y S N I N G E R N E  I  S A G E N</p>\r\n<p class=\"Tekst\">Sagen er afgjort på grundlag af de dokumenter, som klagenævnet har modtaget fra Arbejdstilsynet, breve af 25. april 2012 og 31. juli 2012 fra [navn udeladt] samt Arbejdstilsynet udtalelse af 2. juli 2012.</p>\r\n<p class=\"Overskriftsnummer2\">På klagenævnets vegne</p>\r\n<p class=\"Overskriftsnummer2\">[navn udeladt]</p>\r\n<p class=\"Overskriftsnummer1\" style=\"text-align: left;\">Kopi til</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> [Adressat udeladt]</p>\r\n   <p class=\"Liste1\">\r\n      <span class=\"Liste1Nr\">–</span> [Adressat udeladt]</p>\r\n   <p class=\"Liste1\">\r\n      <span class=\"Liste1Nr\">–</span> Arbejdstilsynet</p>\r\n</p>\r\n<p class=\"Overskriftsnummer1\" style=\"text-align: left;\">Regler</p>\r\n<p class=\"Overskriftsnummer1\" style=\"text-align: left;\">Lov om arbejdsmiljø, jf. lovbekendtgørelse nr. 1072 af 7. september 2010</p>\r\n<p class=\"Tekst\">…</p>\r\n<p class=\"Overskriftsnummer1\">Kapitel 5</p>\r\n<p class=\"Overskriftsnummer1\">Arbejdets udførelse</p>\r\n<p class=\"Paragraftekst\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"Stk\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"Paragraftekst\">\r\n   <span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\r\n   <p class=\"Liste1\">\r\n      <span class=\"Liste1Nr\">2)</span> forbud mod særligt farlige arbejder, arbejdsprocesser og -metoder,</p>\r\n   <p class=\"Liste1\">\r\n      <span class=\"Liste1Nr\">3)</span> opslag eller egnet markering.</p>\r\n</p>\r\n<p class=\"Stk\">\r\n   <span class=\"Italic\">Stk. 2.</span> Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.</p>\r\n<p class=\"Tekst\">…</p>\r\n<p class=\"Overskriftsnummer1\">Kapitel 13</p>\r\n<p class=\"Overskriftsnummer1\">Arbejdstilsynet</p>\r\n<p class=\"Tekst\">…</p>\r\n<p class=\"Paragraftekst\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"Stk\">\r\n   <span class=\"Italic\">Stk. 2.</span> …</p>\r\n<p class=\"Overskriftsnummer1\" style=\"text-align: left;\">Arbejdstilsynets bekendtgørelse nr. 559 af 17. juni 2004 om arbejdets udførelse</p>\r\n<p class=\"Tekst\">…</p>\r\n<p class=\"Overskriftsnummer1\">Kapitel 3</p>\r\n<p class=\"Overskriftsnummer1\">Arbejdets udførelse</p>\r\n<p class=\"Tekst\">…</p>\r\n<p class=\"Overskriftsnummer1\">Særlige krav</p>\r\n<p class=\"Tekst\">…</p>\r\n<p class=\"Paragraftekst\">\r\n   <span class=\"Bold\">§ 16.</span> Unødig påvirkning fra stoffer og materialer skal undgås. Påvirkningen fra stoffer og materialer under arbejdet skal derfor nedbringes så meget, som det er rimeligt under hensyntagen til den tekniske udvikling, og fastsatte grænseværdier skal overholdes.</p>\r\n<p class=\"Tekst\">…</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/10/2012"
        },
        {
            "displayName": "Accession",
            "displayValue": "W20120951525"
        },
        {
            "displayName": "Entydig dokumentidentifikation",
            "displayValue": "BE005190"
        },
        {
            "displayName": "Dato for indlæggelse",
            "displayValue": "27/10/2012"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9515"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "29/08/2012"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "7000314-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}