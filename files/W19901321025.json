{
    "id": 39581,
    "title": "Uddannelseskrav - ejendomme mellem 30 og 50 ha ",
    "documentTypeId": "240",
    "isSagsforlobPeriodValid": false,
    "shortName": "KEN nr 13210 af 05/03/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Der meddeltes tilladelse til erhvervelse af en landbrugsejendom af  \r\n\r\n areal ca. 33 ha, uanset at ansøger ikke opfyldte landbrugslovens krav om en  \r\n\r\n landmandsuddannelse. Tilladelsen var begrundet med, at der kan dispenseres  \r\n\r\n fra dette krav for ejendomme i intervallet 30-50 ha, medmindre der i området  \r\n\r\n er særlig stærk efterspørgsel efter suppleringsjord eller ejendomme over 30  \r\n\r\n ha, hvilket ikke var godtgjort i dette tilfælde. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Uddannelseskrav - ejendomme mellem 30 og 50 ha  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I skrivelse af 16. november 1989 har De påklaget den af Jordlovsudvalget i  \r\n\r\n skrivelse af 27. oktober 1989 trufne afgørelse, hvorved der påny blev meddelt  \r\n\r\n afslag på en ansøgning om tilladelse til, at Søren Lund Andersen erhverver  \r\n\r\n adkomst på landbrugsejendommen matr. nr.  2a m.fl. Kulerup By, Bjæverskov på  \r\n\r\n ca. 32,9 ha. </P>  \r\n\r\n<P>Jordlovsudvalget begrunder afgørelsen med, at Søren Lund Andersen ikke  \r\n\r\n opfylder landbrugslovens uddannelseskrav. Jordlovsudvalget henviste endvidere  \r\n\r\n til, at den stedlige jordbrugskommission finder, at der bør stilles krav om  \r\n\r\n landmandsuddannelse ved erhvervelse af den omhandlede ejendom, fordi der er  \r\n\r\n tale om en virkelig god landbrugsejendom med gode jorder og bygninger.  \r\n\r\n Jordbrugskommissionen er dog enig i, at et mindre areal af ejendommens  \r\n\r\n jordtilliggende er vandlidende. </P>  \r\n\r\n<P>I klageskrivelsen anfører De, at Søren Lund Andersen stiller sig  \r\n\r\n uforstående over for, at der ikke kan gives dispensation efter de vedtagne  \r\n\r\n ændringer af landbrugsloven. De henviser bl.a. til, at den stedlige  \r\n\r\n jordbrugskommission erkender, at der findes et fradragsareal på ejendommen og  \r\n\r\n den lokale planteavlskonsulent finder, at fradragsarealet udgør ca. 3,2 ha.  \r\n\r\n</P>  \r\n\r\n<P>De anfører endvidere, at Søren Lund Andersen har overtaget ejendommen med  \r\n\r\n en lejekontrakt vedrørende en del af driftsbygningerne, der er lejet ud til  \r\n\r\n motorcykelklubben &#187; Outsiders MC&#171; for en 5 års periode, der løber  \r\n\r\n indtil 1. april 1992. Endelig anfører De, at ejendommen ikke er miljøgodkendt  \r\n\r\n til animalsk produktion, og at det under hensyn til disse oplysninger er  \r\n\r\n urimeligt, at der stilles krav om landmandsuddannelse. </P>  \r\n\r\n<P>Jordlovsudvalget har i anledning af klagen udtalt, at udvalget ikke  \r\n\r\n finder, at der i klagen er anført nye oplysninger, der kan begrunde en  \r\n\r\n ændring af den trufne afgørelse. Udvalget har samtidig oplyst, at den  \r\n\r\n stedlige jordbrugskommission finder, at fradragsarealet kun omfatter det  \r\n\r\n vandlidende areal, mens engarealerne er så gode, at de ikke kan fradrages  \r\n\r\n samt at kommissionen skønner, at der i området er efterspørgsel efter  \r\n\r\n landbrugsejendomme over 30 ha fra personer, der opfylder landbrugslovens  \r\n\r\n uddannelseskrav. Jordlovsudvalget indstiller således, at afgørelsen  \r\n\r\n fastholdes. </P>  \r\n\r\n<P>Landbrugsministeriet skal herefter meddele, at ministeriet finder, at der  \r\n\r\n er grundlag for, at ændre Jordlovsudvalgets afgørelse, således at der  \r\n\r\n meddeles tilladelse til Søren Lund Andersens erhvervelse af den omhandlede  \r\n\r\n landbrugsejendom. Ministeriet lægger vægt på, at der er tale om en ejendom i  \r\n\r\n intervallet 30-50 ha, hvor der i medfør af landbrugslovens § 18, stk. 2, nr.  \r\n\r\n 1 i almindelighed vil kunne meddeles tilladelse til erhvervelsen uden krav om  \r\n\r\n landmandsuddannelse, medmindre særlige forhold taler imod. </P>  \r\n\r\n<P>Ministeriet finder ikke, at det i den foreliggende sag er godtgjort, at  \r\n\r\n der i området er særlig stærk efterspørgsel efter suppleringsjord eller  \r\n\r\n ejendomme over 30 ha fra personer, der opfylder lovens uddannelseskrav,  \r\n\r\n således at 30 ha-grænsen i landbrugslovens § 16 ikke kan fraviges. </P>  \r\n\r\n<P>Landbrugsministeriet meddeler herved i medfør af landbrugslovens § 18,  \r\n\r\n stk. 2, nr. 1, tilladelse til, at Søren Lund Andersen erhverver adkomst på  \r\n\r\n landbrugsejendommen matr. nr.  2a m.fl. Kulerup By, Bjæverskov. </P>  \r\n\r\n<P>P.M.V. </P>  \r\n\r\n<P>e.b. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901321025"
        },
        {
            "displayName": "Entydig dokumentidentifikation",
            "displayValue": "CA007516"
        },
        {
            "displayName": "Dato for indlæggelse",
            "displayValue": "08/06/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "13210"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "05/03/1990"
        },
        {
            "displayName": "Administrerende myndighed",
            "displayValue": "Landbrugsministeriets departement"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}