{
    "id": 42132,
    "title": "FORSVARSKOMMANDOBESTEMMELSE P.404-7 om bestemmelser vedrørende identitetsmærker til Forsvarets Militære Personel. ",
    "documentTypeId": "590",
    "isSagsforlobPeriodValid": false,
    "shortName": "BST nr 25493 af 21/09/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>FORSVARSKOMMANDOBESTEMMELSE P.404-7 om  \r\n\r\n bestemmelser vedrørende identitetsmærker til Forsvarets Militære Personel.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>BESTEMMELSER VEDRØRENDE IDENTITETSMÆRKER </P>  \r\n\r\n<P>TIL FORSVARETS MILITÆRE PERSONEL </P>  \r\n\r\n<P>Bilag: De i Danmark anerkendte trosretninger udenfor Den danske  \r\n\r\n Folkekirke. </P>  \r\n\r\n<P CLASS=PUNKT> <B>1.</B> Gyldighedsområde. </P>  \r\n\r\n<P>Nærværende bestemmelser er gældende for hele forsvaret. </P>  \r\n\r\n<P CLASS=PUNKT> <B>2.</B> Anvendelse og beskrivelse. </P>  \r\n\r\n<P>a. Militært personel forsynes ved de respektive personelforvaltende  \r\n\r\n myndigheders foranstaltning med identitetsmærker. Identitetsmærkerne  \r\n\r\n rekvireres gennem vedkommende forvaltende myndighed. </P>  \r\n\r\n<P>b. Identitetsmærkerne er et i to halvdele deleligt korrosions- og  \r\n\r\n varmebestandigt metalmærke, der er forsynet med en kæde (til bæring om  \r\n\r\n halsen) af rustfrit stål. </P>  \r\n\r\n<P>Mærket skal af alt personel, til hvilket det er udleveret, opbevares så  \r\n\r\n længe, de pågældende står til rådighed for forsvaret. </P>  \r\n\r\n<P>Personel med soldaterbog/orlogsbog opbevarer mærket med kæde i denne. </P>  \r\n\r\n<P>Mærket skal af hjemsendt/hjemkommanderet personel medbringes ved ethvert  \r\n\r\n møde ved forsvaret. </P>  \r\n\r\n<P>Under fredsberedskab anlægges identitetsmærket efter tjenestestedets og  \r\n\r\n foresatte myndigheders nærmere bestemmelse. </P>  \r\n\r\n<P>Under forøgelse af forsvarets beredskab anlægges identitetsmærket efter  \r\n\r\n FKO nærmere bestemmelse af alt tjenstgørende militært personel, idet ordren  \r\n\r\n om anlæggelsen er indpasset i forsvarets beredskabssystem. </P>  \r\n\r\n<P>c. Identitetsmærket skal være forsynet med oplysning om bærerens </P>  \r\n\r\n<P>- nationalitet </P>  \r\n\r\n<P>- CPR-nummer </P>  \r\n\r\n<P>- navn </P>  \r\n\r\n<P>- blodtype (med rhesusbestemmelse) og eventuelt </P>  \r\n\r\n<P>- religiøst tilhørsforhold. </P>  \r\n\r\n<P>De to sidste oplysninger præges kun i mærkets nederste halvdel, mens de  \r\n\r\n øvrige oplysninger præges i begge mærkehalvdele, idet dog oplysning om  \r\n\r\n religiøst tilhørsforhold kun præges efter herom fremsat ønske, og kun for så  \r\n\r\n vidt der er tale om en af de i Danmark anerkendte trosretninger uden for Den  \r\n\r\n danske Folkekirke, jf. bilag. </P>  \r\n\r\n<P>Det påhviler de personelforvaltende myndigheder at orientere mandskabet om  \r\n\r\n muligheden for at få religiøst tilhørsforhold præget i mærket. </P>  \r\n\r\n<P>d. I forbindelse med hver indkaldelse tilgår der de pågældende  \r\n\r\n personelforvaltende myndigheder identitetsmærkelister i 2 eksemplarer (i det  \r\n\r\n følgende benævnt liste I og II). </P>  \r\n\r\n<P>De personelforvaltende myndigheder retter og ajourfører listerne samt  \r\n\r\n påfører oplysning om religiøst tilhørsforhold for det personel, der måtte  \r\n\r\n have fremsat anmodning herom. </P>  \r\n\r\n<P CLASS=PUNKT> <B>3.</B> Første blodtypebestemmelse. </P>  \r\n\r\n<P>Liste I bilagt de umiddelbart efter indkaldelserne udtagne blodprøver  \r\n\r\n indsendes af de personelforvaltende myndigheder til Rigshospitalets Blodbank  \r\n\r\n (Blegdamsvej 9, 2100 København Ø). </P>  \r\n\r\n<P>Rigshospitalets Blodbank påfører resultatet af de foretagne  \r\n\r\n blodtypebestemmelser og tilbagesender listen til de respektive  \r\n\r\n personelforvaltende myndigheder til anvendelse ved rekvirering af  \r\n\r\n identitetsmærker. </P>  \r\n\r\n<P CLASS=PUNKT> <B>4.</B> Forvaltning. </P>  \r\n\r\n<P>Rekvirering af identitetsmærker foretages af den personelforvaltende  \r\n\r\n myndighed i henhold til gældende rammeaftale. </P>  \r\n\r\n<P>Liste I, der danner grundlag for prægning af identitetsmærker, vedlægges  \r\n\r\n som bilag til rekvisitionen, idet følgende skal bemærkes: </P>  \r\n\r\n<P>- Nationaliteten er forpræget i mærkets højre side. </P>  \r\n\r\n<P>- CPR-nummeret præges på 1. linie. </P>  \r\n\r\n<P>- Navnet præges på 2. og 3. linie, og den personelforvaltende myndighed  \r\n\r\n skal tilrette navnet på blodtypelisten under hensyntagen til, at 2. linie  \r\n\r\n (efternavnet) kun må indeholde indtil 13 karakterer og 3. linie (fornavn og  \r\n\r\n evt. mellemnavn) indtil 17 karakterer. </P>  \r\n\r\n<P>De herefter modtagne prægede identitetsmærker samt liste I udleveres til  \r\n\r\n den personelforvaltende myndighed til kontrol og opbevaring, indtil  \r\n\r\n resultatet af 2. blodtypebestemmelser foreligger. </P>  \r\n\r\n<P CLASS=PUNKT> <B>5.</B> Anden blodtypebestemmelse. </P>  \r\n\r\n<P>Liste II bilagt de for 2. blodtypebestemmelse udtagne blodprøver indsendes  \r\n\r\n af de personelforvaltende myndigheder til Rigshospitalets Blodbank. </P>  \r\n\r\n<P CLASS=PUNKT> <B>6.</B> Kontrol og udlevering. </P>  \r\n\r\n<P>a. Den af Rigshospitalets Blodbank tilbagesendte liste II, der igen er  \r\n\r\n påført oplysning om blodtype, benyttes af den personelforvaltende myndighed  \r\n\r\n som kontrol af de prægede identitetsmærker. Når denne kontrol er foretaget,  \r\n\r\n udleveres identitetsmærkerne til personellet, og dato for udlevering anføres  \r\n\r\n på stamkortet. </P>  \r\n\r\n<P>b. I tilslutning til det her gennemførte system med dobbelt  \r\n\r\n blodtypebestemmelse af personellet pålægges det - af hensyn til den afgørende  \r\n\r\n betydning, der må tillægges den påbudte kontrol af de prægede  \r\n\r\n identitetsmærker med blodtypeoplysninger for 2. typebestemmelse - de  \r\n\r\n personelforvaltende myndigheder at sikre sig, at dette kontrolarbejde udføres  \r\n\r\n omhyggeligt og af tilstrækkeligt kvalificeret personel, samt at den for  \r\n\r\n kontrollen ansvarlige ved datering og personlig underskrift på  \r\n\r\n identitetsmærkelisterne indestår for den foretagne kontrol. </P>  \r\n\r\n<P>Med hensyn til eventuelle ved denne kontrol konstaterede fejl henledes  \r\n\r\n opmærksomheden på, at korrigering af fejl må ske efter forhandling med såvel  \r\n\r\n den personelforvaltende myndighed som Forsvarskommandolægen, og alene  \r\n\r\n Forsvarets Lægekorps kan afgøre, hvorvidt ny blodtypebestemmelse og dermed  \r\n\r\n omprægning af identitetsmærke er nødvendig. </P>  \r\n\r\n<P>c. Identitetsmærkelister for såvel 1. som 2. blodtypebestemmelse skal  \r\n\r\n opbevares af den personelforvaltende myndighed i 5 år. </P>  \r\n\r\n<P CLASS=PUNKT> <B>7.</B> Ved bortkomst af identitsmærker skal der straks  \r\n\r\n rekvireres erstatning. Blodtypen på identitetsmærkelisten kan anvendes i  \r\n\r\n indtil 5 år efter typebestemmelsen. Genudlevering skal påføres  \r\n\r\n identitetsmærkelisten med kvittering for kontrol af prægningen af  \r\n\r\n identitetsmærker. </P>  \r\n\r\n<P>EB </P>  \r\n\r\n<P>ARVID SØRENSEN </P>  \r\n\r\n<P>kontreadmiral </P>  \r\n\r\n<P>Chef for Personelstaben </P>  \r\n\r\n<P>Fordeling: Standardfordeling </P>  \r\n\r\n<P>+ HRN AFD/UAFD </P>  \r\n\r\n<P>FLVESK </P>  \r\n\r\n<P>BILAG FKOBST P.404-7 </P>  \r\n\r\n<P>OKT 1989 </P>  \r\n\r\n<P>DE I DANMARK ANERKENDTE TROSRETNINGER UDENFOR DEN DANSKE FOLKEKIRKE </P>  \r\n\r\n<P>Oplysning om religiøst tilhørsforhold præges med engelsk tekst således:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>(a) Det romersk katolske trossamfund (Catholic) </LI>  \r\n\r\n<LI>(b) Metodistkirken i Danmark (Methodist) </LI>  \r\n\r\n<LI>(c) Svenske Gustafsforsamlingen i København (Swedish Church) </LI>  \r\n\r\n<LI>(d) Den ortodokse russiske kirkes menighed i København (Russian Orthodox)  \r\n\r\n</LI>  \r\n\r\n<LI>(e) Det reformerte trossamfund (Reformed Church) </LI>  \r\n\r\n<LI>(f) Det mosaiske trossamfund (Jew) </LI>  \r\n\r\n<LI>(g) St.Alban's English Church i København (Anglican) </LI>  \r\n\r\n<LI>(h) Det danske baptistsamfund (Baptist) </LI>  \r\n\r\n<LI>(i) Den norske menighed ved Kong Haakon Kirken i København (Norwegian  \r\n\r\n Church) </LI>  \r\n\r\n</UL>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19892549308"
        },
        {
            "displayName": "Entydig dokumentidentifikation",
            "displayValue": "CM000629"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Bestemmelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25493"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "21/09/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Forsvarskommandoens Personelstab"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}