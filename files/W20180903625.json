{
    "id": 198281,
    "title": "Pressenævnets kendelse i sag nr. 2017-80-0047",
    "documentTypeId": "240",
    "isSagsforlobPeriodValid": true,
    "shortName": "KEN nr 9036 af 17/01/2018",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2017-80-0047</p>\r\n<div class=\"Resume\">\r\n   <p class=\"TekstGenerel\">SE og HØR får kritik for manglende forelæggelse af udokumenterede påstande</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En kendt person klagede til Pressenævnet over SE og HØRs artikel ”SKUFFER I NYT JOB”. Artiklen omhandlede personens ansættelse på et amerikanske universitet, og ifølge SE og HØR skulle personen have tilkendegivet over for universitet, at hun ikke ønskede omtale af sine arrangementer på universitetet, ligesom hun skulle have aflyst et planlagt pressemøde. Personen bestred oplysningerne og klagede over manglende forelæggelse.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Pressenævnet fandt, at SE og HØR havde bragt påstande, der kunne være skadelige eller krænkende for personen, uden nogen form for dokumentation. Endvidere gav SE og HØR ikke personen mulighed for at kommentere påstandene. Pressenævnet udtalte derfor kritik af SE og HØR.</p>\r\n   <p class=\"TekstGenerel\">\r\n   </p>\r\n</div>\r\n<p>[Klager] har ved advokat Bjarne Vejby klaget til Pressenævnet over artiklen ”<span class=\"Italic\">SKUFFER I NYT JOB”, </span>som blev bragt på seoghoer.dk og i SE og HØR den 25. oktober 2017, idet hun mener, at god presseskik er tilsidesat.</p>\r\n<p>\r\n</p>\r\n<p>[Klager] har klaget over, at SE og HØR har bragt ukorrekte oplysninger uden forinden at forelægge de skadelige oplysninger for hende.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>SE og HØR bragte den 25. oktober 2017 artiklen ”<span class=\"Italic\">SKUFFER I NYT JOB” </span>på side 16 og 17 i første sektion. Artiklen blev også bragt på hjemmesiden seoghoer.dk, men blev fjernet af SE og HØR i forlængelse af klagen til Pressenævnet. Øverst på side 16 i den trykte udgave af artiklen var en tekstboks med ordlyden <span class=\"Italic\">”[Klager] svigter sin arbejdsgiver”</span>. Artiklen havde underrubrikken ”På universitetet i USA er der forbløffelse og ærgrelse over [Klager]. ”</p>\r\n<p>\r\n</p>\r\n<p>Af artiklen fremgik følgende:</p>\r\n<p>\r\n</p>\r\n<p>”For første gang i 25 år skal [Klager] ud i erhvervslivet. Det sker, når [Klager] skal undervise på den anerkendte Kelley School of Business i Bloomington i amerikanske Indiana.</p>\r\n<p>Men universitetet står nu med en lang næse: Den 53-årige [Klager] vil nemlig foretage al undervisning bag lukkede døre. Det erfarer SE og HØR.</p>\r\n<p>En højtplaceret kilde på universitetet siger, at man havde planlagt at have både den amerikanske og den udenlandske presse til stede, når [Klager] skal undervise og holde foredrag på den anerkendte undervisningsinstitution, hvor hun er blevet udnævnt til leaderin-residence ved Indiana University Kelley School Poling Chair of Business and Government.</p>\r\n<p>Men sådan bliver det ikke.</p>\r\n<p>\r\n</p>\r\n<p>\r\n   <span class=\"Italic\">Ingen omtale</span>\r\n</p>\r\n<p>Fredag den 13. oktober – blot to uger før [Klager]s ankomst til Bloomington - fandt en telefonsamtale sted mellem universitetet og [Klager].</p>\r\n<p>Her meddelte hun, at hun på ingen måde var interesseret i omtale af sine arrangementer. Noget, der står i stærk kontrast til skolens forventninger.</p>\r\n<p>- Der er mange, også helt i toppen af ledelsen, der er decideret skuffede over beslutningen. Ikke at formålet med [Klager]s tilknytning til skolen var at få omtale i medierne, men det var bestemt noget, man så frem til fra vores side. Så jeg kan godt forstå ledelsens store skuffelse, siger en velplaceret kilde på Kelley School til SE og HØR.</p>\r\n<p>Det store pressemøde, der var planlagt for de lokale medier fredag den 27. oktober, blev således aflyst blot 14 dage før tid, og nu vil [Klager]s aktiviteter på skolen være nærmest mørklagt for alle, der ikke har studiekort til skolen.</p>\r\n<p>- Hvad kan jeg sige? … Vi er kede af, at [Klager] ikke ønsker omtalen. Meget kede af det, tilføjer kilden.</p>\r\n<p>\r\n</p>\r\n<p>\r\n   <span class=\"Italic\">Alt var planlagt</span>\r\n</p>\r\n<p>For en måned siden udsendte universitetet nemlig en pressemeddelelse, hvor de stolte kunne fortælle, at de havde fået [Klager] i stald. De sørgede endda for, at besøget blev planlagt ned i mindste detalje, og tildelte arbejdet med medierne til en medarbejder, der udelukkende skulle koordinere pressen. Denne medarbejder får nu ikke meget at se til.</p>\r\n<p>Universitetets rektor [Person B] forklarer, hvad det er, [Klager] præcis skal i forbindelse med besøget:</p>\r\n<p>- De kommende generationer vil kræve, at firmaer har etikken i orden, inden de køber et produkt. De vil ikke, hvis ikke de føler, at det er i orden, og de vil slet ikke arbejde for firmaer, der ikke har en ordentlig etik. Succesfulde virksomheder vil forstå det, men det er ikke så simpelt. [Klager] vil hjælpe eleverne med at forstå problematikken på et globalt niveau. Vi glæder os til, at hun besøger os.</p>\r\n<p>[Klager] får en travl uge i Indiana, fordi hun har haft meget sparsom kontakt med erhvervslivet de sidste 25 år, vurderer erhvervsjournalist og forfatter Søren Jakobsen i sidste uges udgave af SE og HØR.</p>\r\n<p>- Hendes nye netværk i udlandet kan også ende med at gavne sønnerne, når de engang skal ud at finde et godt arbejde. Det vil de lettere kunne få uden for Danmark, sagde han.</p>\r\n<p>I sommer meddelte [Klager], at hun fra 2020 vil frasige sig den apanage, Folketinget bevilligede hende, da hun blev skilt fra [Person C] i 2004. Det skete efter både et folkeligt og et politisk pres på [Klager]. ”</p>\r\n<p>\r\n</p>\r\n<p>Pressenævnet modtog den 31. oktober 2017 [Klager]s klage over SE og HØR.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>\r\n   <span class=\"Italic\">Korrekt information og forelæggelse</span>\r\n</p>\r\n<p>[Klager] har anført, at god presseskik er tilsidesat. Hun har anført, at artiklen indeholder ukorrekte oplysninger, der er skadelige og krænkende for hende. Oplysningerne kan være medvirkende årsag til, at [Klager]s erhvervsmuligheder reduceres, såvel i udlandet som i Danmark. Oplysningerne burde have været efterprøvet, inden de blev bragt, først og fremmest ved forelæggelse for [Klager]. SE og HØR har imidlertid ikke forelagt artiklens oplysninger for [Klager], der først blev bekendt med artiklen efter sin hjemkomst til Danmark den 27. oktober 2017.</p>\r\n<p>\r\n</p>\r\n<p>[Klager] har anført, at hun ikke har været involveret i beslutninger om, hvorvidt pressen skulle have adgang til hendes undervisning på universitetet i Bloomington i Indiana. Artiklens overskrift <span class=\"Italic\">”SKUFFER I NYT JOB”</span> er derfor ikke korrekt. Det samme gælder tekstboksen <span class=\"Italic\">”[Klager] svigter sin arbejdsgiver”</span>. Ligeledes er udsagnet:</p>\r\n<p>\r\n</p>\r\n<p>”Men universitetet står nu med en lang næse: Den 53-årige [Klager] vil nemlig foretage al undervisning bag lukkede døre. ”</p>\r\n<p>\r\n</p>\r\n<p>uden dækning.</p>\r\n<p>\r\n</p>\r\n<p>Universitetets kommunikationsansvarlige har om kontakten med SE og HØR erklæret over for [Klager]s advokat, at der ikke var planlagt et pressemøde, at der derfor ikke har været tale om aflysning af et pressemøde, og at [Klager] ikke har været inddraget i nogen beslutninger vedrørende pressens adgang eller pressemøder. Det har heller aldrig været planlagt, at den amerikanske og udenlandske presse skulle være til stede i forbindelse med undervisning og foredrag. Artiklens udsagn herom er derfor ikke korrekte.</p>\r\n<p>\r\n</p>\r\n<p>Universitetet har eksempelvis skrevet følgende i en mail til advokaten:</p>\r\n<p>\r\n</p>\r\n<p>“When he and I spoke again on Oct. 13, I informed him that we had never allowed media to sit in on any of our student activities with Poling Chairs and that would continue to the case. I was responding to his initial questions about attending. The inaccuracy of his statements is particularly highlighted by the fact that he suggests in his email that we had a press event scheduled for Friday. There never was a press event of any kind scheduled or considered for that date. ”</p>\r\n<p>\r\n</p>\r\n<p>[Klager] har også bestridt, at der fandt en telefonsamtale sted fredag den 13. oktober 2017 mellem hende og universitetet. Hun har ikke talt med nogen fra universitetet om pressens adgang, herunder i relation til undervisnings – eller foredrags-sammenhænge.</p>\r\n<p>\r\n</p>\r\n<p>Hun har yderligere henvist til, at universitetets presseansvarlige og den øvrige ledelse på universitetet bestrider at være kilde til oplysningerne om, at ledelsen var skuffet over [Klager]. Tværtimod har universitetets rektor udtalt følgende i mail af 21. november 2017 til [Klager]:</p>\r\n<p>\r\n</p>\r\n<p>”We were pleased to host our latest Poling Chair, [Klager]. She has been working closely with one of our faculty members, Timothy Fort, the Eveleigh Professor in Business Ethics and a professor of business law and ethics, on joint research about ethical practices ant trustworthiness at corporations and businesses. She provided our students and faculty with interesting and unique perspectives on the challenges companies face. Our students and faculty also were intrigued by some of the life experiences she has had. It was a successful week and we look forward to her next visit. ”</p>\r\n<p>\r\n</p>\r\n<p>Endelig kan det oplyses, at SE og HØRs journalist har deltaget i en paneldebat, hvori [Klager] deltog. Herfra havde SE og HØRs korrespondent således fri og uhindret adgang til at rapportere, hvad han ville. Således er anvendelsen af udtrykket ”mørklagt” misvisende.</p>\r\n<p>\r\n</p>\r\n<p>[Klager] har afslutningsvist anmodet Pressenævnet om at pålægge SE og HØR at bringe en eventuel kritik i den trykte udgave af SE og HØR og på hjemmesiden seoghoer.dk, hvor en tilsvarende artikel blev bragt den 25. oktober 2017 og seks dage frem. Online-artiklen blev fjernet fra hjemmesiden den 30. oktober 2017, da SE og HØR blev bekendt med klagen til Pressenævnet.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 SE og HØRs synspunkter</span>\r\n</p>\r\n<p>SE og HØR har indledningsvist anført, at [Klager]s ansættelse på det amerikanske universitet har offentlig interesse, da omtalen er tilknyttet hendes afkald på apanage fra 2020.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Korrekt information og forelæggelse</span>\r\n</p>\r\n<p>SE og HØR har bestridt, at god presseskik er tilsidesat og har anført, at oplysningerne i artiklen er korrekte. SE og HØR havde ikke forventet, at [Klager] ville bestride, at hun aflyste det planlagte pressemøde den 27. oktober 2017, og har derudover henvist til, at den reaktion og vurdering, som universitetets ansatte har haft, ikke udgør faktuelle oplysninger. Spørgsmålet om, hvorvidt aflysningen medførte ”skuffelse” er således ifølge SE og HØR ikke egnet til forelæggelse.</p>\r\n<p>\r\n</p>\r\n<p>SE og HØR har henvist til, at universitetet i Bloomington gjorde bestræbelser for at skaffe presseopmærksomhed om [Klager]s ansættelse. SE og HØR har i den forbindelse medsendt kopi af pressemeddelelse af 25. september 2017 udsendt af Media Contact [Person A], Kelley School of Business med telefonnummer 812-855-0846. Pressemeddelelsen havde overskriften <span class=\"Italic\">”[Klager] named IU Kelley School’s Poling Chair of Business and Government”</span>. Af meddelelsen fremgik blandt andet:</p>\r\n<p>\r\n</p>\r\n<p>”BLOOMINGTON, ind. – [Klager] in Denmark and a member European philanthropic and corporate boards, has been named a leader-in-residence at the Indiana University Kelley School of Business […] as its Poling Chair of Business and Government for the upcoming academic year.</p>\r\n<p>[…]</p>\r\n<p>[Klager] will make periodic trips to the Kelley School in Bloomington and Indianapolis, where she will interact with students and faculty.</p>\r\n<p>During her upcoming visit Oct. 23 to 27. she will speak to female students at an event organized by Kelley’s Women in Business club and open to other student organizations, about leadership lessons she has learned through her life.</p>\r\n<p>She also will participate in a panel discussion with the former congressman Lee Hamilton, Distinguished Scholar in the IU School of Global and International Studies.</p>\r\n<p>[…]”</p>\r\n<p>\r\n</p>\r\n<p>SE og HØR har anført, at pressemeddelelsen understreger det behov for markedsføring og profilering, som universitetet har haft i forbindelse med [Klager]s ansættelse.</p>\r\n<p>\r\n</p>\r\n<p>Til støtte for synspunktet om, at [Klager] overordnet set har ”skuffet” sin nye arbejdsgiver, har SE og HØR henvist til, at universitetets presseansvarlige [Person A] har været i tæt forbindelse med SE og HØRs korrespondent i USA. Som dokumentation har SE og HØR medsendt udateret udskrift fra teleselskabet Sprint, der ifølge SE og HØR viser SE og HØRs korrespondents telefonsamtaler for perioden 5. oktober til 4. november 2017. Af udskriften fremgår det, at SE og HØR ringede til telefonnummer 812-855-0846 (universitetets presseansvarlige) fire gange den 10. oktober 2017 og en gang den 12. oktober 2017. Det fremgår yderligere, at SE og HØRs korrespondent den 13. oktober 2017 modtog et opkald fra telefonnummer (812-855-0846), der tilhører universitetets presseansvarlige. Samtalen varede i fem minutter. SE og HØR har yderligere henvist til mail af 12. oktober 2017 fra universitetets presseansvarlige til SE og HØRs korrespondent med følgende indhold:</p>\r\n<p>\r\n</p>\r\n<p>“[Korrespondentens navn]</p>\r\n<p>I expect to speak with the [Klager] and others on Friday about your request. I have no additional information. Please hold off on making any plans.</p>\r\n<p>[Person A]</p>\r\n<p>Associate Director of Communications and Media Relations</p>\r\n<p>Indiana University Kelley School of Business</p>\r\n<p>812-855-0846 […]”</p>\r\n<p>\r\n</p>\r\n<p>SE og HØRs korrespondent fik under samtalen med [Person A] den 13. oktober 2017 besked om, at [Klager]s planlagte pressemøde den 27. oktober 2017 var aflyst.</p>\r\n<p>\r\n</p>\r\n<p>Det er den manglende adgang for universitetet til at profilere institutionen i forhold til [Klager]s ansættelse, der ligger til grund for udsagnet ”skuffet”. I forhold til oplysningerne i artiklen vedrørende reaktionerne på aflysningen og universitetets holdning hertil har SE og HØR henvist til en kilde, som SE og HØR har lovet anonymitet.</p>\r\n<p>\r\n</p>\r\n<p>SE og HØR bekræfter, at SE og HØRs korrespondent, som eneste repræsentant for offentligheden, blev indbudt til at overvære paneldebatten den 26. oktober 2017.</p>\r\n<p>\r\n</p>\r\n<p>Efterfølgende har SE og HØR tilbudt [Klager] at få bragt et genmæle, ligesom SE og HØR har fjernet artiklen fra hjemmesiden seoghoer.dk.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget: Hanne Schmidt, Jørn Mikkelsen, Ulrik Holmstrup og John Meinert Jacobsen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>\r\n   <span class=\"Italic\">Korrekt information og forelæggelse</span>\r\n</p>\r\n<p>[Klager] har klaget over, at SE og HØR bragte ukorrekte oplysninger uden forinden at forelægge oplysningerne. Hun har blandt andet anført, at overskriften <span class=\"Italic\">”SKUFFER I NYT JOB”</span> og tekstboksen <span class=\"Italic\">”[Klager] svigter sin arbejdsgiver”</span> er ukorrekte. Hun har bestridt, at der var planlagt et pressemøde den 27. oktober 2017, og at der fandt en telefonsamtale sted mellem hende og universitetet den 13. oktober 2017. Hun har yderligere anført, at hun ikke har været inddraget i beslutninger om pressens adgang til hendes undervisning, og at ingen fra universitetets ledelse har udtrykt skuffelse over hende.</p>\r\n<p>\r\n</p>\r\n<p>Det følger af de vejledende regler for god presseskik, at det bør kontrolleres, om de oplysninger, der gives eller gengives, er korrekte, og at oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende. Forelæggelse bør ske således, at der gives den adspurgte rimelig tid til at svare, jf. punkt A. 1 og A. 3.</p>\r\n<p>\r\n</p>\r\n<p>Parterne har givet modstridende oplysninger om, hvorvidt der var planlagt et pressemøde den 27. oktober 2017. Som dokumentation har [Klager] indsendt uddrag fra en mail fra universitetet Kelley School of Business. Heraf fremgår det, at det ikke var hensigten, at pressen skulle være tilstede under ”student activities with Poling Chairs”, samt at der ikke har været planlagt et pressemøde.</p>\r\n<p>\r\n</p>\r\n<p>Parterne har også givet modstridende oplysninger om universitetets tilkendegivelser om [Klager]. SE og HØR har henvist til en anonym kilde. Pressenævnet finder som udgangspunkt ikke grundlag for at kritisere anvendelsen af anonyme kilder generelt. Kilders ønske om ikke at ville lægge navn til udtalelserne bør imidlertid give et medie anledning til at være særlig opmærksom på at tjekke grundlaget og rigtigheden af de udtalelser, en anonym kilde fremfører. Den anonyme kildes oplysninger ses ikke bekræftet af andre. [Klager] har fremlagt mail af 21. november 2017 fra universitetet Kelley School of Business. I mailen er indsat en udtalelse fra universitetets rektor, hvori der udtrykkes tilfredshed med [Klager].</p>\r\n<p>\r\n</p>\r\n<p>Nævnet finder på baggrund af ovenstående og parternes oplysninger i øvrigt, at de påklagede udsagn i artiklen af den 25. oktober 2017, herunder især overskriften <span class=\"Italic\">”SKUFFER I NYT JOB”, </span>tekstboksen <span class=\"Italic\">”[Klager] svigter sin arbejdsgiver” </span>samt udsagnene:</p>\r\n<p>\r\n</p>\r\n<p>\r\n   <span class=\"Italic\">”Ingen omtale</span>\r\n</p>\r\n<p>Fredag den 13. oktober – blot to uger før [Klager]s ankomst til Bloomington - fandt en telefonsamtale sted mellem universitetet og [Klager].</p>\r\n<p>Her meddelte hun, at hun på ingen måde var interesseret i omtale af sine arrangementer. Noget, der står i stærk kontrast til skolens forventninger.</p>\r\n<p>- Der er mange, også helt i toppen af ledelsen, der er decideret skuffede over beslutningen. ”</p>\r\n<p>\r\n</p>\r\n<p>Og</p>\r\n<p>\r\n</p>\r\n<p>”Det store pressemøde, der var planlagt for de lokale medier fredag den 27. oktober, blev således aflyst blot 14 dage før tid, og nu vil [Klager]s aktiviteter på skolen være nærmest mørklagt for alle, der ikke har studiekort til skolen. ”</p>\r\n<p>\r\n</p>\r\n<p>er offentliggjort uden nogen form for dokumentation. Da påstandene kan være skadelige eller krænkende for [Klager], burde de have været forelagt for hende forud for artiklens offentliggørelse den 25. oktober 2017, således at hun havde mulighed for at kommentere påstandene. Nævnet udtaler på den baggrund kritik af SE og HØR. Det forhold, at [Klager] efterfølgende har fået lejlighed til at få bragt et genmæle, samt at SE og HØR har fjernet artiklen fra hjemmesiden seoghoer.dk, kan ikke føre til et andet resultat.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Offentliggørelse af nævnets kendelse</span>\r\n</p>\r\n<p>I medfør af medieansvarslovens § 49 pålægger Pressenævnet herefter den ansvarshavende redaktør af SE og HØR og seoghoer.dk at offentliggøre nævnets kendelse i den løbende nyhedsstrøm på seoghoer.dk og i papirudgaven med følgende tekst til en illustration af nævnets logo:</p>\r\n<p>\r\n</p>\r\n<p>”[rubrik]¬Pressenævnet kritiserer SE og HØR¬</p>\r\n<p>[underrubrik]¬SE og HØR kritiseres for ikke at indhente en udtalelse fra [Klager], inden en række udokumenterede påstande blev bragt.</p>\r\n<p>\r\n</p>\r\n<p>[tekst]¬SE og HØR bragte i oktober en artikel om [Klager]s ansættelse på et amerikansk universitet. Artiklens overskrift lød <span class=\"Italic\">”SKUFFER I NYT JOB”</span>, og af indholdet fremgik det, at [Klager] skulle have tilkendegivet over for universitetet, at hun ikke ønskede omtale af sine arrangementer på universitetet og i den forbindelse skulle have aflyst et planlagt pressemøde i slutningen af oktober 2017. SE og HØR har som dokumentation for påstandene alene henvist til en unavngiven kilde. ¬[Klager] har bestridt oplysningerne i artiklen og har klaget over, at hun ikke fik forelagt disse. Der var ifølge hende ikke planlagt et pressemøde i slutningen af oktober 2017, og hun har ikke været inddraget i beslutninger om pressens adgang til hendes undervisning. Universitetets ledelse har heller ikke udtrykt skuffelse over hende. Hun har fremsendt en mail fra universitetets rektor, som tværtimod udtrykker tilfredshed med hende.</p>\r\n<p>Pressenævnet finder, at SE og HØR har bragt påstande, der kan være skadelige eller krænkende for [Klager], uden nogen form for dokumentation. Endvidere har SE og HØR ikke givet [Klager] mulighed for at kommentere påstandene. Pressenævnet kritiserer derfor SE og HØR.</p>\r\n<p>Pressenævnet har pålagt os at bringe ovennævnte meddelelse. Hele kendelsen fra Pressenævnet kan læses på pressenaevnet.dk”</p>\r\n<p>\r\n</p>\r\n<p>\r\n   <span class=\"Italic\">For så vidt angår offentliggørelsen af nævnets kendelse i papirudgivelsen skal offentliggørelse af nævnets kendelse ske snarest i den første eller en af de første udgaver, der offentliggøres efter nævnets kendelse.</span>\r\n</p>\r\n<p>\r\n</p>\r\n<p>\r\n   <span class=\"Italic\">Offentliggørelse skal ske på det sted i mediet, hvor mediet har oplyst at ville offentliggøre kritik fra Pressenævnet (i mediets rettelsesspalte.</span> <span class=\"Italic\">SE og HØR har oplyst ”På ”Navne hjemmefra” opslaget” </span><span class=\"Italic Underline\">http://www.pressenaevnet.dk/magasiner/</span><span class=\"Italic\">).</span> <span class=\"Italic\">Har mediet ikke en fast rettelsesspalte, skal offentliggørelse ske på det sted i mediet, der svarer til placeringen af den kritiserede artikel.</span></p>\r\n<p>\r\n</p>\r\n<p>\r\n   <span class=\"Italic\">For så vidt angår offentliggørelse af nævnets kendelse på mediets digitale platforme skal det ske, hvor den påklagede artikel har været bragt.</span> <span class=\"Italic\">Offentliggørelse skal ske som en selvstændig artikel, der prioriteres, f.eks. med placering på en forside i mindst et døgn efter kritikkens offentliggørelse.</span> ¬</p>\r\n<p>\r\n   <span class=\"Italic\">Endvidere skal denne artikel være offentligt tilgængelig som en selvstændig artikel i overensstemmelse med prioriteringen af den påklagede artikel, og i en periode svarende til den periode, hvor den påklagede artikel har været tilgængelig.</span>\r\n</p>\r\n<p>¬<span class=\"Italic\">Endelig skal der oprettes et link med teksten ”Pressenævnet har udtalt kritik af artiklen” til nævnets kendelse ved starten af brødteksten i den påklagede artikel, hvis den fortsat er tilgængelig på hjemmesiden og ikke er ændret på de punkter, hvor nævnet har udtalt kritik.</span> ¬</p>\r\n<p>\r\n   <span class=\"Italic\">Skrifttype og layout bør svare til den opsætning, der i øvrigt anvendes af mediet.</span>\r\n</p>\r\n<p>\r\n</p>\r\n<p>Afgjort den 17. januar 2018</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/01/2018"
        },
        {
            "displayName": "Accession",
            "displayValue": "W20180903625"
        },
        {
            "displayName": "Entydig dokumentidentifikation",
            "displayValue": "AA010503"
        },
        {
            "displayName": "Dato for indlæggelse",
            "displayValue": "25/01/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9036"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "17/01/2018"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2017-80-0047"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}