{
    "id": 69609,
    "title": "Vejledning til bekendtgørelse om en arbejdsløshedskasses vejledningspligt ",
    "documentTypeId": "180",
    "isSagsforlobPeriodValid": false,
    "shortName": "VEJ nr 36 af 23/03/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse om en  \r\n\r\n arbejdsløshedskasses vejledningspligt </H1>  \r\n\r\n<P></P>  \r\n\r\n<BR>  \r\n\r\n<P>Direktoratet har i bekendtgørelse nr. 190 af 23. marts 1995 fastsat regler  \r\n\r\n om en arbejdsløshedskasses vejledningspligt. </P>  \r\n\r\n<P>Bekendtgørelsen fastsætter de krav, der som minimum stilles til  \r\n\r\n arbejdsløshedskassens informations- og vejledningspligt over for sine  \r\n\r\n medlemmer for at sikre, at arbejdsløshedskassen har et grundlag for i  \r\n\r\n samarbejde med Arbejdsformidlingen at vejlede medlemmerne om beskæftigelse,  \r\n\r\n uddannelse, genoptræning og omskoling. </P>  \r\n\r\n<P>Herudover fastsætter bekendtgørelsen nærmere regler om  \r\n\r\n arbejdsløshedskassernes informations- og vejledningspligt i forbindelse med  \r\n\r\n Arbejdsformidlingens udarbejdelse af en individuel handlingsplan.  \r\n\r\n Arbejdsløshedskasserne har en støttende funktion med henblik på vejledning af  \r\n\r\n medlemmerne om muligheden for at få en handlingsplan, og om hvilke redskaber,  \r\n\r\n der kan tilbydes hos Arbejdsformidlingen, hvorimod Arbejdsformidlingen har  \r\n\r\n ansvaret for udarbejdelse af handlingsplanen, handlingsplanens indhold og for  \r\n\r\n det videre forløb. </P>  \r\n\r\n<P>Arbejdsministeriets vejledning vedrørende samarbejdet mellem  \r\n\r\n Arbejdsformidlingen og arbejdsløshedskasserne om handlingsplaner redegør  \r\n\r\n nærmere for, hvorledes samarbejdet og koordinationen mellem  \r\n\r\n arbejdsløshedskasserne og Arbejdsmarkedsrådet/Arbejdsformidlingen om  \r\n\r\n handlingsplaner mv. kan foregå. </P>  \r\n\r\n<P>Bekendtgørelsen bygger på den forudsætning, at arbejdsløshedskassen og  \r\n\r\n Arbejdsformidlingen i samarbejde tilrettelægger den samlede vejledning,  \r\n\r\n således at den for det enkelte medlem opfattes som en helhed, og således at  \r\n\r\n det enkelte medlem får en opfattelse af, at medlemmet selv skal gøre en aktiv  \r\n\r\n indsats for at komme i beskæftigelse. </P>  \r\n\r\n<P>Bekendtgørelsen bygger videre på den forudsætning, at Arbejdsformidlingen  \r\n\r\n og arbejdsløshedskasserne har et fælles referencegrundlag for vejledningen,  \r\n\r\n således at den lediges forventninger efter vejledning i arbejdsløshedskassen  \r\n\r\n står i forhold til de muligheder, Arbejdsformidlingen har for at afgive  \r\n\r\n tilbud. Der skal i den forbindelse peges på betydningen af det regionale  \r\n\r\n samarbejde mellem arbejdsløshedskasserne og  \r\n\r\n Arbejdsmarkedsrådet/Arbejdsformidlingen, den nærmere udmøntning af  \r\n\r\n samarbejdet og arbejdsdelingen samt en fælles opfattelse af, hvilke  \r\n\r\n realistiske muligheder den ledige har. Regionalt vil der fx kunne indgås  \r\n\r\n aftaler mellem Arbejdsmarkedsrådet/Arbejdsformidlingen og  \r\n\r\n arbejdsløshedskasserne om arbejdsdeling, bl.a. i forbindelse med udarbejdelse  \r\n\r\n af handlingsplaner. </P>  \r\n\r\n<P>Arbejdsløshedskassen vil altid, på baggrund af bl.a. det regionale  \r\n\r\n Arbejdsmarkedsråds drøftelser og udmeldinger til Arbejdsformidlingen om  \r\n\r\n udsatte grupper, kunne afpasse informationen i forbindelse med  \r\n\r\n handlingsplaner m.v. </P>  \r\n\r\n<P>Arbejdsløshedskassen kan fx afholde informationsmøder i samarbejde med  \r\n\r\n Arbejdsformidlingen og uddannelsesinstitutioner, samt afholde  \r\n\r\n informationsmøder målrettet mod særlige grupper, herunder medlemmer med 6  \r\n\r\n måneders ledighed. </P>  \r\n\r\n<P>For at undgå dobbeltadministration sker en gensidig udveksling mellem  \r\n\r\n arbejdsløshedskassen og Arbejdsformidlingen af de i denne sammenhæng  \r\n\r\n relevante oplysninger. </P>  \r\n\r\n<P>Bilag 1 til bekendtgørelsen angiver det nærmere indhold for udvekslingen  \r\n\r\n af relevante oplysninger. </P>  \r\n\r\n<P> <I>Generel vejledningspligt</I>  </P>  \r\n\r\n<P> <I>Til § 1.</I>  </P>  \r\n\r\n<P>Ifølge bestemmelsen har arbejdsløshedskassen pligt til at sikre sig, at et  \r\n\r\n medlem er gjort bekendt med alle de rettigheder og pligter, der følger af et  \r\n\r\n medlemskab af en statsanerkendt arbejdsløshedskasse. </P>  \r\n\r\n<P>Arbejdsløshedskassen har dog altid pligt til at give et medlem individuel  \r\n\r\n og personlig vejledning, både når medlemmet har behov herfor, og når det er  \r\n\r\n et krav efter reglerne i bekendtgørelsen. </P>  \r\n\r\n<P>Arbejdsløshedskassens pligt til at informere medlemmet om disse  \r\n\r\n rettigheder og pligter kan, hvor intet andet er bestemt, opfyldes ved  \r\n\r\n udlevering af skriftligt informationsmateriale. </P>  \r\n\r\n<P> <I>Til § 2.</I>  </P>  \r\n\r\n<P>Arbejdsløshedskassen skal især være opmærksom på, at det ved  \r\n\r\n førstegangsledighed vil være påkrævet at yde en særlig vejledningsindsats om  \r\n\r\n rådighedsreglerne, jf. direktoratets bekendtgørelse om rådighed og  \r\n\r\n selvforskyldt ledighed. Arbejdsløshedskassen skal altid informere et ledigt  \r\n\r\n medlem om, hvilke krav der stilles, for at medlemmet kan anses for at stå til  \r\n\r\n rådighed for arbejdsmarkedet, herunder især betydningen af at være  \r\n\r\n arbejdssøgende. </P>  \r\n\r\n<P>Medlemmet skal ved ledigmeldelsen vejledes om forløbet ved udarbejdelsen  \r\n\r\n af en handlingsplan, herunder om, hvornår medlemmet har ret og pligt til en  \r\n\r\n individuel handlingsplan, om hvilke redskaber, der generelt kan tilbydes hos  \r\n\r\n Arbejdsformidlingen, og om de dagpengemæssige konsekvenser af ikke at ville  \r\n\r\n medvirke til udarbejdelse og eventuel revision af en handlingsplan. </P>  \r\n\r\n<P>Arbejdsløshedskassen skal videre vejlede generelt om  \r\n\r\n rådighedsforpligtelsen i perioden, indtil medlemmet får en handlingsplan.  \r\n\r\n</P>  \r\n\r\n<P>Vejledning af et medlem kan eventuelt ske skriftligt. </P>  \r\n\r\n<P> <I>Til § 4.</I>  </P>  \r\n\r\n<P>Da der gælder særlige regler om dagpengeretten efter det fyldte 60. år,  \r\n\r\n jf. arbejdsløshedsforsikringslovens § 55, stk. 5, skal arbejdsløshedskassen i  \r\n\r\n god tid inden medlemmet fylder 60 år, vejlede medlemmet herom. </P>  \r\n\r\n<P>Vejledning af et medlem kan eventuelt ske skriftligt. </P>  \r\n\r\n<P> <I>Til § 5.</I>  </P>  \r\n\r\n<P>Når et medlem gør arbejdsløshedkassen opmærksom på, at medlemmet overvejer  \r\n\r\n at rejse til udlandet for at søge eller overtage arbejde, skal  \r\n\r\n arbejdsløshedskassen vejlede medlemmet om rettigheder og pligter i  \r\n\r\n forbindelse hermed. </P>  \r\n\r\n<P>Hvis medlemmet ønsker en personlig samtale, skal arbejdsløshedskassen ved  \r\n\r\n samtalen bl.a. oplyse medlemmet om, i hvilke tilfælde medlemmet skal  \r\n\r\n overflyttes til arbejdsløshedsforsikringssystemet i det andet land, om  \r\n\r\n mulighederne for at blive stående i den danske arbejdsløshedskasse, om  \r\n\r\n mulighederne for under visse betingelser at medregne arbejdsperioder i  \r\n\r\n udlandet til bl.a. beskæftigelseskravet i arbejdsløshedsforsikringslovens §  \r\n\r\n 53 og om mulighederne for at blive genoptaget i arbejdsløshedskassen og  \r\n\r\n dagpengeberettiget ved tilbagevenden til Danmark. </P>  \r\n\r\n<P>Hvis medlemmet overvejer at rejse til et andet land, hvor EFforordning nr.  \r\n\r\n 1408/71 finder anvendelse, skal arbejdsløshedskassen vejlede om de særlige  \r\n\r\n regler, der gælder i forbindelse hermed, herunder reglerne om i hvilke  \r\n\r\n tilfælde overflytning skal finde sted, og om mulighederne for under visse  \r\n\r\n betingelser som udsendt for en dansk arbejdsgiver at forblive omfattet af det  \r\n\r\n danske arbejdsløshedsforsikringssystem. Desuden skal medlemmet orienteres om  \r\n\r\n mulighederne i EF-forordning nr. 1408/71 for at tage til et andet land i op  \r\n\r\n til 3 måneder for at søge arbejde med danske dagpenge. </P>  \r\n\r\n<P>Arbejdsløshedskassen skal endvidere som led i vejledningen forevise og  \r\n\r\n eventuelt udlevere relevante attester, som medlemmet kan have behov for i  \r\n\r\n forbindelse med opholdet i udlandet og tilbagevenden til Danmark og gøre  \r\n\r\n opmærksom på vigtigheden af at gemme relevant dokumentation. </P>  \r\n\r\n<P> <I>Medlemmets oplysningspligt</I>  </P>  \r\n\r\n<P> <I>Til § 6.</I>  </P>  \r\n\r\n<P>Et medlem skal give arbejdsløshedskassen de oplysninger, der er relevante  \r\n\r\n for arbejdsløshedskassens vejledning af medlemmet, herunder bl.a. oplysninger  \r\n\r\n om arbejdssøgning, om deltagelse i kurser og andre beskæftigelsesfremmende  \r\n\r\n aktiviteter, og om ønsker om fremtidig beskæftigelse og om kurser eller  \r\n\r\n uddannelse. </P>  \r\n\r\n<P> <I>Den individuelle handlingsplan</I>  </P>  \r\n\r\n<P> <I>Til § 7.</I>  </P>  \r\n\r\n<P>Formålet med en individuel handlingsplan er at forbedre det enkelte  \r\n\r\n medlems muligheder for at få varig beskæftigelse på det almindelige  \r\n\r\n arbejdsmarked. </P>  \r\n\r\n<P>Handlingsplanens indhold bliver til i et samarbejde mellem medlemmet og  \r\n\r\n Arbejdsformidlingen ud fra medlemmets ønsker og forudsætninger, kombineret  \r\n\r\n med muligheder og behov på det regionale arbejdsmarked. </P>  \r\n\r\n<P>Arbejdsformidlingen kan, hvor konkrete arbejdmarkedspolitiske hensyn  \r\n\r\n begrunder det, fx mangel på arbejdskraft i det regionale område, fastsætte  \r\n\r\n handlingsplanens aktiviteter. For et medlem i delperiode 2 kan  \r\n\r\n Arbejdsformidlingen endvidere fastsætte handlingsplanens aktiviteter under  \r\n\r\n hensyn til medlemmets kvalifikationen og muligheden for at tilvejebringe  \r\n\r\n konkrete tilbud. </P>  \r\n\r\n<P>Medfører udarbejdelse eller revision af en individuel handlingsplan  \r\n\r\n ændringer i et medlems rådighedsforpligtelse, jf. vejledningen til § 6 i  \r\n\r\n rådighedbekendtgørelsen, skal arbejdsløshedskassen vejlede medlemmet herom,  \r\n\r\n enten skriftligt eller ved et møde i arbejdsløshedskassen. Der kan evt.  \r\n\r\n deltage flere medlemmer i mødet. Herudover skal medlemmet tilbydes en  \r\n\r\n personlig samtale. </P>  \r\n\r\n<P>Hvis medlemmet ifølge handlingsplanen skal deltage i et tilbud om  \r\n\r\n jobtræning eller individuel jobtræning, skal arbejdsløshedskassen vejlede  \r\n\r\n medlemmet om, at meddelelse om fx sygdom i tilbudsperioden, så vidt muligt  \r\n\r\n skal gives inden tilbudsperiodens udløb, så eventuel forlængelse af  \r\n\r\n tilbudsperioden kan ske. </P>  \r\n\r\n<P>Arbejdsformidlingen og arbejdsløshedskasserne kan, jf. § 37, stk. 2, i  \r\n\r\n bekendtgørelse om en aktiv arbejdsmarkedsindsats, regionalt aftale, at  \r\n\r\n udarbejdelse af den individuelle handlingsplan for medlemmer, der er omfattet  \r\n\r\n af en målgruppe, jf. bekendtgørelsens § 36, stk. 1, først kan påbegyndes  \r\n\r\n efter en frist på højest 4 uger. Er en sådan frist aftalt, kan  \r\n\r\n arbejdsløshedskassen, når den har modtaget underretning fra  \r\n\r\n Arbejdsformidlingen, indkalde medlemmet til et møde, hvor  \r\n\r\n arbejdsløshedskassen konkret vejleder medlemmet om, hvilke realistiske  \r\n\r\n redskaber, der kan tilbydes hos Arbejdsformidlingen, og hvor  \r\n\r\n arbejdsløshedskassen hjælper medlemmet med en afklaring af, hvordan medlemmet  \r\n\r\n fx kan udnytte sin faglige baggrund. </P>  \r\n\r\n<P>Mødet skal afholdes inden fristens udløb, da Arbejdsformidlingen har sat  \r\n\r\n udarbejdelsen i bero fra underretningen af arbejdsløshedskassen. Afholder  \r\n\r\n arbejdsløshedskassen mødet senere end fristens udløb, har  \r\n\r\n arbejdsløshedskassen ikke sikkerhed for, at evt. bemærkninger til  \r\n\r\n Arbejdsformidlingen indgår i Arbejdsformidlingens udarbejdelse af den  \r\n\r\n individuelle handlingsplan. </P>  \r\n\r\n<P>Hvis arbejdsløshedskassen bliver opmærksom på medlemmer, der er omfattet  \r\n\r\n af en målgruppe, som Arbejdsmarkedsrådet har fastsat, men som  \r\n\r\n arbejdsløshedskassen ikke har fået meddelelse om er indkaldt til en samtale  \r\n\r\n med henblik på at få udarbejdet en handlingsplan, meddeler  \r\n\r\n arbejdsløshedskassen dette til Arbejdsformidlingen. </P>  \r\n\r\n<P>Hvis et medlem henvender sig uopfordret til arbejdsløshedskassen for at få  \r\n\r\n udarbejdet en handlingsplan, skal arbejdsløshedskassen gennemføre en  \r\n\r\n vejledning, som beskrevet ovenfor, og henvise medlemmet til  \r\n\r\n Arbejdsformidlingen for videre udarbejdelse af handlingsplanen. </P>  \r\n\r\n<P> <I>Vejledningsmøder</I>  </P>  \r\n\r\n<P> <I>Til § 8.</I>  </P>  \r\n\r\n<P>Sammenlagt ledighed for medlemmet i § 8, stk. 1-3, regnes i timer, jf. §§  \r\n\r\n 125 og 126 i bekendtgørelse om en aktiv arbejdsmarkedsindsats. </P>  \r\n\r\n<P>I bestemmelsen i § 8, stk. 4, regnes ledigheden i uger, jf. § 55, stk. 1  \r\n\r\n og 2, i lov om arbejdsløshedsforsikring m.v. Uger, hvor et medlem har  \r\n\r\n modtaget ydelser efter § 55, stk. 6, i lov om arbejdsløshedsforsikring m.v.  \r\n\r\n medregnes ikke i ledighedsperioden i § 8, stk.4. </P>  \r\n\r\n<P>Perioder med orlov til sabbat efter § 55, stk. 7, og perioder, hvor  \r\n\r\n medlemmet modtager aktivitetsydelse efter § 97 g i lov om  \r\n\r\n arbejdsløshedsforsikring m.v., medregnes også i ledighedsperioden i § 8, stk.  \r\n\r\n 4. </P>  \r\n\r\n<P>Kassen kan undlade at indkalde medlemmet til vejledningsmøde i den  \r\n\r\n periode, hvor medlemmet er på sabbat-orlov efter § 55, stk. 7, eller modtager  \r\n\r\n aktivitetsydelse efter § 97 g i lov om arbejdsløshedsforsikring m.v. Hvis  \r\n\r\n medlemmet ledigmelder sig efter sabbat-orloven eller perioden, hvor medlemmet  \r\n\r\n har modtaget aktivitetsydelse, skal kassen indkalde medlemmet til et møde.  \r\n\r\n</P>  \r\n\r\n<P>Hver gang et medlem opfylder betingelserne i § 8, stk. 1, skal  \r\n\r\n arbejdsløshedskassen vejlede medlemmet om rettigheder og pligter.  \r\n\r\n Arbejdsløshedskassen skal både i delperiode 1 og delperiode 2 indkalde  \r\n\r\n medlemmet til et møde, når medlemmet på ny opfylder betingelserne i stk. 1.  \r\n\r\n</P>  \r\n\r\n<P>Arbejdsløshedskassen skal dog ikke indkalde medlemmet til møde, hvis  \r\n\r\n medlemmet har deltaget i et tilbud ifølge en individuel handlingsplan i  \r\n\r\n 39-ugers perioden, eller hvis det fremgår af handlingsplanen, at medlemmet  \r\n\r\n skal påbegynde et tilbud efter udløbet af perioden. Det afgørende er, om  \r\n\r\n medlemmet har en individuel handlingsplan, hvoraf det fremgår, at medlemmet  \r\n\r\n enten har deltaget eller skal deltage i et tilbud efter lov om en aktiv  \r\n\r\n arbejdsmarkeds politik, og ikke om tilbuddet ligger før eller efter udløbet  \r\n\r\n af 39-ugers perioden. Arbejdsløshedskassen skal heller ikke indkalde  \r\n\r\n medlemmet til møde, hvis medlemmet er ved at få udarbejdet en handlingsplan.  \r\n\r\n</P>  \r\n\r\n<P>Når medlemmet har deltaget i et tilbud efter lov om en aktiv  \r\n\r\n arbejdsmarkedspolitik i henhold til en individuel handlingsplan, begynder en  \r\n\r\n ny 39-ugers periode at løbe efter tilbuddets afslutning, medmindre medlemmet  \r\n\r\n senere skal påbegynde et tilbud efter handlingsplanen. </P>  \r\n\r\n<P>Hvis arbejdsløshedskassen ikke har indkaldt medlemmet til vejledningsmøde,  \r\n\r\n fordi medlemmet var ved at få udarbejdet en handlingsplan, og medlemmet  \r\n\r\n efterfølgende får en individuel handlingsplan, der ikke indeholder tilbud,  \r\n\r\n skal arbejdsløshedskassen indkalde medlemmet til et vejledningsmøde. </P>  \r\n\r\n<P>Et medlems eventuelle individuelle handlingsplan samt medlemmets  \r\n\r\n oplysninger om arbejdssøgning og deltagelse i kurser og andre  \r\n\r\n beskæftigelsesfremmende aktiviteter skal danne grundlag for vejledningen af  \r\n\r\n medlemmet om realistiske beskæftigelsesmuligheder set i forhold til  \r\n\r\n medlemmets beskæftigelsesmæssige og uddannelsesmæssige baggrund og i forhold  \r\n\r\n til, hvilke stillinger medlemmet søger. </P>  \r\n\r\n<P>Under samtalen bør der ske en afklaring af, om medlemmet eventuelt  \r\n\r\n tilhører en af Arbejdsmarkedsrådet fastsat målgruppe, og derfor bør have  \r\n\r\n udarbejdet en individuel handlingsplan. Arbejdsløshedskassen kan informere  \r\n\r\n Arbejdsformidlingen om, at arbejdsløshedskassen finder, at medlemmet tilhører  \r\n\r\n en udsat gruppe. </P>  \r\n\r\n<P>Det bør videre afklares, om en allerede udarbejdet individuel  \r\n\r\n handlingsplan bør revideres, herunder om den ledige har eventuelle  \r\n\r\n uddannelses- og kursusbehov, der bør indgå i en revideret handlingsplan. </P>  \r\n\r\n<P>Arbejdsløshedskassen skal vejlede medlemmet om mulighederne for at opnå  \r\n\r\n uddannelsesgodtgørelse og etableringsydelse og øvrige rimelige tilbud efter  \r\n\r\n lov om en aktiv arbejdsmarkedspolitik. </P>  \r\n\r\n<P>Arbejdsløshedskassen skal indkalde medlemmet til et møde, når medlemmet  \r\n\r\n opfylder betingelserne i § 8, stk. 3. Hvis arbejdsløshedskassen inden for de  \r\n\r\n seneste ca. 2 måneder har vejledt medlemmet om retten til et rimeligt tilbud,  \r\n\r\n kan arbejdsløshedskassen undlade at indkalde medlemmet. </P>  \r\n\r\n<P>Arbejdsløshedskassen skal endvidere indkalde medlemmet til møde, når  \r\n\r\n medlemmet opfylder betingelserne i § 8, stk. 4. </P>  \r\n\r\n<P>Når den lediges referenceperiode i delperiode 1 udløber inden for 3  \r\n\r\n måneder, og den ledige herefter forventes at overgå til delperiode 2, skal  \r\n\r\n arbejdsløshedskassen afholde et møde med medlemmet, hvor medlemmet vejledes  \r\n\r\n om overgangen til delperiode 2, uanset at medlemmet ikke har været ledig i  \r\n\r\n sammenlagt 44 måneder. </P>  \r\n\r\n<P>Afslag på at medvirke til udarbejdelse eller revision af en individuel  \r\n\r\n handlingsplan og afslag på et tilbud, som er givet i henhold til § 33 i lov  \r\n\r\n om en aktiv arbejdsmarkedspolitik, har mere vidtrækkende konsekvenser for  \r\n\r\n medlemmer, som er i delperiode 2, jf. § 32 i direktoratets bekendtgørelse om  \r\n\r\n rådighed og selvforskyldt ledighed. Arbejsløshedskassen skal derfor under  \r\n\r\n møder om overgangen til delperiode 2 vejlede medlemmet om disse konsekvenser.  \r\n\r\n</P>  \r\n\r\n<P>Hvis arbejdsløshedskassen inden for de seneste ca. 2 måneder har vejledt  \r\n\r\n medlemmet om overgangen til delperiode 2 - herunder om konsekvenserne af at  \r\n\r\n afslå et tilbud i delperiode 2 - kan kassen undlade at indkalde medlemmet.  \r\n\r\n</P>  \r\n\r\n<P> <I>Informationsudveksling mv.</I>  </P>  \r\n\r\n<P> <I>Til § 10.</I>  </P>  \r\n\r\n<P>For at undgå dobbeltarbejde, og for at den samlede vejledning af medlemmet  \r\n\r\n opleves som en helhed afstemt efter det enkelte medlems behov, skal der ske  \r\n\r\n en informationsudveksling mellem arbejdsløshedskassen og Arbejdsformidlingen  \r\n\r\n af blandt andet de oplysninger, som medlemmet giver til henholdsvis  \r\n\r\n arbejdsløshedskassen og Arbejdsformidlingen. </P>  \r\n\r\n<P>Arbejdsløshedskassen skal derfor notere og opbevare de oplysninger, som  \r\n\r\n medlemmet giver under vejledningssamtaler om medlemmets kursusaktiviteter og  \r\n\r\n arbejdssøgning, ligesom medlemmets øvrige beskæftigelses- og  \r\n\r\n uddannelsesmæssige ønsker og behov skal noteres. Dette indebærer, at  \r\n\r\n arbejdsløshedskassen skal notere arten og tidspunktet for de kurser,  \r\n\r\n medlemmet har gennemført. </P>  \r\n\r\n<P>Arbejdsløshedskassen skal videre notere, hvor mange stillinger, medlemmet  \r\n\r\n har søgt, siden medlemmet blev ledigt eller sidst har været til  \r\n\r\n vejledningsmøde i arbejdsløshedskassen, og om der har være tale om stillinger  \r\n\r\n inden for eller uden for medlemmets faglige område. Arbejdsløshedskassen skal  \r\n\r\n notere, at medlemmet har søgt så og så mange stillinger inden for eller uden  \r\n\r\n for kassens faglige område inden for en nærmere angiven periode (indtil 6  \r\n\r\n måneder). Kassen skal ikke notere datoen, arbejdsstedet, arbejdstiden og  \r\n\r\n ansøgningsmåden. Har perioden mellem sidste og nuværende vejledningsmøde  \r\n\r\n været af længere varighed end 39 uger, skal medlemmets oplysninger om bl.a.  \r\n\r\n jobsøgningsaktiviteten dække en periode på mindst 6 måneder. </P>  \r\n\r\n<P>Hvis arbejdsløshedskassen afholder et vejledningsmøde om udarbejdelse af  \r\n\r\n en individuel handlingsplan efter § 6, stk. 2, skal arbejdsløshedskassen  \r\n\r\n notere, hvad medlemmet har oplyst, og hvad medlemmet er blevet informeret og  \r\n\r\n vejledt om på mødet. Medlemmet skal have udleveret en kopi af  \r\n\r\n arbejdsløshedskassens notater, og arbejdsløshedskassen sender i umiddelbar  \r\n\r\n forlængelse af samtalen de noterede oplysninger til Arbejdsformidlingen. </P>  \r\n\r\n<P>Arbejdsløshedskassen skal videre notere, om medlemmet har fulgt en  \r\n\r\n eventuel individuel handlingsplan og dermed opfyldt sin  \r\n\r\n rådighedsforpligtelse. </P>  \r\n\r\n<P>Opbevaringen kan fx ske ved at oplysningen fremgår af  \r\n\r\n arbejdsløshedskassens edb-system, ved opbevaring af kopi af notaterne, eller  \r\n\r\n ved notering på medlemmets sag. </P>  \r\n\r\n<P>For at sikre, at oplysningerne kan indgå i den fremtidige vejledning af  \r\n\r\n medlemmet såvel i arbejdsløshedskassen som i Arbejdsformidlingen, skal  \r\n\r\n informationsudvekslingen foregå i henhold til bilag 1 til bekendtgørelsen.  \r\n\r\n Overførslen af de oplysninger, der er nævnt i bilaget sker i umiddelbar  \r\n\r\n forlængelse af samtalen i henholdsvis arbejdsløshedskassen eller  \r\n\r\n Arbejdsformidlingen. </P>  \r\n\r\n<P>Arbejdsløshedskassens notater kan eventuelt føres på et skema som bilag 2  \r\n\r\n til bekendtgørelsen. </P>  \r\n\r\n<P> <I>Til § 11.</I>  </P>  \r\n\r\n<P>Arbejdsløshedskassen skal kunne dokumentere, at vejledningen af et medlem  \r\n\r\n har fundet sted. Medlemmet skal med sin underskrift bekræfte, at vejledningen  \r\n\r\n har fundet sted ved et møde og indholdet heraf. </P>  \r\n\r\n<P>Et medlem, der finder, at arbejdsløshedskassen ikke har opfyldt sin  \r\n\r\n vejledningsforpligtelse, er som hovedregel henvist til at anlægge civilt  \r\n\r\n søgsmål mod arbejdsløshedskassen med påstand om erstatning af det tab, fx af  \r\n\r\n dagpenge, som medlemmet måtte have lidt. </P>  \r\n\r\n<P>Domspraksis viser, at en arbejdsløshedskasse pådrager sig ansvar, hvis  \r\n\r\n arbejdsløshedskassen ved vejledning af et medlem - fx i forbindelse med  \r\n\r\n medlemmets overgang til efterløn - ikke har sikret sig, at alle relevante  \r\n\r\n oplysninger foreligger i sagen, inden arbejdsløshedskassen vejleder  \r\n\r\n medlemmet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 23. marts 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Birger Stein Christensen </P>  \r\n\r\n<P CLASS=MINISTER ALIGN=RIGHT>/ Vibeke Sylvest </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/04/1995"
        },
        {
            "displayName": "Accession",
            "displayValue": "C19950003660"
        },
        {
            "displayName": "Entydig dokumentidentifikation",
            "displayValue": "CM028794"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "36"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "23/03/1995"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir. f. Arbejdsløshedsforsikr. 2. kt. j.nr. 94-22-97"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}