{
    "id": 141434,
    "title": "Bekendtgørelse om valgret og valgbarhed ved flytning mellem menighedsrådskredse i et pastorat",
    "documentTypeId": "60",
    "isSagsforlobPeriodValid": true,
    "shortName": "BEK nr 369 af 25/04/2012",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om valgret og valgbarhed ved flytning mellem menighedsrådskredse i et pastorat</p>\r\n<p class=\"Indledning2\">I medfør af § 5, stk. 4, og § 8, stk. 6, i lov om valg til menighedsråd, jf. lovbekendtgørelse nr. 145 af 24. februar 2012, fastsættes følgende:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Beslutning om udøvelse af valgret</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Et medlem af folkekirken, der flytter fra en menighedsrådskreds til en anden i samme pastorat (indenpastoratsflytter), kan vælge at udøve valgret i den menighedsrådskreds, hvor medlemmet hidtil har boet.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Medlemmet er kun valgbar i den menighedsrådskreds, hvor valgretten udøves.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Beslutningen om at udøve valgretten i den menighedsrådskreds, hvor medlemmet hidtil har boet, skal træffes i forbindelse med flytningen. En af pastoratets fastansatte sognepræster i det hidtidige bopælssogn skal have skriftlig meddelelse om beslutningen senest 4 uger efter, at flytningen er anmeldt kommunen og i forbindelse med menighedsrådsvalg senest 11. dagen før valgdagen, hvis ændringen skal have virkning for det førstkommende valg.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> Meddelelsen til sognepræsten skal indeholde oplysninger om medlemmets navn, personnummer og adresse.</p>\r\n<p class=\"Stk2\">\r\n   <span class=\"StkNr\" id=\"Par1_Stk5\">Stk. 5.</span> Hvis meddelelsen efter stk. 3 og 4 ikke gives inden den nævnte frist, udøver medlemmet sin valgret i sit bopælssogn.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Ændring af beslutning om udøvelse af valgret</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Beslutningen om at udøve valgret i den menighedsrådskreds, hvor medlemmet hidtil har boet, kan ændres ved medlemmets skriftlige underretning af en af pastoratets fastansatte sognepræster. Valgretten udøves herefter i bopælssognet.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Adgangen til at udøve valgret i den menighedsrådskreds, hvor medlemmet hidtil har boet, ophører, når medlemmet flytter til et andet pastorat.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Meddelelser til og fra sognepræsten</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Sognepræsten skal føre en elektronisk protokol (SBL-protokollen), der skal indeholde oplysning om navn, personnummer og adresse på de personer, der udøver valgretten i menighedsrådskredsen uden at have bopæl i denne. SBL-protokollen indeholder tilsvarende oplysninger om de personer, der bor i menighedsrådskredsen, men har valgt at udøve valgretten i en anden menighedsrådskreds.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Sognepræsten indtaster i SBL-protokollen personnummeret på de personer, der vælger at udøve valgretten i menighedsrådskredsen. Derved optages indenpastoratsflytteren på valglisten for menighedsrådskredsen. Er den i § 1, stk. 3 og 4, nævnte meddelelse ikke indtastet i SBL-protokollen senest 11. dagen før valgdagen til menighedsrådsvalg, kan indenpastoratsflytteren ikke optages på valglisten til nærmest forestående menighedsrådsvalg, men udøver valgretten i sit nuværende bopælssogn.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Sognepræsten gør skriftligt indenpastoratsflytteren opmærksom på, at sognepræsten registrerer oplysningerne i den elektroniske SBL-protokol, samt hvilke oplysninger, der registreres.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Ikrafttrædelsesbestemmelser</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Bekendtgørelsen træder i kraft den 1. maj 2012.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Samtidig bortfalder bekendtgørelse nr. 358 af 5. maj 2008 om valgret og valgbarhed ved flytning mellem menighedsrådskredse i et pastorat.</p><div class=\"Givet\" id=\"Givet\"><p class=\"Givet\" align=\"center\">Ministeriet for Ligestilling og Kirke, den 25. april 2012</p><p class=\"Sign1\" align=\"center\">Manu Sareen</p><p class=\"Sign2\" align=\"right\">/ Liselotte Hartman Schöbel</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/04/2012"
        },
        {
            "displayName": "Accession",
            "displayValue": "B20120036905"
        },
        {
            "displayName": "Entydig dokumentidentifikation",
            "displayValue": "BQ000024"
        },
        {
            "displayName": "Dato for førstegangsindlæggelse",
            "displayValue": "28/04/2012"
        },
        {
            "displayName": "Dato for indlæggelse",
            "displayValue": "28/04/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "369"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "25/04/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Ligestilling og Kirke, j.nr. 9411/12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}