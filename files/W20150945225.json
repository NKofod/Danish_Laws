{
    "id": 166413,
    "title": "Ligebehandlingsnævnets afgørelse om etnicitet - ansættelse - sprog - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9452 af 06/03/2009",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om etnicitet - ansættelse - sprog - ej medhold</p>\r\n<div class=\"Resume\">\r\n   <p class=\"TekstGenerel\">En kvinde blev ikke ansat i et job som indebar salg over telefon. Arbejdsgiveren fandt hendes sprogkundskaber var for dårlige. Da der navnlig var tale om salg over telefon var det ikke i strid med loven.</p>\r\n</div>\r\n<p>Klagen drejer sig om forskelsbehandling på grund af sprogkundskaber.</p>\r\n<p>Klagen er indbragt for Klagekomitèen for Etnisk Ligebehandling, men er overgået til behandling i Ligebehandlingsnævnet, der blev oprettet pr. 1. januar 2009. Sager, der er indbragt for Klagekomitèen, skal behandles efter den dagældende lov, det følger af forarbejderne til lov om Ligebehandlingsnævnet. Ligebehandlingsnævnet afgiver derfor udtalelser i disse sager.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Klager har den 28. september 2006 klaget over, at hun er blevet afslået et arbejde som telemarketingsmedarbejder, fordi hun talte med accent.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager</span> har oplyst, at hun så en stillingsannonce, hvor indklagede søgte en telemarketingsmedarbejder. Hun kontaktede telefonisk indklagede dagen efter for at spørge nærmere til stillingen. Hun oplyser, at hun blev opfordret til at søge stillingen med det samme, således at hun kunne komme til en samtale den efterfølgende dag. Klager oplyser, at hun kontaktede indklagede dagen efter, da hun ikke hørte fra indklagede. Hun talte med den HR-ansvarlige, som forklarede klager, at hendes kommunikationsevner ikke var helt i top, fordi udtalen ikke var helt ren. Klageren har oplyst, at hun taler flydende dansk. Hun har bestået danskprøve 2 og læste på det tidspunkt kommunikation samt kultur- og sprogmødestudier ved Roskilde Universitetscenter. Klager blev tilbudt at søge en stilling som medlemshverver på gadeplan, hvor det ikke havde betydning, at klager talte med accent.</p>\r\n<p>Klager påstår, at hun er blevet forskelsbehandlet på grund af, at hun taler med accent.</p>\r\n<p>\r\n   <span class=\"Bold\">Indklagede</span> bestrider, at afslaget på arbejdet som telemarketingsmedarbejder var begrundet i, at klager talte med accent. Indklagede har gjort gældende, at klagers danskkundskaber ikke var tilstrækkelige til, at hun kunne varetage stillingen som telemarketingsmedarbejder.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af loven om forbud mod forskelsbehandling på arbejdsmarkedet, at der ved forskelsbehandling forstås enhver direkte eller indirekte forskelsbehandling på grund af race, hudfarve, religion eller tro, politisk anskuelse, seksuel orientering, alder, handicap eller national, social eller etnisk oprindelse.</p>\r\n<p>Der foreligger indirekte forskelsbehandling, hvis en tilsyneladende neutral bestemmelse, betingelse eller praksis vil stille personer af en bestemt etnisk oprindelse ringere end andre personer, medmindre den pågældende bestemmelse, betingelse eller praksis er objektivt begrundet i et sagligt formål, og midlerne til at opnå det er hensigtsmæssige og nødvendige.</p>\r\n<p>Der kan foreligge indirekte forskelsbehandling, hvis en arbejdsgiver i forbindelse med besættelse af en ledig stilling stiller krav til ansøgerens sprogkundskaber, som ikke er objektivt begrundet i et sagligt formål, eller hvor midlerne til at opfylde det ikke er hensigtsmæssige og nødvendige. Sådanne sprogkrav vil have en diskriminerende virkning i forhold til ansøgere med en anden etnisk baggrund end dansk.</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der udøves direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>Det er Ligebehandlingsnævnet vurdering, at en arbejdsgiver inden for lovens rammer har et skøn til at vurdere, om en medarbejder er egnet til at besidde en konkret stilling. Skønnet omfatter også arbejdsgiverens ret til at vurdere om en ansøgers danskkundskaber er tilstrækkelige.</p>\r\n<p>Nævnet finder ikke, at arbejdsgiveren i den konkrete sag handlede i strid med loven ved at afslå ansøgeren stillingen med den begrundelse, at hendes sprogkundskaber ikke var tilstrækkelige til at besidde stillingen som telemarketingmedarbejder, særligt set i forhold til, at arbejdet indebar salg over telefon.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2015"
        },
        {
            "displayName": "Accession",
            "displayValue": "W20150945225"
        },
        {
            "displayName": "Entydig dokumentidentifikation",
            "displayValue": "CF000650"
        },
        {
            "displayName": "Dato for indlæggelse",
            "displayValue": "24/09/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9452"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "06/03/2009"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2500044-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}