{
    "id": 158381,
    "title": "Bekendtgørelse om dagbladslignende publikationer",
    "documentTypeId": "60",
    "isSagsforlobPeriodValid": true,
    "shortName": "BEK nr 1133 af 26/09/2013",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">\r\n      </td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">\r\n      </td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">\r\n      </td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om dagbladslignende publikationer</p>\r\n<p class=\"Indledning2\">I medfør af § 1 a, stk. 2, i lov nr. 1214 af 27. december 2003 om distributionstilskud til visse periodiske blade og tidsskrifter, som ændret ved lov nr. 271 af 31. marts 2006, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"ParagrafGruppeOverskrift\">\r\n   <span id=\"Kap1_X1\">Kriterier for tilskud</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Der ydes tilskud til distribution i Danmark samt fra Danmark til Færøerne og Grønland til udgivere af visse kommercielt udgivne publikationer, der indholdsmæssigt svarer til egentlige dagblade, men har en lavere udgivelsesfrekvens end sådanne.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> For at opnå tilskud efter stk. 1 skal:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num1\">1)</span> Publikationen udkomme mellem én og fire gange ugentligt i mindst 36 uger per år eller mindst 2 gange om måneden i mindst 10 måneder per år.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num2\">2)</span> Publikationen henvende sig til en bred kreds af læsere og må ikke være rettet mod bestemte erhvervs- eller faggrupper, medlemmer af enkelte politiske partier eller foreninger.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num3\">3)</span> Publikationen være landsdækkende forstået således, at bladet i mindst 6 af 11 bladkredse, jf. Dansk Oplagskontrols inddeling af landet i geografiske områder, har en dækningsgrad (dvs. oplag i forhold til antal husstande) på mindst 0,1 procent.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num4\">4)</span> Mindst halvdelen af publikationens indhold være redaktionelt stof (dvs. ikke annoncer) i form af artikler m.v. inden for et bredt emneområde og med behandling af aktuelt nyhedsstof, og således at mindst halvdelen af det redaktionelle stof skal behandle politiske, samfundsrelaterede og kulturelle temaer. Mindst en tredjedel af det redaktionelle stof skal være selvstændigt journalistisk bearbejdet med henblik på offentliggørelse i den pågældende publikation.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Tilskuddet beregnes alene i forhold til den del af oplaget, der i trykt form distribueres i abonnement.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> Et abonnement er omfattet af tilskudsordningen, hvis der foreligger en aftale mellem en udgiver og en slutbruger, om at slutbrugeren får leveret eksemplaret til sin hjemadresse. En aftale om, at udgiver leverer et eksemplar til en modtager med henblik på viderefordeling til slutbruger fx ved videresalg, er ikke omfattet af tilskudsordningen. Aftalen skal frit kunne opsiges af abonnenten, og et abonnement må således ikke være obligatorisk knyttet til andre relationer – som fx foreningsmedlemskab eller ansættelsesforhold – mellem udgiver og abonnent. Det er en betingelse for, at et abonnementsforhold er omfattet af tilskudsordningen, at abonnenten aktivt fornyer sit abonnement mindst en gang om året fx ved betaling. For så vidt angår gratisaviser, der er omfattet af tilskudsordningen, skal bekræftelsen ske skriftligt.</p>\r\n<p class=\"Stk2\">\r\n   <span class=\"StkNr\" id=\"Par1_Stk5\">Stk. 5.</span> Såfremt et abonnement tegnes af en abonnent på vegne af en anden person som slutbruger, indgår et af abonnementet omfattet eksemplar i tilskudsordningen, når følgende betingelser er opfyldt:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk5_Num1\">1)</span> udgiver fremsender eksemplaret til slutbruger,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk5_Num2\">2)</span> slutbrugeren selvstændigt træffer beslutning om abonnementets opretholdelse, og</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk5_Num3\">3)</span> slutbrugeren mindst en gang årligt bekræfter dette over for den, der har tegnet abonnementet, eller udgiver.</p>\r\n<p class=\"Stk2\">\r\n   <span class=\"StkNr\" id=\"Par1_Stk6\">Stk. 6.</span> Såfremt eksemplarer af en publikation husstandsomdeles nogetsteds, uanset om der er indgået aftale mellem udgiver og slutbruger, er publikationen ikke omfattet af tilskudsordningen.</p>\r\n<p class=\"Stk2\">\r\n   <span class=\"StkNr\" id=\"Par1_Stk7\">Stk. 7.</span> Stk. 6 gælder ikke i tilfælde, hvor eksemplarer husstandsomdeles som led i tidsbegrænsede kampagner, uanset om der er indgået aftale mellem udgiver og slutbruger.</p>\r\n<p class=\"Stk2\">\r\n   <span class=\"StkNr\" id=\"Par1_Stk8\">Stk. 8.</span> Vurdering af en publikations indhold foretages som en samlet vurdering på baggrund af et antal numre per år. Vurderingen foretages i forbindelse med ansøgning og evt. i løbet af tilskudsåret.</p>\r\n<p class=\"ParagrafGruppeOverskrift\">\r\n   <span id=\"Kap1_X2\">Fordeling</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Det er en betingelse for, at en udgiver af en publikation kan modtage tilskud i et givet finansår, at udgiveren afgiver de for fordelingen og udbetalingen nødvendige oplysninger på et ansøgningsskema, som rekvireres i Kulturstyrelsen. Det er endvidere en betingelse, at skemaet er modtaget i styrelsen inden en årligt fastsat frist.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Rigtigheden af oplysningerne på ansøgningsskemaet bekræftes ved underskrift af udgiveren. Det påhviler ansøgerne straks at meddele Kulturstyrelsen eventuelle ændringer. Såfremt tilskud ønskes udbetalt til en anden end udgiver, skal denne angive dette over for Kulturstyrelsen.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Ansøgere og modtagere af tilskud skal i øvrigt afgive de oplysninger, som Kulturstyrelsen udbeder sig i forbindelse med behandling af ansøgninger om tilskud og administration af reglerne i denne bekendtgørelse i øvrigt.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Et fordelingsudvalg afgør på grundlag af de afgivne oplysninger, om en udgiver af en publikation er berettiget til tilskud efter bestemmelserne i § 1. Udvalget har den endelige administrative afgørelse.</p>\r\n<p class=\"Stk2\">\r\n   <span class=\"StkNr\" id=\"Par2_Stk5\">Stk. 5.</span> Kulturstyrelsen yder sekretariatsbistand til udvalget.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"ParagrafGruppeOverskrift\">\r\n   <span id=\"Kap2_X1\">Beregning og udbetaling</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Administrationen af tilskudsordningen varetages af Kulturstyrelsen.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Tilskuddet ydes for et kalenderår.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Tilskuddet beregnes efter et pointsystem på grundlag af ansøgningsskemaets oplysninger om antallet af distribuerede eksemplarer per år.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> De enkelte publikationer tildeles 1 point per distribueret eksemplar.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Den samlede tildelte pointsum sættes i forhold til årets bevilling på finansloven. Kulturstyrelsen beregner herefter, hvilket beløb der det pågældende år skal udbetales per point. Udgiveren modtager tilskud svarende til det antal point, der er tildelt vedkommendes publikation, jf. dog § 6, stk. 3.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Udbetalingen af tilskud foretages samlet, når fordelingsudvalget har afsluttet gennemgangen af årets ansøgninger, og pointberegningen er foretaget.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Såfremt ændringer i de enkelte publikationers forhold tilsiger det, eller udgiveren ikke gennemfører den forudsatte aktivitet, skal allerede udbetalte tilskud helt eller delvist tilbagebetales, såfremt det udbetalte tilskud overstiger 500 kr. i forhold til det tilskud, som den dokumenterede aktivitet berettiger.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Det årlige tilskud til en publikation kan ikke overstige 50 % af de faktisk afholdte udgifter til distribution. Såfremt det af den fremsendte dokumentation, jf. § 7, stk. 1, fremgår, at tilskuddet for det forudgående år overstiger den fastsatte grænse med mere end 500 kr., tilbagebetales det for meget udbetalte beløb eller modregnes i det følgende års tilskud.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> I de samlede udgifter til distribution kan medregnes dokumenterbare direkte og indirekte udgifter til distribution af eksemplarer, der er omfattet af tilskudsordningen.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Udgiveren skal inden 31. maj året efter tilskudsåret fremsende dokumentation for antallet af abonnenter og eksemplarer distribueret i Danmark, inkl. eksemplarer distribueret fra Danmark til Færøerne og Grønland, samt dokumentation for de samlede udgifter ved denne distribution. Dokumentationen skal være underskrevet af udgiverens revisor.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> I tilfælde hvor udgiveren ikke kan dokumentere antallet af distribuerede eksemplarer, eller de udgifter, der har været forbundet med distributionen, vil tilskuddet blive krævet helt eller delvist tilbagebetalt.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Nærmere regler for dokumentationen fastsættes af Kulturstyrelsen.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"ParagrafGruppeOverskrift\">\r\n   <span id=\"Kap3_X1\">Ikrafttræden</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Bekendtgørelsen træder i kraft den 1. oktober 2013.</p><div class=\"Givet\" id=\"Givet\"><p class=\"Givet\" align=\"center\">Kulturministeriet, den 26. september 2013</p><p class=\"Sign1\" align=\"center\">Marianne Jelved</p><p class=\"Sign2\" align=\"right\">/ Lars Banke</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Kulturministeriet",
    "popularTitle": "Ugeavispuljebekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/09/2013"
        },
        {
            "displayName": "Accession",
            "displayValue": "B20130113305"
        },
        {
            "displayName": "Entydig dokumentidentifikation",
            "displayValue": "AK000967"
        },
        {
            "displayName": "Dato for førstegangsindlæggelse",
            "displayValue": "28/09/2013"
        },
        {
            "displayName": "Dato for indlæggelse",
            "displayValue": "28/09/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1133"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "26/09/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Kulturmin., j.nr. 2013-011218"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}