{
    "id": 120993,
    "title": "Adgang til CV – tilstrækkelig vejledning",
    "documentTypeId": "240",
    "isSagsforlobPeriodValid": true,
    "shortName": "KEN nr 9510 af 28/03/2008",
    "documentHtml": "<div class=\"bjelke\">Den fulde tekst</div><p class=\"Titel2\">Adgang til CV – tilstrækkelig vejledning</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmets CV blev inaktivt den 1. juni 2007.</div>\r\n        </p>\r\n        <p class=\"Tekst2\">\r\n          <div>A-kassen kontaktede herefter telefonisk den 7. juni 2007 medlemmet og bad ham om at gøre hans CV synligt, hvortil han svarede, at han ville gøre CV´et synligt med det samme, hvilket imidlertid ikke skete.</div>\r\n        </p>\r\n        <p class=\"Tekst2\">\r\n          <div>A-kassen sendte den 11. juni 2007 et brev til medlemmet og bad ham at gøre CV´et tilgængeligt, herunder forklare årsagen til, at han ikke opfyldte CV-kravene. A-kassen bad endvidere medlemmet om at oplyse hvilke stillinger han havde søgt igennem de sidste 3 måneder.</div>\r\n        </p>\r\n        <p class=\"Tekst2\">\r\n          <div>A-kassen sendte den 18. juni 2007 en rykker. A-kassen oplyste i den forbindelse, at spørgsmålet om medlemmets rådighed ville blive afgjort på det foreliggende grundlag, såfremt a-kassen ikke modtog en forklaring inden en uge.</div>\r\n        </p>\r\n        <p class=\"Tekst2\">\r\n          <div>Medlemmet reagerede fortsat ikke og den 4. juli 2007 traf a-kassen afgørelse om, at medlemmet ikke stod til rådighed for arbejdsmarkedet fra den 1. juni 2007 som følge af et inaktivt CV samt at medlemmet ikke havde reageret på a-kassens henvendelser angående inaktivt CV og jobsøgning.</div>\r\n        </p>\r\n        <p class=\"Tekst2\">\r\n          <div>Den 16. juli 2007 kontaktede medlemmet a-kassen telefonisk og medlemmets CV blev gjort tilgængeligt.</div>\r\n        </p>\r\n        <p class=\"Tekst2\">\r\n          <div>Direktoratet traf den 14. september 2007 afgørelse om, at medlemmet havde ikke ret til dagpenge fra den 1. juni 2007 til og med den 15. juli 2007.</div>\r\n        </p>\r\n        <p class=\"Tekst2\">\r\n          <div>Medlemmet har oplyst, at han hele tiden troede, at han var på jobnet på den rigtige måde. Medlemmet har i den forbindelse anført, at han den 16. juni 2007 var inde på jobnet for at opdatere sit CV og at han den 25. juni 2007 startede på et jobsøgningskursus hos anden aktør (A to B), hvor han på ny var inde på jobnet for at opdatere sit CV.</div>\r\n        </p>\r\n        <p class=\"Tekst2\">\r\n          <div>Anden aktør (A to B) har over a-kassen oplyst, at medlemmets CV egentligt havde været ok, men at der manglede et ”hak” et sted for at det kunne ses. Anden aktør har videre oplyst, at jobcenteret også havde set medlemmets CV, og at de ikke havde gjort opmærksom på at der manglede et ”hak”.</div>\r\n        </p>\r\n        <p class=\"Tekst2\">\r\n          <div>Ankenævnet ændrede direktoratets afgørelse.</div>\r\n        </p>\r\n        <p class=\"Tekst2\">\r\n          <div>Ankenævnet fandt på baggrund af den vejledning medlemmet havde modtaget, at det ikke med tilstrækkelig sikkerhed kunne afvises, at han havde gjort hvad han skulle.</div>\r\n        </p>\r\n        <p class=\"Tekst2\">\r\n          <div>Ankenævnet lagde herved vægt på, at medlemmet både den 16. juni 2007 og den 25. juni 2007 var inde på jobnet for at vedligeholde/opdatere sit CV, og at anden aktør ved jobsøgningskurset den 25. juni 2007 fandt, at medlemmets CV var ok. Medlemmet blev således bekræftet i, at han havde gjort hvad han skulle.</div>\r\n        </p>\r\n        <p class=\"Tekst2\">\r\n          <div>Ankenævnet lagde endvidere vægt på, at jobcenteret havde set medlemmets CV, og at de ikke havde stillet spørgsmål ved CV´et.</div>\r\n        </p>\r\n      </div>\r\n      <p class=\"Tekst\">Ankenævnet har behandlet Deres klage på møde den 27. marts 2008.</p>\r\n      <p class=\"Tekst\">Nævnet traf denne</p>\r\n      <p class=\"Tekstoverskrift\"><span class=\"Bold\">A F G Ø R E L S E</span></p>\r\n      <p class=\"Tekst\">De har ret til dagpenge fra den 1. juni 2007 til og med den 15. juli 2007.</p>\r\n      <p class=\"Tekst\">Ankenævnet ændrer således Arbejdsdirektoratets afgørelse af den 14. september 2007.</p>\r\n      <p class=\"Tekstoverskrift\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> Deres CV blev inaktivt den 1. juni 2007,</p>\r\n        <p class=\"Liste1\"><span class=\"Liste1Nr\">–</span> a-kassen den 7. juni 2007 kontaktede Dem telefonisk og bad Dem om at gøre Deres CV synligt, hvortil De svarede, at De ville gøre CV´et synligt med det samme, hvilket imidlertid ikke skete,</p>\r\n        <p class=\"Liste1\"><span class=\"Liste1Nr\">–</span> De ikke reagerede på a-kassens brev af 11. juni 2007, hvori a-kassen bad Dem om at gøre CV´et tilgængeligt, herunder forklare årsagen til, at De ikke opfyldte CV-kravene,</p>\r\n        <p class=\"Liste1\"><span class=\"Liste1Nr\">–</span> De heller ikke som a-kassen bad Dem om i brevet, oplyste a-kassen om hvilke stillinger De havde søgt igennem de seneste 3 måneder, herunder om De kunne påtage Dem et fuldtidsarbejde,</p>\r\n        <p class=\"Liste1\"><span class=\"Liste1Nr\">–</span> De ikke reagerede på a-kassens brev af 18. juni 2007, hvori a-kassen rykkede Dem for en forklaring for den manglende opfyldelse af CV-kravene. A-kassen oplyste i den forbindelse, at spørgsmålet om Deres rådighed ville blive afgjort på det foreliggende grundlag, såfremt a-kassen ikke modtog Deres forklaring inden en uge,</p>\r\n        <p class=\"Liste1\"><span class=\"Liste1Nr\">–</span> a-kassen den 4. juli 2007 traf afgørelse om, at De ikke stod til rådighed for arbejdsmarkedet fra den 1. juni 2007 som følge af et inaktivt CV, samt at De ikke havde reageret på a-kassens henvendelser til Dem angående inaktivt CV og jobsøgning,</p>\r\n        <p class=\"Liste1\"><span class=\"Liste1Nr\">–</span> De den 16. juli 2007 kontaktede a-kassen telefonisk og fik gjort Deres CV tilgængeligt,</p>\r\n        <p class=\"Liste1\"><span class=\"Liste1Nr\">–</span> Anden aktør (A to B) telefonisk den 17. juli 2007 kontaktede a-kassen og oplyste, at Deres CV egentligt havde været ok, men at der manglede et ”hak” et sted for at det kunne ses. Anden aktør oplyste videre, at jobcenteret også havde set Deres CV, og at de ikke havde gjort opmærksom på at der manglede et ”hak”, og</p>\r\n        <p class=\"Liste1\"><span class=\"Liste1Nr\">–</span> De i brev af 24. juli 2007 har oplyst, at De hele tiden troede, at De var på jobnet på den rigtige måde. De har i den forbindelse bl.a. bl.a. anført, at De den 16. juni 2007 var inde på jobnet for at opdatere Deres CV. Det er videre anført, at De den 25. juni 2007 startede på et jobsøgningskursus hos A to B, hvor De på ny var inde på jobnet for at opdatere Deres CV. De fik her oplyst, at Deres CV var ok.</p>\r\n      </p>\r\n      <p class=\"Tekst\">Ankenævnet har herudover lagt til grund, at a-kassen i brev af 4. maj 2006 og i brev af 1. marts 2007 har vejledt Dem angående kravene til CV, herunder opdatering af CV. A-kassen har i brev af 1. marts 2007 vedlagt en brochure ”ledig hva´ så? ”, hvor der er et afsnit om CV.</p>\r\n      <p class=\"Tekst\">Det fremgår bl.a. heraf, at medlemmet skal give Jobcentret, ASE adgang til sit CV, og at CV´et skal holdes tilgængeligt for Jobcentret, ASE, kommuner og arbejdsgivere.</p>\r\n      <p class=\"Tekst\">Et medlem skal stå til rådighed for at få dagpenge. Heri ligger blandt andet, at medlemmet skal give a-kassen adgang til sit CV på</p>\r\n      <p>www.jobnet.dk</p>\r\n      <p class=\"Tekst\">.</p>\r\n      <p class=\"Tekst\">Ankenævnet finder på baggrund af den vejledning De har modtaget, at det ikke med tilstrækkelig sikkerhed kan afvises, at De har gjort hvad De skulle.</p>\r\n      <p class=\"Tekst\">Ankenævnet har herved lagt vægt på, at De både den 16. juni 2007 og den 25. juni 2007 var inde på jobnet for at vedligeholde/opdatere Deres CV, og at anden aktør ved jobsøgningskurset den 25. juni 2007 fandt, at Deres CV var ok. De blev således bekræftet i, at De havde gjort hvad De skulle.</p>\r\n      <p class=\"Tekst\">Ankenævnet har endvidere lagt vægt på, at jobcenteret havde set Deres CV, og at de ikke havde stillet spørgsmål ved Deres CV.</p>\r\n      <p class=\"Tekst\">For så vidt angår direktoratets bemærkning om, at De ikke har redegjort for Deres jobsøgning forud for a-kassens brev af 11. juni 2007, så er det nævnets vurdering, at dette ikke alene kan medføre, at De skal anses for ikke at stå til rådighed for arbejdsmarkedet den 11. juni 2007.</p>\r\n      <p class=\"Tekst\">Ankenævnet finder, at a-kassen burde havde givet Dem en frist til at dokumentere Deres arbejdssøgning, jf. § 28, stk. 1 i rådighedsbekendtgørelsen.</p>\r\n      <p class=\"Tekstoverskrift\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 62, stk. 1 og stk. 2, nr. 5 og stk. 6 samt § 65 i lov om arbejdsløshedsforsikring m.v., jf. lovbekendtgørelse nr. 874 af 11. september 2005 med de ændringer der følger af lov nr. 523 af 24. juni 2005,</p>\r\n        <p class=\"Liste1\"><span class=\"Liste1Nr\">–</span> § 3, § 7, § 10, stk. 4, § 22, stk. 3-4, § 24, stk. 1 og § 28 i Arbejdsdirektoratets bekendtgørelse nr. 179 af 19. februar 2007 om rådighed, og</p>\r\n        <p class=\"Liste1\"><span class=\"Liste1Nr\">–</span> §§ 1 og 2 bekendtgørelse nr. 481 af 10. juni 2003 om en a-kasses pligt til at vejlede mv.</p>\r\n      </p>\r\n      <p class=\"Tekstoverskrift\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet og a-kassen samt 2 brochurer fra ASE ( ”CV” fra januar 2008 og ”ledig hva´ så?” fra marts 2007).</p>\r\n      <p class=\"Tekstoverskrift\">På ankenævnets vegne</p>\r\n      <p class=\"Tekstoverskrift\">………………….</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">…………….</p>\r\n      <p class=\"Tekstoverskrift\"><span class=\"BoldUnderline\">Regler</span></p>\r\n      <p class=\"Tekstoverskrift\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005:</span></p>\r\n      <p class=\"Tekst\"><span class=\"Bold\">§ 62.</span> Der kan kun udbetales dagpenge til et medlem, som står til rådighed for arbejdsmarkedet. Det er en betingelse for at være til rådighed, at medlemmet</p>\r\n      <p>\r\n        <p class=\"Liste1\"><span class=\"Liste1Nr\">1)</span> er aktivt arbejdssøgende,</p>\r\n        <p class=\"Liste1\"><span class=\"Liste1Nr\">2)</span> kan og vil overtage arbejde med dags varsel,</p>\r\n        <p class=\"Liste1\"><span class=\"Liste1Nr\">3)</span> kan og vil deltage i kontaktforløb og tilbud efter lov om en aktiv beskæftigelsesindsats, og</p>\r\n        <p class=\"Liste1\"><span class=\"Liste1Nr\">4)</span> giver arbejdsformidlingen de oplysninger, som er nødvendige for, at medlemmet kan formidles arbejde og gives tilbud efter lov om en aktiv beskæftigelsesindsats.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Dagpenge må ikke udbetales til et medlem,</p>\r\n      <p>\r\n        <p class=\"Liste1\"><span class=\"Liste1Nr\">1)</span> som er sygt eller i øvrigt ude af stand til at påtage sig arbejde af normalt omfang,</p>\r\n        <p class=\"Liste1\"><span class=\"Liste1Nr\">2)</span> som aftjener værnepligt eller unddrager sig denne,</p>\r\n        <p class=\"Liste1\"><span class=\"Liste1Nr\">3)</span> som ved domstols- eller administrativ afgørelse er berøvet sin frihed, eller som unddrager sig frihedsberøvelse,</p>\r\n        <p class=\"Liste1\"><span class=\"Liste1Nr\">4)</span> som forsørges på institution, eller</p>\r\n        <p class=\"Liste1\"><span class=\"Liste1Nr\">5)</span> som af anden grund ikke står til rådighed for arbejdsmarkedet.</p>\r\n      </p>\r\n      <p class=\"Tekst\"><span class=\"Italic\">Stk. 3</span>……………..</p>\r\n      <p class=\"Tekst\"><span class=\"Bold\">§ 65</span>. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"Tekst\"><span class=\"Italic\">Stk. 2.</span> Ved ledighedens indtræden skal arbejdsløshedskassen informere medlemmet om betydningen af pligten til at stå til rådighed for arbejdsmarkedet, jf. §§ 62-63.</p>\r\n      <p class=\"Tekst\"><span class=\"Italic\">Stk. 3.</span> Arbejdsløshedskassen skal påse, at medlemmet står til rådighed for arbejdsmarkedet, og har pligt til at foretage en vurdering af medlemmets rådighed.</p>\r\n      <p class=\"Tekst\"><span class=\"Italic\">Stk. 4.</span> Det påhviler medlemmet at medvirke ved tilvejebringelsen af de oplysninger, der er nødvendige for gennemførelsen af bestemmelserne i stk. 1-3.</p>\r\n      <p class=\"Tekst\"><span class=\"Italic\">Stk. 5.</span> Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.</p>\r\n      <p class=\"Tekst\"><span class=\"Italic\">Stk. 6.</span> Arbejdsløshedskassernes fremgangsmåde ved udveksling af information med Arbejdsformidlingen sker efter regler fastsat af direktøren for Arbejdsdirektoratet efter forhandling med chefen for Arbejdsmarkedsstyrelsen og Beskæftigelsesrådet. Direktøren for Arbejdsdirektoratet fastsætter efter forhandling med chefen for Arbejdsmarkedsstyrelsen og Beskæftigelsesrådet nærmere regler for arbejdsløshedskassernes pligt til at videregive oplysninger til brug for Arbejdsformidlingen eller til statistisk brug.</p>\r\n      <p class=\"Tekstoverskrift\"><span class=\"Bold\">Lov om ændring af lov om aktiv beskæftigelsesindsats med flere love, jf. lov nr. 523 af 24. juni 2005:</span></p>\r\n      <p class=\"Tekstoverskrift\">(konsekvensrettelser som følge af kommunalreformen)</p>\r\n      <p class=\"Tekst\">I lov om arbejdsløshedsforsikring m.v., jf. lovbekendtgørelse nr. 708 af 13. august 2003, som ændret ved § 2 i lov nr. 1042 af 17. december 2002, § 1 i lov nr. 420 af 10. juni 2003, § 1 i lov nr. 191 af 24. marts 2004, § 1 i lov nr. 304 af 2. maj 2005 og § 4 i lov nr. 327 af 18. maj 2005, foretages følgende ændringer:</p>\r\n      <p class=\"Tekst\"><span class=\"Bold\">1.</span> Overalt i loven ændres »Arbejdsformidlingen« til: »Staten i jobcenteret«, »arbejdsformidlingen« til: »staten i jobcenteret« og »arbejdsformidlingskontoret« til: »staten i jobcenteret«.</p>\r\n      <p class=\"Tekstoverskrift\"><span class=\"Bold\">Arbejdsdirektoratets bekendtgørelse nr. 179 af 19. februar 2007 om rådighed:</span></p>\r\n      <p class=\"Tekst\"><span class=\"Bold\">§ 3.</span> Et ledigt medlem kan kun få dagpenge, hvis medlemmet står til rådighed for arbejdsmarkedet.</p>\r\n      <p class=\"Tekst\"><span class=\"Bold\">§ 7.</span> Et medlem skal kunne overtage arbejde ved arbejdstids begyndelse dagen efter, at arbejdet er formidlet af jobcenteret, a-kassen eller anden aktør.</p>\r\n      <p class=\"Tekst\"><span class=\"Italic\">Stk. 2.</span> Kravet om varslet kan fraviges for et medlem, hvis jobcenteret eller a-kassen på forhånd har orienteret medlemmet herom.</p>\r\n      <p class=\"Tekst\"><span class=\"Italic\">Stk. 3.</span> Medlemmet skal kunne møde til jobsamtaler, formidlingssamtaler, CV-samtaler, rådighedssamtaler samt til aktiviteter og tilbud dagen efter, at medlemmet har modtaget indkaldelse hertil fra jobcenteret, a-kassen eller anden aktør.</p>\r\n      <p class=\"Tekst\"><span class=\"Italic\">Stk. 4.</span> Stk. 3 gælder også for arbejde som vikar i forbindelse med jobrotation i henhold til lov om en aktiv beskæftigelsesindsats.</p>\r\n      <p class=\"Tekst\"><span class=\"Bold\">§ 10.</span> Et medlem skal søge arbejde, jf. §§ 8 og 9, og deltage i kurser og andre tilbud, der øger mulighederne for at få arbejde.</p>\r\n      <p class=\"Tekst\"><span class=\"Italic\">Stk. 2.</span> Medlemmet skal også søge konkrete job efter pålæg af jobcenteret, a-kassen eller anden aktør.</p>\r\n      <p class=\"Tekst\"><span class=\"Italic\">Stk. 3.</span> Medlemmet skal søge arbejde på den måde, der er sædvanlig inden for det pågældende faglige område. Medlemmet skal endvidere søge helårsarbejde med fuld sædvanlig arbejdstid.</p>\r\n      <p class=\"Tekst\"><span class=\"Italic\">Stk. 4.</span> Medlemmet skal senest 1 måned efter registreringen som arbejdssøgende oprette et CV og gøre det tilgængeligt på Jobnet. Medlemmet skal herefter sikre sig, at oplysningerne i CV'et til enhver tid er korrekte og fyldestgørende.</p>\r\n      <p class=\"Tekst\"><span class=\"Bold\">§ 11.</span> Et medlem kan ikke få dagpenge, så længe medlemmet ikke har bopæl og opholder sig i Danmark, jf. § 4, ikke er registreret som arbejdssøgende, jf. § 6, eller ikke kan overtage arbejde eller deltage i samtaler, aktiviteter eller tilbud, jf. §§ 7-9.</p>\r\n      <p class=\"Tekst\"><span class=\"Italic\">Stk. 2.</span> A-kassen kan ud fra en konkret rådighedsvurdering, jf. § 24, træffe afgørelse om, at medlemmet skal opfylde et arbejdskrav, jf. § 29, for igen at kunne få dagpenge.</p>\r\n      <p class=\"Tekst\"><span class=\"Bold\">§ 22.</span> Et medlem skal oplyse a-kassen om sin rådighed, herunder om bopælsadresse, begrænsninger i rådigheden, jobsøgning, afslag på arbejde og arbejdsophør.</p>\r\n      <p class=\"Tekst\"><span class=\"Italic\">Stk. 2.</span> Medlemmet skal oplyse a-kassen om deltagelse i uddannelse.</p>\r\n      <p class=\"Tekst\"><span class=\"Italic\">Stk. 3.</span> Medlemmet skal i sit CV give fyldestgørende og korrekte oplysninger om tidligere beskæftigelse, uddannelse, kvalifikationer og øvrige forhold af betydning for formidlingen af arbejde. Medlemmet skal endvidere give jobcenteret og a-kassen adgang til sit CV på Jobnet.</p>\r\n      <p class=\"Tekst\"><span class=\"Italic\">Stk. 4.</span> Medlemmet kan ikke få dagpenge, så længe medlemmet ikke har givet de oplysninger, som a-kassen har bedt om, jf. stk. 1-3.</p>\r\n      <p class=\"Tekst\"><span class=\"Italic\">Stk. 5.</span> Dagpengene kan efterbetales, hvis medlemmet har stået til rådighed i den mellemliggende periode.</p>\r\n      <p class=\"Tekst\"><span class=\"Italic\">Stk. 6.</span> Hvis et medlem ikke senest 1 måned efter registreringen som arbejdssøgende har et godkendt CV, og dette skyldes medlemmet, kan medlemmet ikke få dagpenge. Medlemmet kan igen få dagpenge, når medlemmet har et godkendt CV.</p>\r\n      <p class=\"Tekst\"><span class=\"Bold\">§ 24.</span> A-kassen skal undersøge og vurdere et medlems rådighed, hvis der opstår tvivl om rådigheden for arbejdsmarkedet.</p>\r\n      <p class=\"Tekst\"><span class=\"Italic\">Stk. 2.</span> A-kassen skal notere alle oplysninger, der kan have betydning for medlemmets ret til dagpenge, herunder underretninger fra jobcenteret og oplysninger, som medlemmet selv giver.</p>\r\n      <p class=\"Tekst\"><span class=\"Italic\">Stk. 3.</span> Bliver a-kassen bekendt med forhold, der gør det sandsynligt, at medlemmet ikke står til rådighed for arbejdsmarkedet, skal a-kassen standse udbetalingen af dagpenge til medlemmet, så længe a-kassen undersøger forholdet.</p>\r\n      <p class=\"Tekst\"><span class=\"Bold\">§ 28.</span> Hvis a-kassen ved vurderingen efter §§ 24-27 finder, at medlemmet står til rådighed, men der dog er tvivl om medlemmets fortsatte tilknytning til arbejdsmarkedet, skal a-kassen give medlemmet en frist på højst 3 måneder til at dokumentere sin arbejdssøgning, jf. § 10.</p>\r\n      <p class=\"Tekst\"><span class=\"Italic\">Stk. 2.</span> Efter fristens udløb skal a-kassen vurdere medlemmets rådighed for arbejdsmarkedet. A-kassen skal træffe afgørelse over for medlemmet, hvis a-kassen finder, at medlemmet ikke står til rådighed for arbejdsmarkedet. Hvis a-kassen finder, at medlemmet står til rådighed for arbejdsmarkedet, skal a-kassen notere dette med en begrundelse for vurderingen.</p>\r\n      <p class=\"Tekstoverskrift\"><span class=\"Bold\">Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.</span> <span class=\"Bold\">:</span></p>\r\n      <p class=\"Tekst\"><span class=\"Bold\">§ 1.</span> En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.</p>\r\n      <p class=\"Tekst\"><span class=\"Bold\">§ 2.</span> Når et medlem bliver ledigt, skal a-kassen informere medlemmet om rådighedsforpligtelsen. A-kassen skal herunder informere om, at et medlem for at stå til rådighed for arbejdsmarkedet skal</p>\r\n      <p>\r\n        <p class=\"Liste1\"><span class=\"Liste1Nr\">1)</span> tilmelde sig arbejdsformidlingen (AF),</p>\r\n        <p class=\"Liste1\"><span class=\"Liste1Nr\">2)</span> lægge sit CV ind i AF’s Job- og CV-bank; »Jobnet.dk«,</p>\r\n        <p class=\"Liste1\"><span class=\"Liste1Nr\">3)</span> opretholde kontakten til AF, a-kassen og andre aktører gennem hele ledighedsforløbet,</p>\r\n        <p class=\"Liste1\"><span class=\"Liste1Nr\">4)</span> være aktivt arbejdssøgende fra 1. ledighedsdag, herunder under deltagelse i tilbud,</p>\r\n        <p class=\"Liste1\"><span class=\"Liste1Nr\">5)</span> kunne formidles rimeligt arbejde med dags varsel fra 1. ledighedsdag,</p>\r\n        <p class=\"Liste1\"><span class=\"Liste1Nr\">6)</span> deltage i tilbud, der skal bidrage til en hurtig tilbagevenden til arbejdsmarkedet, og</p>\r\n        <p class=\"Liste1\"><span class=\"Liste1Nr\">7)</span> indsende en frigørelsesattest til a-kassen, hvis medlemmet har eller får arbejde på nedsat tid med et opsigelsesvarsel og skal have supplerende dagpenge.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> A-kassen skal informere medlemmet om de særlige frister, der gælder efter stk. 1, nr. 2 og 7.</p>\r\n      <p class=\"Tekst\"><span class=\"Italic\">Stk. 3.</span> A-kassen skal også informere medlemmet om kontaktforløbet, jobformidling og arbejdsmarkedsrettede tilbud samt om mulighederne for selvvalgt uddannelse.</p>\r\n      <p class=\"Tekst\"><span class=\"Italic\">Stk. 4.</span> A-kassen skal informere medlemmet om, hvilke konsekvenser det har for retten til dagpenge ikke at stå til rådighed for arbejdsmarkedet. A-kassen skal herudover informere om selvforskyldt ledighed og de sanktioner, der knytter sig hertil.</p>\r\n      <p class=\"Tekst\"><span class=\"Italic\">Stk. 5.</span> Informationen skal gives skriftligt, fx ved udlevering af fyldestgørende informationsmateriale.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/08/2008"
        },
        {
            "displayName": "Accession",
            "displayValue": "W20080951025"
        },
        {
            "displayName": "Entydig dokumentidentifikation",
            "displayValue": "BE003028"
        },
        {
            "displayName": "Dato for indlæggelse",
            "displayValue": "06/08/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9510"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "28/03/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5100468-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}