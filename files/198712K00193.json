{
    "id": 113327,
    "title": "1987 LSF 193   FORSLAG TIL LOV OM OPHÆVELSE AF LOV OM AFGIFT AF RENTER AF FORBRUGSLÅN  ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 193",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 193 </P>  \r\n\r\n<P></P>  \r\n\r\n<P>Forslag til Lov om ophævelse af lov om afgift af renter af forbrugslån  \r\n\r\n</P>  \r\n\r\n<P></P>  \r\n\r\n<P>Fremsat af Behnke (FP) Dohrmann (FP) Glistrup (FP) Pia Kjærsgaard (FP)  \r\n\r\n</P>  \r\n\r\n<P></P>  \r\n\r\n<P>den 27. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>Lov nr. 698 af 17. oktober 1986 om afgift af renter af forbrugslån </P>  \r\n\r\n<P>ophæves. </P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende og har </P>  \r\n\r\n<P>virkning således, at ingen skattepligtig person, der er omfattet </P>  \r\n\r\n<P>af lov nr. 698 af 17. oktober 1986, kommer til at betale afgift </P>  \r\n\r\n<P>af renter af forbrugslån vedrørende afgiftsåret 1987 eller senere </P>  \r\n\r\n<P>afgiftsår. </P>  \r\n\r\n<P>Afgifter, der efter ikrafttræden af lov nr. 698 af 17. oktober 1987 </P>  \r\n\r\n<P>er blevet betalt efter de derom gældende regler, tilbagebetales </P>  \r\n\r\n<P>efter reglerne for tilbagebetaling af for meget betalt skat. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Helt tilbage til behandlingen af lovforslaget om forbrugsrenteafgift </P>  \r\n\r\n<P>blev Skatte- og Afgiftsudvalget gjort opmærksom på de mange </P>  \r\n\r\n<P>uheldige følger, som afgiften ville få. </P>  \r\n\r\n<P>Den kendsgerning, at skattemyndighederne ikke kan aflæse arten af </P>  \r\n\r\n<P>skatteydernes renteudgifter, når disse f.eks. oplyses fra </P>  \r\n\r\n<P>pengeinstitutterne, gør, at det er op til skatteyderen selv at </P>  \r\n\r\n<P>indberette, hvilke renter der er afgiftspligtige, og hvilke der </P>  \r\n\r\n<P>ikke er. </P>  \r\n\r\n<P>Politisk naivitet er ikke et nyt fænomen. Men at bygge en ny lov op </P>  \r\n\r\n<P>på en tiltro til, at de danske skatteydere formår at overskue </P>  \r\n\r\n<P>skattereglerne i nødvendigt omfang, er ikke blot naivitet, det er </P>  \r\n\r\n<P>dumhed. </P>  \r\n\r\n<P>Den skatteyder, som økonomisk magter at rekvirere revisorbistand, er </P>  \r\n\r\n<P>ikke meget bedre stillet. Såvel registrerede som </P>  \r\n\r\n<P>statsautoriserede revisorer har brugt spalteplads i aviser og </P>  \r\n\r\n<P>tidsskrifter til at påpege det umulige i at opfylde lovens </P>  \r\n\r\n<P>intentioner. </P>  \r\n\r\n<P>Det bliver således skatteydernes eller deres revisors dygtighed </P>  \r\n\r\n<P>kombineret med de lokale skattemyndigheders tid og evner, som </P>  \r\n\r\n<P>afgør harsardspillet om renteafgiften. Skatteydere med ens </P>  \r\n\r\n<P>forhold vil således kunne opleve store forskelle i deres </P>  \r\n\r\n<P>slutligning, en kendsgerning, som er nedbrydende for borgernes </P>  \r\n\r\n<P>tro på retssamfundet. </P>  \r\n\r\n<P>For skattemyndighederne bliver sagen ikke mindre vanskelig. Det </P>  \r\n\r\n<P>makværk i administrativ henseende, som loven er, vil give de </P>  \r\n\r\n<P>lokale skattemedarbejdere grå hår i hovedet, når uforstående </P>  \r\n\r\n<P>skatteydere med rette klager. </P>  \r\n\r\n<P>Derudover vil skattemyndighederne få et uoverskueligt arbejde med at </P>  \r\n\r\n<P>fremskaffe de nødvendige oplysninger for at kunne foretage </P>  \r\n\r\n<P>korrekt ligning. </P>  \r\n\r\n<P>Alle disse bemærkninger vedrører de forhold, som opstår, når </P>  \r\n\r\n<P>afgiften skal opkræves fra de &#187;overforbrugende&#171; borgere, som  \r\n\r\n</P>  \r\n\r\n<P>lovens idemænd ønsker at ramme med renteafgiften. Men dertil </P>  \r\n\r\n<P>kommer så alle de økonomiske forhold ude i den virkelige verden, </P>  \r\n\r\n<P>som loven også vil ramme, selv om det ikke var eller er hensigten. </P>  \r\n\r\n<P>Er man således så uheldig at være ejeren af gælden fra en </P>  \r\n\r\n<P>konkursramt virksomhed eller at være en medarbejder, som optager </P>  \r\n\r\n<P>lån for at redde en nødstedt virksomhed, der drives i </P>  \r\n\r\n<P>selskabsform, så vil renterne blive pålagt afgift. Det samme er </P>  \r\n\r\n<P>tilfældet, hvis man optager lån for at starte en ny virksomhed i </P>  \r\n\r\n<P>selskabsform eller man er så uheldig at skulle indfri en kaution </P>  \r\n\r\n<P>på et lån, som er misligholdt. </P>  \r\n\r\n<P>Også lån optaget til indskud i almennyttige boliger og lån til </P>  \r\n\r\n<P>mindre, energibesparende foranstaltninger i boligen er omfattet </P>  \r\n\r\n<P>af loven. </P>  \r\n\r\n<P>Er man repræsentant og må låne til en rejsevogn, eller er man </P>  \r\n\r\n<P>invalid og må låne til en invalidebil, er man omfattet af </P>  \r\n\r\n<P>afgiften på renterne. </P>  \r\n\r\n<P>Sluttelig skal her nævnes de personer, som uddanner sig på </P>  \r\n\r\n<P>ikke-SU-godkendte uddannelser og må optage studielån. De bliver </P>  \r\n\r\n<P>også ramt af renteafgiften. </P>  \r\n\r\n<P>En forsigtig vurdering har godtgjort, at mindst 250.000 familier med </P>  \r\n\r\n<P>lån i bank eller sparekasse optaget til rene boligformål nu </P>  \r\n\r\n<P>bliver omfattet af afgiften på renterne. </P>  \r\n\r\n<P>Dagbladene har siden gennemførelsen af kartoffelkuren været fyldt </P>  \r\n\r\n<P>med artikler om kartoffelkurens urimeligheder. </P>  \r\n\r\n<P>Socialdemokratiet har i sit lovforslag et forslag om, at lån på </P>  \r\n\r\n<P>under 300.000 kr. optaget før 1. januar 1987 ikke skal være </P>  \r\n\r\n<P>omfattet af afgiften. SF's lovforslag går ud på, at kun </P>  \r\n\r\n<P>renteafgifter på over 500 kr. skal opkræves, mod en 50 kr.s </P>  \r\n\r\n<P>bagatelgrænse i renteafgiftsloven. Begge lovforslag er gode. Men </P>  \r\n\r\n<P>de vil alene være lapperier på en i bund og grund dårlig lov. </P>  \r\n\r\n<P>Fremskridtspartiet vil derfor med dette lovforslag fjerne alle </P>  \r\n\r\n<P>uhensigtsmæssige virkninger fra kartoffelkuren ved at ophæve </P>  \r\n\r\n<P>selve loven. </P>  \r\n\r\n<P>Bemærkninger til de enkelte paragraffer </P>  \r\n\r\n<P>Ad § 1 </P>  \r\n\r\n<P>Hele renteafgiftsloven skal ophæves med de begrundelser, som er </P>  \r\n\r\n<P>anført i de almindelige beemærkninger. </P>  \r\n\r\n<P>Ad § 2 </P>  \r\n\r\n<P>Renteafgiftsloven er kun lige begyndt at blive ført ud i livet, og </P>  \r\n\r\n<P>derfor vil det være urimeligt, hvis nogle enkelte skatteydere er </P>  \r\n\r\n<P>så uheldige, at deres forhold gør, at de allerede har måttet </P>  \r\n\r\n<P>indbetale renteafgiften. Derfor skal ingen skatteyder overhovedet </P>  \r\n\r\n<P>betale den urimelige afgift. Eventuelle allerede indbetalte </P>  \r\n\r\n<P>afgifter skal tilbagebetales efter de regler, der gælder for </P>  \r\n\r\n<P>tilbagebetaling af for meget betalt skat. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00193"
        },
        {
            "displayName": "Entydig dokumentidentifikation",
            "displayValue": "CL004835"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "193"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}