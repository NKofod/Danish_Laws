{
    "id": 176517,
    "title": "Ophævelse af påbud om at standse arbejde på byggeplads indtil sikring mod nedstyrtning fra stillads er etableret",
    "documentTypeId": "240",
    "isSagsforlobPeriodValid": true,
    "shortName": "KEN nr 11288 af 27/11/2015",
    "documentHtml": "<div class=\"bjelke\">Den fulde tekst</div><p class=\"Titel2\">Ophævelse af påbud om at standse arbejde på byggeplads indtil sikring mod nedstyrtning fra stillads er etableret</p>\r\n<div class=\"Resume\">\r\n   <p class=\"TekstGenerel\">Arbejdstilsynet var på tilsynsbesøg hos virksomheden og afgav i den forbindelse påbud om at standse arbejdet indtil sikring mod nedstyrtning fra stillads er etableret.</p>\r\n   <p class=\"TekstGenerel\">Et enigt nævn fandt at klagen skulle behandles, da en tilbagemelding før klagefristen måtte betragtes som en klage over Arbejdstilsynets afgørelse.</p>\r\n   <p class=\"TekstGenerel\">Et enigt nævn ophævede afgørelsen, da nævnet ikke fandt, at virksomheden var rette modtager af påbuddet.</p>\r\n   <p class=\"TekstGenerel\">Nævnet lagde vægt på, at virksomheden har oplyst, at virksomheden ikke har ansatte.</p>\r\n   <p class=\"TekstGenerel\">Nævnet lagde endvidere vægt på, at virksomheden den 29. september 2015 har oplyst, at virksomheden var hovedentreprenør, og at virksomheden på lige fod med de andre underentreprenører/leverandører havde bestilt en anden virksomhed til at udføre et stykke arbejde for dem i forbindelse med opførelsen af et nyt hus. Den anden virksomhed havde ligesom de andre underentreprenører/leverandører selv stået for planlægningen, udførelsen og tilsynet med det udførte arbejde i henhold til byggesagsbeskrivelse/udbudsmaterialet.</p>\r\n   <p class=\"TekstGenerel\">Nævnet fandt herefter, at virksomheden ikke var arbejdsgiver for de ansatte, som udførte det arbejde, som Arbejdstilsynets afgørelse efter sin ordlyd har påbudt standset.</p>\r\n</div>\r\n<p class=\"NormalInd\">[Adressat udeladt]</p>\r\n<p class=\"NormalInd\">Arbejdsmiljøklagenævnet har på møde den 24. november 2015 behandlet virksomhedens klage over Arbejdstilsynets afgørelse af 22. januar 2015 over påbud til [navn udeladt] om at standse arbejdet på byggepladsen [adresse udeladt], indtil sikring mod nedstyrtning fra stillads er etableret.</p>\r\n<p class=\"NormalInd\">Nævnet traf følgende</p>\r\n<p class=\"Overskriftsnummer2\">A F G Ø R E L S E R</p>\r\n<p class=\"NormalInd\">Klagen vil blive behandlet trods klagefristen er overskredet.</p>\r\n<p class=\"NormalInd\">Arbejdsmiljøklagenævnet finder, at [navn udeladt] ikke er rette modtager af Arbejdstilsynets afgørelse af 22. januar 2015 over påbud til [navn udeladt] om at standse arbejdet på byggepladsen [adresse udeladt], indtil sikring mod nedstyrtning fra stillads er etableret, hvorfor afgørelsen ophæves.</p>\r\n<p class=\"Overskriftsnummer2\">B E G R U N D E L S E</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Vedrørende klagefristen</span>\r\n</p>\r\n<p class=\"NormalInd\">Efter arbejdsmiljøloven kan en klage over Arbejdstilsynets afgørelse indbringes for Arbejdsmiljøklagenævnet inden 4 uger efter, at afgørelsen er meddelt den pågældende.</p>\r\n<p class=\"NormalInd\">Arbejdstilsynets afgørelse med påbud om at standse arbejdet på byggepladsen [adresse udeladt], er dateret og fremsendt via E-boks den 22. januar 2015.</p>\r\n<p class=\"NormalInd\">Det fremgår af afgørelsen, at klagefristen er inden fire uger efter, at afgørelsen er modtaget.</p>\r\n<p class=\"NormalInd\">[Navn udeladt] har ved brev af 27. februar 2015 (modtaget i Arbejdstilsynet den 9. marts 2015) klaget over Arbejdstilsynets afgørelse af 22. januar 2015.</p>\r\n<p class=\"NormalInd\">Klagefristen for at klage var den 24. februar 2015, hvorfor klagefristen umiddelbart er overskredet.</p>\r\n<p class=\"NormalInd\">Som udgangspunkt skal en for sent indgivet klage ikke behandles af Arbejdsmiljøklagenævnet.</p>\r\n<p class=\"NormalInd\">Der er dog mulighed for at se bort fra en overskridelse af klagefristen, hvis særlige grunde taler derfor.</p>\r\n<p class=\"NormalInd\">Nævnet finder, at [navn udeladt]s tilbagemeldinger af 28. januar 2015 (modtaget i Arbejdstilsynet den 11. februar 2015) om, at virksomheden ikke har ansatte, at der har været tilknyttet autoriseret arbejdsmiljørådgiver på virksomheden [navn udeladt], samt at byggeriet er færdigt og byggepladsen ryddet, må betragtes som en klage over Arbejdstilsynets afgørelse.</p>\r\n<p class=\"NormalInd\">Nævnet finder på den baggrund, at der er en særlig grund, således at klagen skal behandles.</p>\r\n<p class=\"NormalInd\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Om virksomheden er rette modtager af påbuddet om at standse arbejdet på stillads:</span>\r\n</p>\r\n<p class=\"NormalInd\">Arbejdsmiljøklagenævnet finder, at påbuddet skal ophæves, da påbuddet ikke er meddelt overfor den rette modtager.</p>\r\n<p class=\"NormalInd\">Nævnet finder, at [navn udeladt] ikke er rette modtager af påbuddet, om standsning af arbejdet på byggepladsen, indtil sikring mod nedstyrtning fra stillads er etableret.</p>\r\n<p class=\"NormalInd\">Nævnet har herved lagt vægt på, at [navn udeladt] har oplyst, at virksomheden ikke har ansatte.</p>\r\n<p class=\"NormalInd\">Endvidere har nævnet lagt vægt på, at [navn udeladt] den 29. september 2015 har oplyst, at [navn udeladt] var hovedentreprenør, og at virksomheden på lige fod med de andre underentreprenører/leverandører havde bestilt [navn udeladt] til at udføre et stykke arbejde for dem i forbindelse med opførelsen af et nyt hus. [Navn udeladt] havde ligesom de andre underentreprenører/leverandører selv stået for planlægningen, udførelsen og tilsynet med det udførte arbejde i henhold til byggesagsbeskrivelse/udbudsmaterialet.</p>\r\n<p class=\"NormalInd\">Nævnet finder herefter, at [navn udeladt] ikke var arbejdsgiver for de ansatte, som udførte det arbejde, som Arbejdstilsynets afgørelse efter sin ordlyd har påbudt standset.</p>\r\n<p class=\"NormalInd\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p class=\"NormalInd\">Arbejdsmiljøklagenævnet henviser til</p>\r\n<p class=\"Overskriftsnummer2\" style=\"text-align: left;\">Om fristen for at klage</p>\r\n<p class=\"Liste1\">\r\n   <span class=\"Liste1Nr\">–</span> § 81, stk. 1 og stk. 4, i Beskæftigelsesministeriets lov om arbejdsmiljø, jf. lovbekendtgørelse nr. 1072 af 7. september 2010 med senere ændringer.</p>\r\n<p class=\"Overskriftsnummer2\" style=\"text-align: left;\">Om Arbejdstilsynets ret til at træffe afgørelse</p>\r\n<p class=\"Liste1\">\r\n   <span class=\"Liste1Nr\">–</span> § 77, stk. 2, i Beskæftigelsesministeriets lov om arbejdsmiljø, jf. lovbekendtgørelse nr. 1072 af 7. september 2010</p>\r\n<p class=\"Overskriftsnummer2\" style=\"text-align: left;\">Om rette modtager</p>\r\n<p class=\"Liste1\">\r\n   <span class=\"Liste1Nr\">–</span> § 15, i Beskæftigelsesministeriets lov om arbejdsmiljø, jf. lovbekendtgørelse nr. 1072 af 7. september 2010</p>\r\n<p class=\"Liste1\">\r\n   <span class=\"Liste1Nr\">–</span> § 2, i Arbejdstilsynets bekendtgørelse nr. 559 af 17. juni 2004 om arbejdets udførelse</p>\r\n<p class=\"NormalInd\">Reglerne kan læses på de følgende sider.</p>\r\n<p class=\"Overskriftsnummer2\">OPLYSNINGERNE I SAGEN</p>\r\n<p class=\"NormalInd\">Sagen er afgjort på grundlag af de akter, som klagenævnet har modtaget fra Arbejdstilsynet, mail af 28. september 2015 fra [navn udeladt], samt udtalelse fra Arbejdstilsynet af 15. oktober 2015.</p>\r\n<p class=\"Overskriftsnummer2\">På klagenævnets vegne</p>\r\n<p class=\"Overskriftsnummer2\">[Navn udeladt]</p>\r\n<p class=\"Overskriftsnummer2\">[Stilling udeladt]</p>\r\n<p class=\"Overskriftsnummer2\" style=\"text-align: left;\">Kopi til</p>\r\n<p class=\"NormalInd\">[Adressat udeladt]</p>\r\n<p class=\"NormalInd\">[Adressat udeladt]</p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">Regler</span>\r\n</p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">Lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010 med senere ændringer</span>\r\n</p>\r\n<p class=\"Overskriftsnummer1\">\r\n   <span class=\"Bold Italic\">Almindelige pligter</span>\r\n</p>\r\n<p class=\"Overskriftsnummer1\">\r\n   <span class=\"Bold\">Arbejdsgiveren</span>\r\n</p>\r\n<p class=\"NormalInd\">\r\n   <span class=\"Bold\">§ 15.</span> Arbejdsgiveren skal sørge for, at arbejdsforholdene sikkerheds- og sundhedsmæssigt er fuldt forsvarlige. Der henvises her særligt til</p>\r\n<p class=\"Liste1\">\r\n   <span class=\"Liste1Nr\">1.</span> kapitel 5 om arbejdets udførelse,</p>\r\n<p class=\"Liste1\">\r\n   <span class=\"Liste1Nr\">2.</span> kapitel 6 om indretning af arbejdsstedet,</p>\r\n<p class=\"Liste1\">\r\n   <span class=\"Liste1Nr\">3.</span> kapitel 7 om tekniske hjælpemidler m.v.,</p>\r\n<p class=\"Liste1\">\r\n   <span class=\"Liste1Nr\">4.</span> kapitel 8 om stoffer og materialer</p>\r\n<p class=\"Overskriftsnummer1\">\r\n   <span class=\"Bold\">Arbejdets udførelse</span>\r\n</p>\r\n<p class=\"NormalInd\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"Overskriftsnummer1\">\r\n   <span class=\"Bold\">Arbejdsstedets indretning</span>\r\n</p>\r\n<p class=\"NormalInd\">\r\n   <span class=\"Bold\">§ 42.</span> Arbejdsstedet skal indrettes således, at det sikkerheds- og sundhedsmæssigt er fuldt forsvarligt.</p>\r\n<p class=\"Overskriftsnummer1\">\r\n   <span class=\"Bold\">Tekniske hjælpemidler m.v.</span>\r\n</p>\r\n<p class=\"NormalInd\">\r\n   <span class=\"Bold\">§ 45.</span> Maskiner, maskindele, beholdere, præfabrikerede konstruktioner, apparater, redskaber, byggevarer, andre tekniske hjælpemidler og personlige værnemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.</p>\r\n<p class=\"Overskriftsnummer1\">\r\n   <span class=\"Bold\">Arbejdstilsynet</span>\r\n</p>\r\n<p class=\"NormalInd\">\r\n   <span class=\"Bold\">§ 77.</span>\r\n</p>\r\n<p class=\"NormalInd\">…. .</p>\r\n<p class=\"NormalInd\">Stk. 2. Skønner Arbejdstilsynet det nødvendigt for at afværge en overhængende, betydelig fare for de ansattes eller andres sikkerhed eller sundhed, kan det påbyde, at faren straks imødegås, herunder</p>\r\n<p class=\"Liste1\">\r\n   <span class=\"Liste1Nr\">1.</span> at de tilstedeværende øjeblikkeligt fjerner sig fra farezonen,</p>\r\n<p class=\"Liste1\">\r\n   <span class=\"Liste1Nr\">2.</span> at brugen af en maskine, en maskindel, en beholder, en præfabrikeret konstruktion, et apparat, et redskab, et andet teknisk hjælpemiddel eller et stof eller et materiale standses, eller</p>\r\n<p class=\"Liste1\">\r\n   <span class=\"Liste1Nr\">3.</span> at arbejde i øvrigt standses.</p>\r\n<p class=\"Overskriftsnummer1\">\r\n   <span class=\"Bold\">Klageadgang</span>\r\n</p>\r\n<p class=\"NormalInd\">\r\n   <span class=\"Bold\">§ 81.</span> Klage over en afgørelse truffet af Arbejdstilsynet i henhold til denne lov, jf. dog stk. 6, eller i henhold til en EU-forordning vedrørende forhold omfattet af denne lov kan indbringes for Arbejdsmiljøklagenævnet, inden 4 uger efter at afgørelsen er meddelt den pågældende.</p>\r\n<p class=\"NormalInd\">…</p>\r\n<p class=\"NormalInd\">Stk. 4. Når særlige grunde taler derfor, kan Arbejdsmiljøklagenævnet behandle en klage og tillægge denne opsættende virkning, selv om klagen ikke er fremkommet rettidigt.</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Arbejdstilsynets bekendtgørelse nr. 559 af 17. juni 2004 om arbejdets udførelse</span>\r\n</p>\r\n<p class=\"Overskriftsnummer1\">\r\n   <span class=\"Bold\">Område</span>\r\n</p>\r\n<p class=\"NormalInd\">\r\n   <span class=\"Bold\">§ 2.</span> Forpligtelserne ifølge denne bekendtgørelse påhviler arbejdsgivere, virksomhedsledere, arbejdsleder og øvrige ansatte, leverandører, projekterende, reparatører m.fl. efter arbejdsmiljølovens almindelige regler.</p>\r\n<p class=\"NormalInd\">\r\n   <span class=\"Bold\">§ 21.</span> En virksomhed, der beskæftiger personer, hvis arbejdskraft er udlejet til den eller på anden måde stillet til rådighed for den af en fremmed virksomhed, har pligt til at sørge for, at arbejdet planlægges, tilrettelægges og udføres sikkerhedsmæssigt og sundhedsmæssigt fuldt forsvarligt og i overensstemmelse med arbejdsmiljølovgivningens regler.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/12/2015"
        },
        {
            "displayName": "Accession",
            "displayValue": "W20151128825"
        },
        {
            "displayName": "Entydig dokumentidentifikation",
            "displayValue": "BE006633"
        },
        {
            "displayName": "Dato for indlæggelse",
            "displayValue": "19/12/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11288"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "27/11/2015"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmiljøklagenævnet, j.nr. 2015-6100-40829 + 2015-6199-55179"
        },
        {
            "displayName": "Stikord",
            "displayValue": "Klagefrist, byggepladser, diverse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}