{
    "id": 176661,
    "title": "Fastholdelse af påbud om at sikre forsvarlige færdselsveje for egne ansatte",
    "documentTypeId": "240",
    "isSagsforlobPeriodValid": true,
    "shortName": "KEN nr 11291 af 26/11/2015",
    "documentHtml": "<div class=\"bjelke\">Den fulde tekst</div><p class=\"Titel2\">Fastholdelse af påbud om at sikre forsvarlige færdselsveje for egne ansatte</p>\r\n<div class=\"Resume\">\r\n   <p class=\"TekstGenerel\">Arbejdstilsynet var på tilsynsbesøg hos virksomheden og afgav i den forbindelse påbud om at sikre forsvarlige færdselsveje på byggepladsen.</p>\r\n   <p class=\"TekstGenerel\">Et enigt nævn fandt, at virksomheden var rette modtager af Arbejdstilsynets afgørelse.</p>\r\n   <p class=\"TekstGenerel\">Et enigt nævn fastholdt afgørelsen og lagde vægt på, at Arbejdstilsynet ved tilsynsbesøg hos virksomheden på byggepladsen konstaterede, at virksomhedens egne ansatte arbejdede og færdedes i et område i kælderniveau, hvor adgangsforholdene ikke var sikre at færdes på.</p>\r\n   <p class=\"TekstGenerel\">Nævnet lagde hertil vægt på, at virksomheden skal sikre, at virksomhedens egne ansatte ikke færdes på færdselsveje og – arealer, der ikke er holdt jævne og fri for materialer eller genstande, der kan være til fare for færdslen.</p>\r\n   <p class=\"TekstGenerel\">Nævnet lagde desuden vægt på, at Arbejdstilsynet har henvist til de billeder fra tilsynstidspunktet, som fremgår af Arbejdstilsynets afgørelse, og som understøtter Arbejdstilsynets konstateringer.</p>\r\n   <p class=\"TekstGenerel\">Nævnet lagde herved vægt på, at det fremgår af billederne, at der henlå plader på færdselsvejen, som var lagt delvist ovenpå hinanden med niveauforskelle mellem de enkelte plader.</p>\r\n   <p class=\"TekstGenerel\">Nævnet lagde desuden vægt på, at Arbejdstilsynets billeder viser, at der lå byggeaffald på adgangsvejen og på pladerne, samt at der lå en slange henover adgangsvejen.</p>\r\n   <p class=\"TekstGenerel\">Nævnet lagde endvidere vægt på, at Arbejdstilsynet konstaterede, at virksomhedens egne ansatte anvendte adgangsvejen i kælderniveau, som ikke var sikker at færdes på.</p>\r\n</div>\r\n<p class=\"NormalInd\">[Adressat udeladt]</p>\r\n<p class=\"NormalInd\">Arbejdsmiljøklagenævnet har på møde den 24. november 2015 behandlet [navn udeladt]s klage over Arbejdstilsynets afgørelse af 29. juli 2015 med påbud om, at virksomheden straks skulle sikre forsvarlige færdselsveje på byggepladsen [adresse udeladt].</p>\r\n<p class=\"NormalInd\">Nævnet traf følgende</p>\r\n<p class=\"Overskriftsnummer2\">A F G Ø R E L S E R</p>\r\n<p class=\"NormalInd\">Arbejdsmiljøklagenævnet vurderer, at [navn udeladt] er rette modtager af Arbejdstilsynets afgørelse.</p>\r\n<p class=\"NormalInd\">Arbejdsmiljøklagenævnet fastholder Arbejdstilsynets afgørelse af 29. juli 2015 med påbud således, at virksomheden straks skulle sikre, at egne ansatte ikke arbejder eller færdes på færdselsveje, som ikke er holdt fri for materialer og genstande, der kan være til fare for virksomhedens egne ansatte på byggepladsen [adresse udeladt].</p>\r\n<p class=\"Overskriftsnummer2\">B E G R U N D E L S E</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Vedr.</span> <span class=\"Underline\">rette modtager af Arbejdstilsynets afgørelse.</span></p>\r\n<p class=\"NormalInd\">Arbejdsmiljøklagenævnet lægger vægt på, at [navn udeladt]s egne ansatte udførte arbejde og færdedes på færdselsvejen i kælderniveau, hvor Arbejdstilsynet under tilsynsbesøget den 21. juli 2015 konstaterede adgangsforhold, der ikke var sikre at færdes på.</p>\r\n<p class=\"NormalInd\">Nævnet lægger herved vægt på, at der efter reglerne om bygge- og anlægsarbejde påhviler virksomheden, som arbejdsgiver, et selvstændigt ansvar for at sikre, at egne ansatte ikke arbejder eller færdes på færdselsveje og arealer, som ikke er holdt fri for materialer og genstande, der kan være til fare for sikkerhed og sundhed.</p>\r\n<p class=\"NormalInd\">Nævnet lægger til grund for afgørelsen, at Arbejdstilsynets tilsynsførende konstaterede, at personen på Arbejdstilsynets billede 3 havde [navn udeladt]s rygmærke på og var ansat hos [navn udeladt], samt at han færdedes på færdselsvejen under Arbejdstilsynets tilsynsbesøg den 21. juli 2015.</p>\r\n<p class=\"NormalInd\">Det fremgår af arbejdsmiljøloven, at arbejdsgiveren skal sørge for, at arbejdsforholdene er sikkerheds- og sundhedsmæssigt fuldt forsvarlige.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Vedr.</span> <span class=\"Underline\">forsvarlige færdselsveje for egne ansatte</span></p>\r\n<p class=\"NormalInd\">Arbejdsmiljøklagenævnet lægger vægt på, at Arbejdstilsynet ved tilsynsbesøg på byggepladsen den 21. juli 2015 konstaterede, at virksomhedens egne ansatte arbejdede og færdedes i et område i kælderniveau, hvor adgangsforholdene ikke var sikre at færdes på.</p>\r\n<p class=\"NormalInd\">Nævnet lægger hertil vægt på, at virksomheden skal sikre, at virksomhedens egne ansatte ikke færdes på færdselsveje og – arealer, der ikke er holdt jævne og fri for materialer eller genstande, der kan være til fare for færdslen.</p>\r\n<p class=\"NormalInd\">Nævnet lægger desuden vægt på, at Arbejdstilsynet har henvist til de billeder fra tilsynstidspunktet, som fremgår af Arbejdstilsynets afgørelse, og som understøtter Arbejdstilsynets konstateringer.</p>\r\n<p class=\"NormalInd\">Nævnet lægger herved vægt på, at det fremgår af billederne, at der henlå plader på færdselsvejen, som var lagt delvist ovenpå hinanden med niveauforskelle mellem de enkelte plader.</p>\r\n<p class=\"NormalInd\">Nævnet lægger desuden vægt på, at Arbejdstilsynets billeder viser, at der lå byggeaffald på adgangsvejen og på pladerne, samt at der lå en slange henover adgangsvejen.</p>\r\n<p class=\"NormalInd\">Nævnet lægger endvidere vægt på, at Arbejdstilsynet konstaterede, at [navn udeladt]s egne ansatte anvendte adgangsvejen i kælderniveau, som ikke var sikker at færdes på.</p>\r\n<p class=\"NormalInd\">Det fremgår af arbejdsmiljøloven, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">Det fremgår af reglerne om bygge- og anlægsarbejde, at færdselsveje og -arealer skal holdes jævne og fri for materialer eller genstande, der kan være til fare for færdslen. Skakter, huller o.l. skal overdækkes eller afspærres.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Bemærkninger til klagen:</span>\r\n</p>\r\n<p class=\"NormalInd\">[Navn udeladt] har i klagen anført, at virksomheden ikke er ansvarlig for adgangsvejen på Arbejdstilsynets billeder, og at det er urimeligt at afgive påbud til virksomheden udelukkende på den baggrund, at virksomhedens ansatte arbejder i området.</p>\r\n<p class=\"NormalInd\">Virksomheden har desuden anført, at virksomhedens medarbejdere har benyttet en anden adgangsvej.</p>\r\n<p class=\"NormalInd\">Virksomheden har endvidere anført, at virksomheden ikke har kendskab til de plader eller slanger, der er udlagt i adgangsvejen.</p>\r\n<p class=\"NormalInd\">Virksomheden har ydermere anført, at der var tale om nedrivningsarbejde, og at det byggeaffald, som lå på adgangsvejen, lå der midlertidigt, mens nedrivningen pågik. Cirka 30 minutter efter Arbejdstilsynet forlod pladsen, var stedet ryddet og uden affald.</p>\r\n<p class=\"NormalInd\">Arbejdsmiljøklagenævnet skal bemærke, at nævnet lægger Arbejdstilsynets oplysninger i afgørelsen understøttet af Arbejdstilsynets billeder samt udtalelse af 28. august 2015 til grund for afgørelsen. Det fremgår her, at en af virksomhedens egne ansatte færdedes på adgangsvejen under Arbejdstilsynets tilsynsbesøg.</p>\r\n<p class=\"NormalInd\">Nævnet skal desuden henvise til ovenstående begrundelse for, hvorfor [navn udeladt] vurderes at være rette modtager af Arbejdstilsynets afgørelse.</p>\r\n<p class=\"NormalInd\">Nævnet skal endvidere bemærke, at det alene er forholdene på tidspunktet for Arbejdstilsynets tilsynsbesøg, som har betydning for afgørelsen. Det har således ikke betydning for afgørelsen, at der 30 minutter senere er ryddet op på adgangsvejen i kælderniveau.</p>\r\n<p class=\"NormalInd\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p class=\"NormalInd\">Arbejdsmiljøklagenævnet henviser til</p>\r\n<p class=\"Overskriftsnummer2\" style=\"text-align: left;\">Om Arbejdstilsynets hjemmel til at afgive påbud</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i lov om arbejdsmiljø jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"Overskriftsnummer2\" style=\"text-align: left;\">Om færdselsarealer og adgangsveje på en byggeplads</p>\r\n<p class=\"Liste1\">\r\n   <span class=\"Liste1Nr\">•</span> § 38, stk. 1, i lov om arbejdsmiljø jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"Liste1\">\r\n   <span class=\"Liste1Nr\">•</span> § 46, stk. 2, i Arbejdstilsynets bekendtgørelse nr. 1516 af 16. december 2010 om bygge- og anlægsarbejde</p>\r\n<p class=\"Overskriftsnummer2\" style=\"text-align: left;\">Om arbejdsgivers ansvar</p>\r\n<p class=\"Liste1\">\r\n   <span class=\"Liste1Nr\">•</span> § 15, i lov om arbejdsmiljø jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"Liste1\">\r\n   <span class=\"Liste1Nr\">•</span> § 4, i Arbejdstilsynets bekendtgørelse nr. 1516 af 16. december 2010 om bygge- og anlægsarbejde</p>\r\n<p class=\"NormalInd\">Reglerne kan læses på de følgende sider.</p>\r\n<p class=\"Overskriftsnummer2\">OPLYSNINGERNE I SAGEN</p>\r\n<p class=\"NormalInd\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n<p class=\"Overskriftsnummer2\">På klagenævnets vegne</p>\r\n<p class=\"Overskriftsnummer2\">[Navn udeladt]</p>\r\n<p class=\"Overskriftsnummer2\">[Stilling udeladt]</p>\r\n<p class=\"Overskriftsnummer2\" style=\"text-align: left;\">Kopi til</p>\r\n<p class=\"NormalInd\">[Adressat udeladt]</p>\r\n<p class=\"NormalInd\">[Adressat udeladt]</p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">Regler</span>\r\n</p>\r\n<p class=\"Overskriftsnummer1\" style=\"text-align: justify;\">\r\n   <span class=\"Bold\">Lov om arbejdsmiljø jf. Beskæftigelsesministeriets lovbekendtgørelse nr. 1072 af 7. september 2010</span>\r\n</p>\r\n<p class=\"NormalInd\">…</p>\r\n<p class=\"Overskriftsnummer1\">\r\n   <span class=\"Bold\">Kapitel 4</span>\r\n</p>\r\n<p class=\"Overskriftsnummer1\">\r\n   <span class=\"Bold\">Almindelige pligter</span>\r\n</p>\r\n<p class=\"Overskriftsnummer1\">\r\n   <span class=\"Bold\">Arbejdsgiveren</span>\r\n</p>\r\n<p class=\"NormalInd\">\r\n   <span class=\"Bold\">§ 15.</span> Arbejdsgiveren skal sørge for, at arbejdsforholdene sikkerheds- og sundhedsmæssigt er fuldt forsvarlige. Der henvises her særlig til</p>\r\n<p class=\"Liste1\">\r\n   <span class=\"Liste1Nr\">1)</span> kapitel 5 om arbejdets udførelse,</p>\r\n<p class=\"Liste1\">\r\n   <span class=\"Liste1Nr\">2)</span> kapitel 6 om indretning af arbejdsstedet,</p>\r\n<p class=\"Liste1\">\r\n   <span class=\"Liste1Nr\">3)</span> kapitel 7 om tekniske hjælpemidler m.v.,</p>\r\n<p class=\"Liste1\">\r\n   <span class=\"Liste1Nr\">4)</span> kapitel 8 om stoffer og materialer.</p>\r\n<p class=\"NormalInd\">…</p>\r\n<p class=\"Overskriftsnummer1\">\r\n   <span class=\"Bold\">Kapitel 5</span>\r\n</p>\r\n<p class=\"Overskriftsnummer1\">\r\n   <span class=\"Bold\">Arbejdets udførelse</span>\r\n</p>\r\n<p class=\"NormalInd\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">…</p>\r\n<p class=\"Overskriftsnummer1\">\r\n   <span class=\"Bold\">Kapitel 13</span>\r\n</p>\r\n<p class=\"Overskriftsnummer1\">\r\n   <span class=\"Bold\">Arbejdstilsynet</span>\r\n</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"NormalInd\">…</p>\r\n<p class=\"Overskriftsnummer1\" style=\"text-align: left;\">\r\n   <span class=\"Bold\">Arbejdstilsynets bekendtgørelse nr. 1516 af 16. december 2010 om bygge- og anlægsarbejde</span>\r\n</p>\r\n<p class=\"NormalInd\">…</p>\r\n<p class=\"Overskriftsnummer1\">\r\n   <span class=\"Bold\">Kapitel 1</span>\r\n</p>\r\n<p class=\"Overskriftsnummer1\">\r\n   <span class=\"Bold\">Område og definitioner</span>\r\n</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 4.</span> Forpligtelserne ifølge bekendtgørelsen påhviler arbejdsgivere, virksomhedsledere, arbejdsledere og øvrige ansatte efter arbejdsmiljølovgivningens almindelige regler, jf. lovens kapitel 4.</p>\r\n<p class=\"NormalInd\">…</p>\r\n<p class=\"Overskriftsnummer1\">\r\n   <span class=\"Bold\">Kapitel 6</span>\r\n</p>\r\n<p class=\"Overskriftsnummer1\">\r\n   <span class=\"Bold\">Adgangs- og transportveje</span>\r\n</p>\r\n<p class=\"NormalInd\">\r\n   <span class=\"Bold\">§ 46.</span> Byggepladsen skal være indrettet med et tilstrækkeligt antal adgangs- og transportveje, herunder trapper, læsseplatforme og –ramper. De skal være placeret, gjort anvendelige og dimensioneret således, at de kan anvendes uden fare for sikkerhed og sundhed og således, at personer, der beskæftiges i nærheden af disse adgangs- og transportveje, ikke udsættes for fare for sikkerhed og sundhed. Adgangs-, transport- og færdselsarealer skal i fornødent omfang være indrettede, så egnede tekniske hjælpemidler kan anvendes.</p>\r\n<p class=\"NormalInd\">Stk. 2. Færdselsveje og -arealer skal holdes jævne og fri for materialer eller genstande, der kan være til fare for færdslen. Skakter, huller o.l. skal overdækkes eller afspærres.</p>\r\n<p class=\"NormalInd\">…</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/12/2015"
        },
        {
            "displayName": "Accession",
            "displayValue": "W20151129125"
        },
        {
            "displayName": "Entydig dokumentidentifikation",
            "displayValue": "BE006652"
        },
        {
            "displayName": "Dato for indlæggelse",
            "displayValue": "19/12/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11291"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "26/11/2015"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmiljøklagenævnet, j.nr. 2015-6033-40857 + 2015-6199-55131"
        },
        {
            "displayName": "Stikord",
            "displayValue": "Byggepladser"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}