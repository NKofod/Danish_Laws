{
    "id": 67046,
    "title": "Bekendtgørelse vedrørende loven om Arbejdsmarkedets Tillægspension. (Om ordningens ikrafttræden.) ",
    "documentTypeId": "60",
    "isSagsforlobPeriodValid": false,
    "shortName": "BEK nr 47 af 07/03/1964",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel I.  \r\n\r\n</A></td><td>Personkredsen.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel II.  \r\n\r\n</A></td><td>Bidragenes størrelse.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel III.  \r\n\r\n</A></td><td>Hvad lønmodtageren skal foretage sig.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel IV.  \r\n\r\n</A></td><td>Hvad arbejdsgiveren skal foretage sig.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K5\">Kapitel V.  \r\n\r\n</A></td><td>Løsarbejdere.</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K6\">Kapitel VI.  \r\n\r\n</A></td><td>Vedrørende repræsentantskabet.</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Bekendtgørelse vedrørende loven om  \r\n\r\n Arbejdsmarkedets Tillægspension. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Om ordningens ikrafttræden.) </P>  \r\n\r\n<BR>  \r\n\r\n<P> <B>Indledende bemærkninger.</B>  </P>  \r\n\r\n<P>Med vedtagelsen af lov nr. 46 af 7. marts 1964, der er optrykt som bilag 1  \r\n\r\n til nærværende bekendtgørelse, oprettes Arbejdsmarkedets Tillægspension. Der  \r\n\r\n skal i det følgende gives nogle almindelige vejledende regler med hensyn til  \r\n\r\n de spørgsmål, der er af størst interesse for befolkningen ved ordningens  \r\n\r\n iværksættelse, d.v.s. hvem der er omfattet af loven som medlemmer af  \r\n\r\n Arbejdsmarkedets Tillægspension (kap. I), størrelsen af de bidrag, der skal  \r\n\r\n betales for medlemmerne (kap II), samt hvilke skridt der skal tages af  \r\n\r\n henholdsvis lønmodtagere (kap. III) og arbejdsgivere (kap. IV) i forbindelse  \r\n\r\n med registrering samt tilbageholdelse af bidrag og indbetaling af disse  \r\n\r\n sammen med arbejdsgiverens eget bidrag til ordningen. </P>  \r\n\r\n<P>Endvidere indeholder bekendtgørelsen i et særligt afsnit (kap. V) de  \r\n\r\n regler, der i medfør af §§ 2, stk. 3, og 15, stk. 3, i loven om  \r\n\r\n Arbejdsmarkedets Tillægspension er fastsat af arbejdsministeren efter  \r\n\r\n forhandling med de interesserede arbejdsgiver- og lønmodtagerorganisationer  \r\n\r\n vedrørende personer, der typisk har beskæftigelse hos flere arbejdsgivere  \r\n\r\n inden for en enkelt uge (løsarbejdere). </P>  \r\n\r\n<P>Endelig fastsættes i det afsluttende afsnit (kap. VI) med hjemmel i lovens  \r\n\r\n § 21, stk. 6, fristen for arbejdsgiver- og lønmodtagerorganisationer til at  \r\n\r\n rette henvendelse til arbejdsministeren med henblik på at komme i betragtning  \r\n\r\n ved arbejdsministerens udpegning af arbejdsgiver- og  \r\n\r\n lønmodtagerrepræsentanter til repræsentantskabet for Arbejdsmarkedets  \r\n\r\n Tillægspension. </P>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel I. </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Personkredsen. </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Almindelige betingelser for medlemskab. </P>  \r\n\r\n<P>Medlemmer af Arbejdsmarkedets Tillægspension er lønmodtagere, d.v.s.  \r\n\r\n personer der udfører lønnet arbejde for andre. Medens ordningen herefter  \r\n\r\n omfatter samtlige arbejdere (medhjælpere) og funktionærer, er imidlertid den  \r\n\r\n tredie store lønmodtagergruppe, tjenestemænd og dermed ligestillede, undtaget  \r\n\r\n fra ordningen, jfr. nærmere nedenfor. Endvidere er selvstændige  \r\n\r\n erhvervsdrivende ikke omfattet af ordningen, medmindre de forud som  \r\n\r\n lønmodtagere har været medlemmer af tillægspensionsordningen i sammenlagt  \r\n\r\n mindst 3 år. Ordningen omfatter heller ikke befolkningsgrupper, som alene har  \r\n\r\n indtægter, der ikke hidrører fra erhvervsmæssigt arbejde (f. eks.  \r\n\r\n kapitalindtægt). </P>  \r\n\r\n<P>For at blive medlem af ordningen skal man være fyldt 18 år og være født  \r\n\r\n efter den 28. februar 1898. Endvidere kræves som hovedregel en arbejdstid på  \r\n\r\n mindst 15 ugentlige (henholdsvis 65 månedlige) arbejdstimer hos samme  \r\n\r\n arbejdsgiver. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Nærmere om personkredsen. </P>  \r\n\r\n<P>Inden for den i § 1 givne almindelige afgrænsning omfatter  \r\n\r\n Arbejdsmarkedets Tillægspension: </P>  \r\n\r\n<UL CLASS=PLAIN-LIST>  \r\n\r\n<LI>a) Lønmodtagere, der er beskæftiget her i landet. Der stilles her ingen  \r\n\r\n yderligere krav for medlemskab. Det er således normalt uden betydning, om de  \r\n\r\n pågældende er danske statsborgere, og om de har bopæl her i landet. Det er  \r\n\r\n ligeledes normalt uden betydning, om de er beskæftiget ved udenlandske  \r\n\r\n virksomheder her i landet. Visse grupper af udenlandske lønmodtagere omfattes  \r\n\r\n dog ikke uden videre af ordningen, idet arbejdsministeren efter samråd med  \r\n\r\n bestyrelsen for Arbejdsmarkedets Tillægspension fastsætter regler om,  \r\n\r\n hvorvidt de skal omfattes af loven. Dette gælder således udenlandske  \r\n\r\n lønmodtagere, der enten er kortvarigt beskæftiget her i landet, eller som vel  \r\n\r\n er under længere tids beskæftigelse her i landet for udenlandske selskaber,  \r\n\r\n men er dækket af en pensionsordning i deres hjemland. </LI>  \r\n\r\n</UL>  \r\n\r\n<P>Disse regler vil senere fremkomme, og de pågældende grupper er således  \r\n\r\n ikke medlemmer af ordningen ved dennes ikrafttræden. </P>  \r\n\r\n<UL CLASS=PLAIN-LIST>  \r\n\r\n<LI>b) Danske lønmodtagere, der er beskæftiget i udlandet for den danske stat  \r\n\r\n eller danske virksomheder og institutioner. </LI>  \r\n\r\n</UL>  \r\n\r\n<P>Der tænkes herved f.eks. på ikke-tjenestemandsansat personale udsendt af  \r\n\r\n udenrigsministeriet til tjeneste ved danske diplomatiske repræsentationer,  \r\n\r\n lønmodtagere udsendt til tjeneste ved danske virksomheders afdelinger eller  \r\n\r\n filialer i udlandet og lønmodtagere udsendt til tjeneste af velgørende eller  \r\n\r\n kirkelige institutioner her i landet. I reglen vil disse personer allerede  \r\n\r\n være medlemmer af tillægspensionsordningen, forinden de får ansættelse i  \r\n\r\n udlandet. Da det kan tænkes, at de pågældende, for så vidt de ikke er udsendt  \r\n\r\n af den danske stat, under opholdet i udlandet bliver omfattet af en deer  \r\n\r\n gældende tillægspensionsordning, er der en lignende hjemmel som nævnt under  \r\n\r\n a) til at fastsætte særlige regler om, hvorvidt de i denne situation skal  \r\n\r\n være omfattet af ordningen. Regler herom vil senere blive fastsat. </P>  \r\n\r\n<UL CLASS=PLAIN-LIST>  \r\n\r\n<LI>c) Danske lønmodtagere, der er beskæftiget på danske skibe.  \r\n\r\n Arbejdsministeren fastsætter på tilsvarende måde som omtalt under a) og b)  \r\n\r\n særlige regler for, hvorvidt udenlandske lønmodtagere, der er beskæftiget på  \r\n\r\n danske skibe, skal omfattes af ordningen. </LI>  \r\n\r\n</UL>  \r\n\r\n<P>Udover de foran omhandlede grupper kan der være tale om under ordningen at  \r\n\r\n inddrage udenlandske lønmodtagere, der er beskæftiget på danske diplomatiske  \r\n\r\n repræsentationer. Der er i loven tillagt arbejdsministeren hjemmel til at  \r\n\r\n fastsætte regler herom. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Undtagelser fra medlemskredsen. </P>  \r\n\r\n<P>Efter loven er følgende persongrupper <I>undtaget</I> fra medlemskab i  \r\n\r\n Arbejdsmarkedets Tillægspension: </P>  \r\n\r\n<UL CLASS=PLAIN-LIST>  \r\n\r\n<LI>a) Alle lønmodtagere, der er født den 28. februar 1898 eller tidligere.  \r\n\r\n</LI>  \r\n\r\n<LI>b) Lønmodtagere, som ved afgang fra tjenesten har adgang til pension i  \r\n\r\n henhold til lovgivningen om lønninger og pensioner til statens tjenestemænd,  \r\n\r\n lønmodtagere, hvis pensionsret i det væsentlige følger de pensionsregler, som  \r\n\r\n gælder for tilsvarende statstjenestemænd, samt lønmodtagere, der som elever,  \r\n\r\n medhjælpere eller aspiranter ansættes med henblik på senere ansættelse i  \r\n\r\n stillinger, hvor de ved afgang fra tjenesten har adgang til pension som  \r\n\r\n ovenfor anført. </LI>  \r\n\r\n</UL>  \r\n\r\n<P>Denne bestemmelse omfatter foruden de egentlige statstjenestemænd også  \r\n\r\n andre grupper, såsom folkekirkens tjenestemænd, folkeskolens lærere og  \r\n\r\n kommunale tjenestemænd. Endvidere vil bestemmelsen omfatte f.eks. faste  \r\n\r\n arbejdere og håndværkere ved statsbanerne, der i henhold til § 118 i lov nr.  \r\n\r\n 5 af 7. juli 1958 om normering og klassificering af  \r\n\r\n statstjenestemandsstillinger er undergivet de for statens tjenestemænd  \r\n\r\n gældende pensionsbestemmelser, samt de af lov nr. 154 af 7. juni 1958 om  \r\n\r\n lønninger og pensioner m.v. til statens tjenestemænd omfattede civile  \r\n\r\n funktionærer, håndværkere og arbejdere samt de i lovens § 56, stk. 6,  \r\n\r\n omhandlede militære tjenestemænd, der alle ligeledes har en pensionsordning,  \r\n\r\n der stort set svarer til statstjenestemændenes. Endelig vil bestemmelsen  \r\n\r\n omfatte de i statsunderstøttede virksomheder ansatte personer med pensionsret  \r\n\r\n som tjenestemænd samt de i koncessionerede virksomheder ansatte, hvis pension  \r\n\r\n ydes efter tilsvarende regler som for statens tjenestemænd. Bestemmelsen  \r\n\r\n gælder også for elever, medhjælpere eller aspiranter til stillinger, hvor de  \r\n\r\n ved afgang fra tjenesten har adgang til pension som ovenfor anført. </P>  \r\n\r\n<P>Undtagelsesbestemmelsen omfatter ikke tjenestemænd, der er ansat uden ret  \r\n\r\n til pension, ligesom bestemmelsen ikke gør indgreb i den ret til  \r\n\r\n tillægspension, en tjenestemand måtte have opnået ved forudgående  \r\n\r\n beskæftigelse. </P>  \r\n\r\n<P>Med hensyn til bibeskæftigelse gælder bestemmelsen kun for så vidt angår  \r\n\r\n de pågældendes indtægter fra det offentlige, respektive fra den arbejdsgiver,  \r\n\r\n hos hvem de er ansat på pensionsvilkår svarende til tjenestemænds.  \r\n\r\n Bestemmelsen berører derimod ikke eventuel ret til tillægspension, som opnås  \r\n\r\n ved arbejde for andre arbejdsgivere. </P>  \r\n\r\n<UL CLASS=PLAIN-LIST>  \r\n\r\n<LI>c) <I>Lærlinge på kontrakt.</I>  </LI>  \r\n\r\n</UL>  \r\n\r\n<P>Herved forstås læreforhold, for hvilke der i henhold til § 1 i lov nr. 261  \r\n\r\n af 2. oktober 1956 om lærlingeforhold skal oprettes skriftlig lærekontrakt,  \r\n\r\n hvorimod bestemmelsen ikke omfatter de læreforhold, der indgås med personer  \r\n\r\n over 18 år, og som ikke er en fortsættelse af et inden den ansattes fyldte  \r\n\r\n 18. år indgået læreforhold, jfr. lærlingelovens § 30. </P>  \r\n\r\n<P>Om adgangen til at udvide denne bestemmelse til andre unge under  \r\n\r\n uddannelse, der økonomisk kan ligestilles med lærlinge, henvises til nedenfor  \r\n\r\n under § 4. </P>  \r\n\r\n<UL CLASS=PLAIN-LIST>  \r\n\r\n<LI>d)  <I>Visse former for deltids- og korttidsbeskæftigelse.</I>  </LI>  \r\n\r\n</UL>  \r\n\r\n<P>Lønmodtagere med en ugentlig arbejdstid hos samme arbejdsgiver under 15  \r\n\r\n timer eller - såfremt de er månedslønnede - med en månedlig arbejdstid hos  \r\n\r\n samme arbejdsgiver under 65 timer er undtaget fra medlemskab, medmindre de  \r\n\r\n falder ind under de særlige regler om løsarbejdere, jfr. nedenfor under §§ 5  \r\n\r\n og 10. </P>  \r\n\r\n<P>En lignende begrænsning gælder for lønmodtagere, hvis arbejdstid ikke  \r\n\r\n kendes. Herved forstås personer, hvis arbejdstid ikke på forhånd er fastlagt,  \r\n\r\n i reglen fordi dette ikke er muligt på grund af arbejdets eller aflønningens  \r\n\r\n særlige karakter. Gruppen omfatter bl. a. provisionslønnede, som f.eks.  \r\n\r\n handelsrejsende, rejseinspektører, akkvisitører, inkassatorer og lignende  \r\n\r\n samt personer, der udfører deres arbejde i hjemmet som f.eks. hjemmesyersker.  \r\n\r\n For denne gruppe er fastsat, at de pågældende lønmodtagere er undtaget fra  \r\n\r\n medlemskab, såfremt den ugentlige eller månedlige indtægt hos samme  \r\n\r\n arbejdsgiver udgør et beløb, der ligger under 15 henholdsvis 65 gange den  \r\n\r\n gennemsnitlige timeløn for ikke-faglærte mandlige, respektive kvindelige  \r\n\r\n arbejdere i hele landet (incl. dyrtidstillæg, men bortset fra alle andre  \r\n\r\n tillæg) som offentliggjort af det statistiske departement hvert år for april  \r\n\r\n kvartal. Denne timeløn er for april kvartal 1963 opgjort til 708 øre for  \r\n\r\n ikke-faglærte mandlige arbejdere og 544 øre for kvindelige arbejdere. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Adgang for Arbejdsmarkedets Tillægspension til  \r\n\r\n at undtage særlige grupper fra ordningen. </P>  \r\n\r\n<P>Der er i lovens § 4, stk. 2, åbnet adgang for bestyrelsen for  \r\n\r\n Arbejdsmarkedets Tillægspension til efter ansøgning fra medlemskab at undtage  \r\n\r\n grupper af unge lønmodtagere under uddannelse, der økonomisk er ligestillet  \r\n\r\n med lærlinge på lærekontrakt. </P>  \r\n\r\n<P>Det bør understreges, at disse grupper automatisk er omfattet af ordningen  \r\n\r\n ved dennes iværksættelse. Der skal således ske tilbageholdelse i lønnen af  \r\n\r\n lønmodtagerens bidrag og svares arbejdsgiverbidrag i overensstemmelse med de  \r\n\r\n almindelige regler, jfr. nedenfor i kap. IV. Dette forhold ændres ikke af, at  \r\n\r\n der indgives ansøgning om undtagelse. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Løsarbejdere. </P>  \r\n\r\n<P>Der henvises til kapitel V. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel II. </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Bidragenes størrelse. </I> </P>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Almindelige bemærkninger. </P>  \r\n\r\n<P>Lovens § 15 indeholder de nærmere regler om fastsættelsen af bidrag for  \r\n\r\n medlemmerne, samt om dettes fordeling på arbejdsgivere og lønmodtagere. Som  \r\n\r\n nærmere belyst nedenfor tager disse regler udgangspunkt i lønmodtagerens  \r\n\r\n beskæftigelsesforhold. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Ugebidrag. </P>  \r\n\r\n<P>Bidraget for medlemmer  <I>med mindst 30 timers ugentlig beskæftigelse</I>  \r\n\r\n hos samme arbejdsgiver udgør 5,40 kr. pr. uge (fuldt bidrag), hvoraf  \r\n\r\n arbejdsgiveren udreder 3,60 kr. og medlemmet 1,80 kr. For medlemmer <I>med  \r\n\r\n 15-29 timers ugentlig beskæftigelse</I> hos samme arbejdsgiver udgør bidraget  \r\n\r\n 2,70 kr. (halvt bidrag), der udredes med 1,80 kr. af arbejdsgiveren og 0,90  \r\n\r\n kr. af medlemmet. </P>  \r\n\r\n<P>De anførte bidrag skal betales og løntilbageholdelse tilsvarende finde  \r\n\r\n sted for medlemmets del af bidraget, når blot der er opnået et antal  \r\n\r\n beskæftigede timer på henholdsvis 30 eller 15. </P>  \r\n\r\n<P>Hvor det for den enkelte virksomhed af regnskabsmæssige eller  \r\n\r\n administrative grunde er mest hensigtsmæssigt at foretage løntilbageholdelsen  \r\n\r\n i den enkelte uge på basis af det præsterede antal timer, vil dette kunne ske  \r\n\r\n med 4 øre pr. time. </P>  \r\n\r\n<P>Vælges denne fremgangsmåde, er det dog en forudsætning, at der ved en  \r\n\r\n lønmodtagers fratræden og ellers i hvert fald ved udløbet af hver  \r\n\r\n indbetalingsperiode sker en regulering af lønmodtagerens bidrag, således at  \r\n\r\n der bliver overensstemmelse mellem det tilbageholdte beløb og det beløb, som  \r\n\r\n lønmodtageren efter lovens § 15 skal betale. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Månedsbidrag. </P>  \r\n\r\n<P>For månedslønnede <I>med mindst 130 timers månedlig beskæftigelse</I> hos  \r\n\r\n samme arbejdsgiver udgør bidraget pr. måned 21,60 kr. (fuldt bidrag), hvoraf  \r\n\r\n arbejdsgiveren udreder 14,40 kr. og medlemmet 7,20 kr. For månedslønnede  \r\n\r\n medlemmer  <I>med 65-129 timers månedlig beskæftigelse</I> hos samme  \r\n\r\n arbejdsgiver udgør bidraget 10,80 kr. (halvt bidrag), hvoraf arbejdsgiveren  \r\n\r\n udreder 7,20 kr. og medlemmet 3,60 kr. </P>  \r\n\r\n<P>På samme måde som ved ugebidrag svares de nævnte månedsbidrag og foretages  \r\n\r\n tilbageholdelse i løn, når blot de nævnte timetal, henholdsvis 130 eller 65,  \r\n\r\n er opnået. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Bidrag for medlemmer med ukendt arbejdstid. </P>  \r\n\r\n<P>For lønmodtagere, hvis arbejdstid ikke kendes, hvorved forstås  \r\n\r\n lønmodtagere, hvis arbejdstid ikke på forhånd er fastlagt, udregnes det til  \r\n\r\n grund for uge- eller månedsbidraget liggende timetal ved at dividere den  \r\n\r\n ugentlige eller månedlige indtægt med den gennemsnitlige timeløn for  \r\n\r\n ikke-faglærte mandlige, respektive kvindelige arbejdere i hele landet (incl.  \r\n\r\n dyrtidstillæg, men bortset fra andre tillæg) som offentliggjort af det  \r\n\r\n statistiske departement hvert år for april kvartal. Som anført foran i § 3 er  \r\n\r\n denne timeløn for april kvartal 1963 henholdsvis 708 øre for ikke-faglærte  \r\n\r\n mandlige arbejdere og 544 øre for kvindelige arbejdere. </P>  \r\n\r\n<P>På grundlag af det udregnede timetal svares der ugebidrag, respektive  \r\n\r\n månedsbidrag, efter de i §§ 7 og 8 anførte regler. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Løsarbejdere. </P>  \r\n\r\n<P>Der henvises til kapitel V. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Selvstændige erhvervsdrivendes bidrag. </P>  \r\n\r\n<P>Selvstændige erhvervsdrivende er som foran nævnt som sådanne ikke omfattet  \r\n\r\n af ordningen. De kan dog bevare deres medlemsskab af ordningen, såfremt de  \r\n\r\n inden overgangen til selvstændig erhvervsvirksomhed har været medlem af  \r\n\r\n ordningen i mindst 3 år. Sådanne medlemmer betaler selv det samlede bidrag.  \r\n\r\n De nærmere regler herom vil senere fremkomme. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Ophør af bidragsbetaling. </P>  \r\n\r\n<P>Bidragsbetalingen og dermed tilbageholdelse i lønnen af den lønmodtageren  \r\n\r\n påhvilende del af bidraget ophører ved medlemmets fyldte 67. år. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel III. </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Hvad lønmodtageren skal foretage sig. </I>  \r\n\r\n</P>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Vedrørende registrering. </P>  \r\n\r\n<P>For at sikre, at indbetalingerne af pensionsbidrag for den enkelte  \r\n\r\n lønmodtager bliver rigtigt registreret, er det nødvendigt, at der tildeles  \r\n\r\n hvert enkelt medlem et pensionsnummer, der skal danne grundlag for regnskabet  \r\n\r\n med den pensionsret, lønmodtageren indtjener i sin medlemstid. Der er derfor  \r\n\r\n til dette brug udarbejdet nummererede dobbelte kort (gult pensionskort og  \r\n\r\n hvid kopi). </P>  \r\n\r\n<P>Disse kort vil af arbejdsgiveren blive udleveret til de enkelte  \r\n\r\n lønmodtagere. Udlevering af kortene skal foretages umiddelbart efter  \r\n\r\n ordningens ikrafttræden til de lønmodtagere, der er omfattet af ordningen.  \r\n\r\n Kommer en person på grund af alder, sygdom, arbejdsledighed m.v. først ind  \r\n\r\n under ordningen på et senere tidspunkt, skal der da udleveres ham et kort.  \r\n\r\n</P>  \r\n\r\n<P>Skulle en beskæftiget lønmodtager undtagelsesvis ikke modtage kortet fra  \r\n\r\n sin arbejdsgiver, er det nødvendigt, at han selv skaffer sig et sådant kort.  \r\n\r\n Dette vil kunne rekvireres hos sygekasser, banker, sparekasser og offentlige  \r\n\r\n arbejdsanvisningskontorer, jfr. den som bilag 2 vedlagte fortegnelse over  \r\n\r\n sidstnævnte. Kortet skal omgående i udfyldt stand afleveres til  \r\n\r\n arbejdsgiveren. </P>  \r\n\r\n<P>Kortet, der er indrettet til gennemskrivning og indeholder rubrikker til  \r\n\r\n oplysning om lønmodtagerens navn, adresse, opholdskommune (d.v.s. den  \r\n\r\n kommune, hvor lønmodtageren er tilmeldt folkeregisteret) og fødselsdag,  \r\n\r\n udfyldes af lønmodtageren. </P>  \r\n\r\n<P>Der er intet til hinder for, at arbejdsgiveren udfylder pensionskortet,  \r\n\r\n når han er i besiddelse af de nødvendige oplysninger og i øvrigt er villig  \r\n\r\n hertil. </P>  \r\n\r\n<P>Det udfyldte pensionskort (det gule kort), der vedlægges som bilag 3 til  \r\n\r\n bekendtgørelsen, beholdes af lønmodtageren eller udleveres ham af  \r\n\r\n arbejdsgiveren. Lønmodtageren <I>bør opbevare det omhyggeligt,</I> idet det  \r\n\r\n påtrykte nummer er lønmodtagerens <I>pensionsnummer,</I> som skal forevises  \r\n\r\n alle fremtidige nye arbejdsgivere. Som allerede nævnt er pensionsnummeret af  \r\n\r\n afgørende betydning ved registrering af de stedfindende indbetalinger, og der  \r\n\r\n må derfor kun udfyldes <I>eet pensionskort for hver enkelt lønmodtager.</I>  \r\n\r\n</P>  \r\n\r\n<P>Den hvide kopi af pensionskortet afleveres til arbejdsgiveren til notering  \r\n\r\n af lønmodtagerens pensionsnummer og indsendelse til Arbejdsmarkedets  \r\n\r\n Tillægspension. </P>  \r\n\r\n<P>Har en lønmodtager samtidig to eller flere beskæftigelsesforhold, der alle  \r\n\r\n falder ind under tillægspensionsordningen, må han alligevel kun udfylde eet  \r\n\r\n kort (i hovedbeskæftigelsen). Dette kort forevises herefter de andre  \r\n\r\n arbejdsgivere til notering af pensionsnummeret til brug ved disse  \r\n\r\n arbejdsgiveres indberetning i forbindelse med indbetaling af bidrag. </P>  \r\n\r\n<P> <I>Det påhviler således under alle omstændigheder lønmodtageren at sørge  \r\n\r\n for, at han får eet (og kun eet) gult pensionskort med nummer, og at dette er  \r\n\r\n rigtigt udfyldt.</I>  </P>  \r\n\r\n<P>Såfremt pensionskortet bortkommer, må lønmodtageren søge sit  \r\n\r\n pensionsnummer oplyst ved henvendelse til nuværende eller tidligere  \r\n\r\n arbejdsgiver og derefter med opgivelse af dette nummer rette skriftlig  \r\n\r\n henvendelse til Arbejdsmarkedets Tillægspension med anmodning om udstedelse  \r\n\r\n af nyt pensionskort med samme nummer. Kan nummeret ikke konstateres på denne  \r\n\r\n måde, må lønmodtageren skriftlig rette henvendelse til Arbejdsmarkedets  \r\n\r\n Tillægspension under opgivelse af navn, adresse, kommune og fødselsdato. Har  \r\n\r\n pågældende skiftet bopæl siden pensionskortet blev udfyldt, skal tillige den  \r\n\r\n gamle adresse anføres. Han vil herefter modtage et nyt kort med det  \r\n\r\n oprindelige pensionsnummer. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel IV. </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Hvad arbejdsgiveren skal foretage sig. </I>  \r\n\r\n</P>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Vedrørende registrering. </P>  \r\n\r\n<P>For at sikre, at indbetalingerne af pensionsbidragene bliver rigtigt  \r\n\r\n registrerede, er det nødvendigt, dels at der tildeles hvert enkelt medlem et  \r\n\r\n pensionsnummer, dels at der tildeles hver arbejdsgiver et arbejdsgivernummer.  \r\n\r\n Disse numre skal for at lette administrationen anvendes ved indbetalingerne  \r\n\r\n af pensionsbidrag til Arbejdsmarkedets Tillægspension. </P>  \r\n\r\n<P>Der er derfor tilvejebragt såvel nummererede lønmodtagerkort som  \r\n\r\n nummererede arbejdsgiverskemaer (&#187;skema for arbejdsgivere&#171;). Dette  \r\n\r\n materiale, der vedlægges som henholdsvis bilag 3 og 4 til nærværende  \r\n\r\n bekendtgørelse, vil af arbejdsgiverne kunne rekvireres ved henvendelse til  \r\n\r\n banker, sparekasser og offentlige arbejdsanvisningskontorer, jfr. bilag 2.  \r\n\r\n</P>  \r\n\r\n<P>Arbejdsgiveren skal herved være opmærksom på at rekvirere  \r\n\r\n<I>lønmodtagerkort</I> (pensionskort) svarende til antallet af lønmodtagere,  \r\n\r\n som han beskæftiger. Arbejdsgiveren vil selv kunne udfylde  \r\n\r\n lønmodtagerkortene, for så vidt han har de fornødne oplysninger og skal i så  \r\n\r\n fald udlevere det gule pensionskort til lønmodtageren. Den hvide kopi  \r\n\r\n indsendes af arbejdsgiveren til Arbejdsmarkedets Tillægspension. Såfremt  \r\n\r\n arbejdsgiveren vælger at lade lønmodtageren udfylde kortet, skal han drage  \r\n\r\n omsorg for, at lønmodtageren tilbageleverer den hvide kopi, som  \r\n\r\n arbejdsgiveren derefter sender til Arbejdsmarkedets Tillægspension (Postbox  \r\n\r\n 1004 København K.). </P>  \r\n\r\n<P> <I>I begge tilfælde</I> skal arbejdsgiveren notere sig lønmodtagerens  \r\n\r\n pensionsnummer til brug ved indbetalingen af bidrag. Ved senere ansættelser  \r\n\r\n af lønmodtagere må denne notering ske på grundlag af lønmodtagerens gule  \r\n\r\n pensionskort, som lønmodtageren skal forevise. Det er derfor nødvendigt, at  \r\n\r\n arbejdsgiveren ved sådanne senere ansættelser sikrer sig, at lønmodtageren er  \r\n\r\n i besiddelse af et pensionskort. Et nyt pensionskort må kun udleveres af  \r\n\r\n arbejdsgiveren til lønmodtagere, der for første gang kommer ind under  \r\n\r\n ordningen og derfor ikke tidligere har fået udleveret et pensionskort. </P>  \r\n\r\n<P> <I>Arbejdsgiverskemaet</I> udfyldes i overensstemmelse med vejledningen  \r\n\r\n på skemaet og indsendes til Arbejdsmarkedets Tillægspension sammen med  \r\n\r\n kopierne af de fra lønmodtagerne modtagne pensionskort. Det er af hensyn til  \r\n\r\n registreringen vigtigt, at der kun udfyldes eet skema for hver virksomhed.  \r\n\r\n Det er vigtigt, at indsendelse af kopier og skemaer sker hurtigst muligt.  \r\n\r\n</P>  \r\n\r\n<P>Det bemærkes, at <I>arbejdsgivernummeret fra arbejdsgiverskemaet og  \r\n\r\n lønmodtagerens pensionsnummer skal anføres ved alle indbetalinger til  \r\n\r\n Arbejdsmarkedets Tillægspension.</I>  </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Vedrørende løntilbageholdelse og indbetaling af  \r\n\r\n bidrag. </P>  \r\n\r\n<P>Det påhviler arbejdsgiveren ved lønudbetaling at tilbageholde de af ham  \r\n\r\n beskæftigede lønmodtageres andel af bidraget, jfr. foran §§ 7-9, og at  \r\n\r\n indbetale dette sammen med sin egen andel af bidraget til Arbejdsmarkedets  \r\n\r\n Tillægspension. </P>  \r\n\r\n<P>For månedslønnede skal den første <I>løntilbageholdelse</I> ske med  \r\n\r\n virkning fra og med den 1. april 1964. Såfremt lønnen betales forud, sker  \r\n\r\n tilbageholdelse således i den løn, der udbetales de pågældende pr. 1. april  \r\n\r\n 1964. Såfremt lønnen betales bagud, sker tilbageholdelse i den løn, der  \r\n\r\n udbetales pr. 30. april 1964. </P>  \r\n\r\n<P>For andre lønmodtagere, d.v.s. lønmodtagere, til hvem lønnen udbetales pr.  \r\n\r\n dag, pr. uge eller hver 14. dag, skal den første løntilbageholdelse ske med  \r\n\r\n virkning fra og med begyndelsen af den lønningsuge, i hvilken den 1. april  \r\n\r\n 1964 falder. </P>  \r\n\r\n<P>For så vidt angår løsarbejdere henvises til kapitel V. </P>  \r\n\r\n<P> <I>Indbetalingerne</I> af det samlede bidrag skal af arbejdsgiveren  \r\n\r\n foretages til Arbejdsmarkedets Tillægspension, og der vil senere fremkomme  \r\n\r\n meddelelse om tidspunktet for den første indbetalingstermin og efterfølgende  \r\n\r\n indbetalingsterminer samt om den nærmere fremgangsmåde ved indbetalingen.  \r\n\r\n Indtil da må arbejdsgiveren særskilt for hver enkelt lønmodtager føre  \r\n\r\n regnskab over de fra lønmodtagerne tilbageholdte bidrag. </P>  \r\n\r\n<P>Samtidig med indbetalingen af det samlede bidrag påhviler det  \r\n\r\n arbejdsgiveren til Arbejdsmarkedets Tillægspension på særlige lister  \r\n\r\n (indbetalingslister) at foretage indberetning om det samlede bidrag for hele  \r\n\r\n betalingsperioden for hver enkelt lønmodtager. Indbetalingslister vil kunne  \r\n\r\n rekvireres hos banker, sparekasser og offentlige arbejdsanvisningskontorer.  \r\n\r\n</P>  \r\n\r\n<P>Af hensyn til de forskellige bidrag, der er fastsat for månedslønnede og  \r\n\r\n ikke-månedslønnede, er der udarbejdet særskilte indbetalingslister til brug  \r\n\r\n for hver af de to grupper af lønmodtagere, trykt henholdsvis med brunt tryk  \r\n\r\n for månedslønnede og med grønt tryk for ikke-månedslønnede. Det er af  \r\n\r\n afgørende betydning, at den rigtige liste anvendes ved indberetningen. </P>  \r\n\r\n<P>Ved udfyldning af listerne er det helt nødvendigt, at såvel lønmodtagernes  \r\n\r\n pensionsnummer som arbejdsgiverens arbejdsgivernummer korrekt påføres  \r\n\r\n listerne. Angivelse af lønmodtagernes adresser er ikke nødvendig, såfremt  \r\n\r\n arbejdsgiveren på forespørgsel af Arbejdsmarkedets Tillægspension kan oplyse  \r\n\r\n disse. </P>  \r\n\r\n<P>Arbejdsgiveren skal ved gennemskrift eller på anden måde sikre sig en kopi  \r\n\r\n af hver enkelt liste, der indsendes til Arbejdsmarkedets Tillægspension, idet  \r\n\r\n sådanne kopier normalt er nødvendige for behandlingen af eventuelle  \r\n\r\n forespørgsler fra Arbejdsmarkedets Tillægspension. </P>  \r\n\r\n<P>De omtalte indbetalingslister vedlægges som bilag 5 og 6 til  \r\n\r\n bekendtgørelsen. </P>  \r\n\r\n<P>Listerne er udformet således, at der er taget hensyn til, at de kan  \r\n\r\n udfyldes på skrivemaskine. Det vil endvidere være muligt for de virksomheder,  \r\n\r\n der ønsker det, at udfylde listen ved hjælp af en adresseringsplade for de  \r\n\r\n faste oplysningers vedkommende nemlig: lønmodtagerens navn, pensionsnummer og  \r\n\r\n fødselsdato, således at der normalt kun skal tilføjes indbetalingsbeløb pr.  \r\n\r\n lønmodtager. </P>  \r\n\r\n<P>Større virksomheder, der har særlig administrative grunde til at ønske at  \r\n\r\n foretage indberetning på andre blanketter, der f.eks. er tilpasset en bestemt  \r\n\r\n maskinel udskrivningsteknik, kan få tilladelse til at benytte denne specielle  \r\n\r\n indberetningsform, når blot blanketten indeholder de samme oplysninger i den  \r\n\r\n samme rækkefølge som vist på bilag 5 og 6. En sådan speciel  \r\n\r\n virksomhedsblanket indsendes til godkendelse hos Arbejdsmarkedets  \r\n\r\n Tillægspension, inden den tages i brug. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel V. </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Løsarbejdere. </I> </P>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Persongruppen. </P>  \r\n\r\n<P>Ifølge lovens § 2, stk. 3, skal arbejdsministeren efter forhandling med de  \r\n\r\n interesserede arbejdsgiver- og lønmodtagerorganisationer fastsætte regler,  \r\n\r\n der sikrer, at persongrupper, der typisk har beskæftigelse hos flere  \r\n\r\n arbejdsgivere inden for en enkelt uge (løsarbejdere), omfattes af ordningen  \r\n\r\n uanset bestemmelsen i lovens § 4, stk. 1, hvorefter der for at være omfattet  \r\n\r\n af ordningen kræves en arbejdstid på mindst 15 ugentlige (henholdsvis 65  \r\n\r\n månedlige) arbejdstimer hos samme arbejdsgiver. </P>  \r\n\r\n<P>Efter forhandling med Landsorganisationen De samvirkende Fagforbund, Dansk  \r\n\r\n Arbejdsgiverforening, Sammenslutningen af Landbrugets Arbejdsgiverforeninger,  \r\n\r\n Fællesrådet for Danske Tjenestemands- og Funktionærorganisationer og  \r\n\r\n Fællesrepræsentationen for danske Arbejdsleder- og tekniske  \r\n\r\n Funktionærforeninger fastsættes herved følgende: </P>  \r\n\r\n</DIV>  \r\n\r\n</DIV>  \r\n\r\n<P CLASS=PUNKT> <B>1.</B> Som løsarbejdere anses i almindelighed time- eller  \r\n\r\n akkordlønnede arbejdere, hvis beskæftigelsesforhold hos den enkelte  \r\n\r\n arbejdsgiver normalt er tilendebragt, når det kortvarige arbejde, hvortil han  \r\n\r\n er antaget, er afsluttet. </P>  \r\n\r\n<P CLASS=PUNKT> <B>2.</B> Dette gælder, uanset om et sådant arbejdsforhold i  \r\n\r\n særlige tilfælde varer ud over een uge, og uanset om vedkommende arbejders  \r\n\r\n beskæftigelse umiddelbart efter afslutningen af det under punkt 1 omhandlede  \r\n\r\n arbejde fortsættes hos samme arbejdsgiver og under samme vilkår. </P>  \r\n\r\n<P CLASS=PUNKT> <B>3.</B> I tvivlstilfælde er man i den konkrete situation  \r\n\r\n altid berettiget til at anse vedkommende arbejder som løsarbejder, indtil  \r\n\r\n eventuel anden afgørelse foreligger. </P>  \r\n\r\n<P>Det bemærkes, at de herved fastsatte regler må betragtes som vejledende og  \r\n\r\n ikke udelukker, at der - hvor arbejdsforholdene strækker sig ud over en uge -  \r\n\r\n foretages fradrag og indbetalinger efter reglerne om ugebidrag, hvis parterne  \r\n\r\n finder dette mest praktisk. </P>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Bidraget. </P>  \r\n\r\n<P>Ifølge lovens § 15, stk. 3, skal arbejdsministeren for de ovennævnte  \r\n\r\n lønmodtagergrupper efter forhandling med de interesserede arbejdsgiver- og  \r\n\r\n lønmodtagerorganisationer endvidere fastsætte de nærmere regler for  \r\n\r\n bidragsbetalingen. </P>  \r\n\r\n<P>Efter forhandling med de foran i § 16 nævnte organisationer fastsættes  \r\n\r\n herved, at bidraget for de lønmodtagere, der i medfør af § 16 herefter må  \r\n\r\n betragtes som løsarbejdere, pr. præsteret arbejdstime udgør 12 øre, hvoraf  \r\n\r\n arbejdsgiveren udreder 8 øre og medlemmet 4 øre. Dette bidrag skal ydes for  \r\n\r\n hvert enkelt arbejdsforhold uanset dettes varighed. </P>  \r\n\r\n<P>For løsarbejdere, hvis timetal ikke kendes, udregnes timetallet ved at  \r\n\r\n dividere indtægten i det enkelte arbejdsforhold med den gennemsnitlige  \r\n\r\n timeløn for ikke-faglærte mandlige, respektive kvindelige arbejdere i hele  \r\n\r\n landet (incl. dyrtidstillæg, men bortset fra andre tillæg) som offentliggjort  \r\n\r\n af det statistiske departement hvert år for april kvartal. Som anført foran i  \r\n\r\n § 3 er denne timeløn for april kvartal 1963 henholdsvis 708 øre for  \r\n\r\n ikke-faglærte mandlige arbejdere og 544 øre for kvindelige arbejdere. </P>  \r\n\r\n<P>De nærmere regler om indbetalingen vil senere blive fastsat. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Godkendelse af særordninger. </P>  \r\n\r\n<P>For visse grupper af lønmodtagere medfører arbejdsforholdene, at  \r\n\r\n tilknytningen til arbejdsgiveren i det enkelte arbejdsforhold er af så  \r\n\r\n forbigående natur, at det ikke som forudsat i reglerne om løsarbejdere  \r\n\r\n ovenfor vil være hensigtsmæssigt at pålægge arbejdsgiveren ansvaret for  \r\n\r\n tilbageholdelse og indbetaling af bidrag. I sådanne tilfælde har man f.eks.  \r\n\r\n for visse huslige medhjælpere, losningsarbejdere ved fiskerihavne, slagtere  \r\n\r\n på offentlige slagtehuse godkendt særordninger for bidragsindbetaling til  \r\n\r\n dagpengeforsikringen for lønarbejdere i sygeforsikringsloven. Særordninger  \r\n\r\n efter tilsvarende retningslinier vil kunne godkendes af bestyrelsen for  \r\n\r\n Arbejdsmarkedets Tillægspension. </P>  \r\n\r\n</DIV>  \r\n\r\n<A NAME=\"\"K6\"\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>Kapitel VI. </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Vedrørende repræsentantskabet. </I> </P>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Vedrørende udpegning af visse medlemmer af  \r\n\r\n repræsentantskabet. </P>  \r\n\r\n<P>Ifølge lovens § 21, stk. 6, retter arbejdsgiver- og  \r\n\r\n lønmodtagerorganisationer, der ønsker at komme i betragtning ved  \r\n\r\n arbejdsministerens udpegning af henholdsvis arbejdsgiver- og  \r\n\r\n lønmodtagerrepræsentanter i henhold til bestemmelsens stk. 2 og 3 til  \r\n\r\n repræsentantskabet for Arbejdsmarkedets Tillægspension, henvendelse herom til  \r\n\r\n arbejdsministeren inden en af denne fastsat frist. </P>  \r\n\r\n<P>I medfør af denne bestemmelse fastsættes det herved, at sådan henvendelse  \r\n\r\n skal ske skriftligt til arbejdsministeriet senest 14. marts 1964. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Arbejdsministeriet, den 7. marts 1964.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Erling Dinesen. </P>  \r\n\r\n<P CLASS=MINISTER ALIGN=RIGHT>/G. R. Nelson. </P>  \r\n\r\n<P> <B> Bilag 1. </B></P>  \r\n\r\n<P>Lov nr. 46 af 7. marts 1964 om Arbejdsmarkedets Tillægspension. (Se foran  \r\n\r\n side 85). </P>  \r\n\r\n<P> Bilag 2. </P>  \r\n\r\n<P>Fortegnelse over de offentlige arbejdsanvisningskontorer. </P>  \r\n\r\n<P> Bilag 3. </P>  \r\n\r\n<P>Pensionskort. </P>  \r\n\r\n<P> Bilag 4. </P>  \r\n\r\n<P>Arbejdsgiverskema. </P>  \r\n\r\n<P> Bilag 5. </P>  \r\n\r\n<P>Indbetalingsliste for månedslønnede. </P>  \r\n\r\n<P> Bilag 6. </P>  \r\n\r\n<P>Indbetalingsliste for ikke-månedslønnede. </P>  \r\n\r\n<P>(Bilag 2-6 udelades her). </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/03/1964"
        },
        {
            "displayName": "Accession",
            "displayValue": "B19640004705"
        },
        {
            "displayName": "Entydig dokumentidentifikation",
            "displayValue": "CM026225"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "17/04/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "47"
        },
        {
            "displayName": "År for udstedelse",
            "displayValue": "1964"
        },
        {
            "displayName": "Dato for underskrift",
            "displayValue": "07/03/1964"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "ATP-Huset"
        },
        {
            "displayName": "Ressortministeriets journalnummer",
            "displayValue": "Arbejdsmin. 1.kt. j.nr. 19-80-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}