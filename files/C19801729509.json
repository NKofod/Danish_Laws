{
    "id": 50862,
    "title": "Cirkulære om vejregler for prioritering af slidlagsfornyelse og prioritering og dimensionering af forstærkningsbelægninger ",
    "documentTypeId": "140",
    "isSagsforlobPeriodValid": false,
    "shortName": "CIR nr 17295 af 20/06/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om vejregler for prioritering af  \r\n\r\n slidlagsfornyelse og prioritering og dimensionering af  \r\n\r\n forstærkningsbelægninger </H1>  \r\n\r\n<P></P>  \r\n\r\n<BR>  \r\n\r\n<P>Hermed udsendes i medfør af lov om offentlige veje, § 6 (lovbekendtgørelse  \r\n\r\n nr. 585 af 20. november 1975) </P>  \r\n\r\n<P>Vejregler for prioritering af slidlagsfornyelse og </P>  \r\n\r\n<P>Vejregler for prioritering og dimensionering af forstærkningsbelægninger  \r\n\r\n</P>  \r\n\r\n<P>udarbejdet ved vejregeludvalgets foranstaltning. </P>  \r\n\r\n<P>Reglerne omhandler slidlagsarbejder og forstærkningsarbejder på vejene.  \r\n\r\n</P>  \r\n\r\n<P>Ved slidlagsarbejde forstås udlægning af et lag, der beskytter den  \r\n\r\n eksisterende belægning, men ikke nødvendigvis bidrager til vejens bæreevne.  \r\n\r\n</P>  \r\n\r\n<P>Ved forstærkningsarbejder forstås anlægsarbejder, der gør vejene bedre i  \r\n\r\n stand til at klare belastninger fra den tunge trafik. </P>  \r\n\r\n<P>Vejreglerne for slidlagsarbejder indeholder regler om, hvornår  \r\n\r\n vejoverfladens egenskaber med hensyn til friktion (ruhed) og jævnhed er så  \r\n\r\n dårlige, at der bør udlægges et nyt slidlag. </P>  \r\n\r\n<P>I disse regler gøres der rede for, hvorledes man kan bestemme det  \r\n\r\n tidspunkt, da det ikke længere er økonomisk forsvarligt at lappe på en vejs  \r\n\r\n belægning og for valg af slidlagstyper under hensyn til trafikmængde m.v.  \r\n\r\n</P>  \r\n\r\n<P>Vejreglerne for forstærkningsarbejder angiver, hvorledes man tager  \r\n\r\n stilling til behovet for forstærkningsarbejder, hvilke forstærkningsarbejder  \r\n\r\n der bør vælges, og hvordan der kan prioriteres blandt forskellige projekter.  \r\n\r\n</P>  \r\n\r\n<P>Reglerne indeholder retningslinjer og vejledninger, men ikke regler der er  \r\n\r\n bindende for vejbestyrelserne. </P>  \r\n\r\n<P>Hensigten med begge regelsæt er i det væsentlige at give vejbestyrelsens  \r\n\r\n tekniske forvaltning mulighed for at foretage en objektiv vurdering, som  \r\n\r\n sætter den i stand til bedst muligt at rådgive vejbestyrelsen med henblik på  \r\n\r\n valg af de løsninger, som er bedst i teknisk-økonomisk henseende. </P>  \r\n\r\n<P>Man skal i tilknytning hertil henlede vejbestyrelsernes opmærksomhed på de  \r\n\r\n besparelser, der i forbindelse med slidlags- og forstærkningsarbejder vil  \r\n\r\n kunne opnås ved anvendelse af vejreglerne, og på de konsekvenser, disse  \r\n\r\n besparelser vil kunne have for vejstandarden. </P>  \r\n\r\n<P>Til slidlagsarbejder var vejbestyrelsernes samlede udgifter i kalenderåret  \r\n\r\n 1978 ca. 390 mill. kr. Det skønnes, at der vil kunne opnås en besparelse af  \r\n\r\n størrelsesordenen 50-75 mill. kr. pr. år, hvis de metoder, der er beskrevet i  \r\n\r\n vejregler for prioritering af slidlagsfornyelse, tages i anvendelse overalt.  \r\n\r\n Besparelsen vil bl.a. hidrøre fra, at det ved en vurdering af behovet for  \r\n\r\n fornyelse af slidlag kan vise sig at være såvel teknisk forsvarligt som  \r\n\r\n økonomisk fordelagtigt at forøge levetiden af eksisterende slidlag, og fra,  \r\n\r\n at det ved opstilling af principper for slidlagsfornyelse, således som  \r\n\r\n anbefalet i dejreglerne, hyppigt kan vise sig økonomisk fordelagtigt at  \r\n\r\n benytte overfladebehandling til erstatning for den ca. dobbelt så dyre  \r\n\r\n tæppebelægning af pulverasfalt, når der er tale om slidlagsarbejder på veje  \r\n\r\n uden for bymæssig bebyggelse og med årsdøgnstrafik mindre end 4.000. </P>  \r\n\r\n<P>Besparelsesmulighederne i forbindelse med fornyelse af slidlag må dog ses  \r\n\r\n i lyset af, at der med en forlængelse af levetiden for slidlag i de tilfælde,  \r\n\r\n hvor vejenes bæreevne er beskeden, kan være en risiko for, at nedbrydningen  \r\n\r\n af vejenes bærelag accelereres. I de opnåede besparelser ved  \r\n\r\n slidlagsfornyelse kan der blive tale om øgede omkostninger til  \r\n\r\n forstærkningsbelægninger. </P>  \r\n\r\n<P>Til forstærkningsarbejder var vejbestyrelsernes samlede udgifter i  \r\n\r\n kalenderåret 1978 ca. 180 mill. kr. På kort sigt kan det ikke forventes, at  \r\n\r\n anvendelse af vejregler for prioritering og dimensionering af  \r\n\r\n forstærkningsbelægninger vil medføre besparelser. På længere sigt vil det  \r\n\r\n være samfundsøkonomisk fordelagtigt, at forstærkningsbelægningerne udføres på  \r\n\r\n basis af en dimensionering, som den, der er angivet i vejreglerne. </P>  \r\n\r\n<P>Specielt skal der dog peges på de særlige problemer, som vil kunne opstå,  \r\n\r\n hvor en vej med behov for forstærkning har et slidlag, der ikke er  \r\n\r\n prioriteret til slidlagsfornyelse. Her kan man ved at udskyde  \r\n\r\n forstærkningsarbejdet, indtil slidlagets levetid er opbrugt, risikere at få  \r\n\r\n et hurtigt nedbrydningsforløb af vejen. </P>  \r\n\r\n<P>Regelsættene er baseret på, at der foretages visse målinger på vejnettet,  \r\n\r\n herunder bæreevne og jævnhedsmålinger. Resultaterne af disse målinger indgår  \r\n\r\n ved vurderingen af det eksisterende vejnets behov for reparation. De  \r\n\r\n medvirker herigennem til, at man undgår udførelse af slidlagsarbejder på  \r\n\r\n veje, der burde forstærkes, samt at man undgår unødvendige eller  \r\n\r\n fejldimensionerede forstærkninger. Målingerne kan udføres af vejdirektoratet,  \r\n\r\n statens vejlaboratorium, Elisagårdsvej 5-7, 4000 Roskilde (tlf. 03-357588).  \r\n\r\n</P>  \r\n\r\n<P>På baggrund af det ovenstående skal man anbefale samtlige vejbestyrelser  \r\n\r\n at bringe vejreglerne for prioritering af slidlagsfornyelse og for  \r\n\r\n prioritering og dimensionering af forstærkningsbelægninger i anvendelse og i  \r\n\r\n videst muligt omfang medvirke til at skabe de besparelser, der falder inden  \r\n\r\n for rammerne af teknisk forsvarlige slidlags- og  \r\n\r\n forstærkningsbelægningsløsninger i overensstemmelse med vejreglernes  \r\n\r\n principper. </P>  \r\n\r\n<P>Yderligere eksemplarer af vejreglerne kan rekvireres hos vejdirektoratet,  \r\n\r\n Havnegade 23, Postboks 2169, 1016 København K. (tlf. 01-11 33 38). </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Ministeriet for offentlige arbejder, den  \r\n\r\n 20. juni 1980 </I> </P>  \r\n\r\n<P CLASS=UNDERSKREVET-AF ALIGN=CENTER>J. Risgaard Knudsen </P>  \r\n\r\n<P CLASS=MINISTER ALIGN=RIGHT>/Leif Larsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19801729509"
        },
        {
            "displayName": "Entydig dokumentidentifikation",
            "displayValue": "CM009687"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "17295"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "20/06/1980"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "J.nr. 560-05-06-10"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}