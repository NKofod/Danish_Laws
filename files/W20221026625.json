{
    "id": 233686,
    "title": "Ankestyrelsens principmeddelelse 38-22 om Arbejdsskade. Varigt mén. Tab af særlige færdigheder. Fravigelse af méntabellen. Daglige livsførelse.",
    "documentTypeId": "240",
    "isSagsforlobPeriodValid": true,
    "shortName": "KEN nr 10266 af 24/11/2022",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principmeddelelse 38-22 om Arbejdsskade. Varigt mén. Tab af særlige færdigheder. Fravigelse af méntabellen. Daglige livsførelse.</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Principmeddelelsen fastslår</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Principmeddelelsen belyser, hvilke elementer der kan indgå i vurderingen af, om den tilskadekomne har ret til tillæg til varigt mén som følge af tab af særlige færdigheder.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Varigt mén bliver fastsat på grundlag af en skades medicinske art og omfang og under hensyn til skadens ulemper i den tilskadekomnes personlige livsførelse. Ulemperne ved en skade bliver derfor som udgangspunkt vurderet ens uanset erhverv, alder, køn, indtægt med videre. Det skyldes, at ulempen i den personlige livsførelse ved en bestemt skade grundlæggende bliver anset for at være den samme for forskellige mennesker.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Arbejdsskademyndighederne tager udgangspunkt i den vejledende méntabel ved vurderingen af det varige mén. Der er mulighed for at fravige méntabellen og give et tillæg i ganske særlige tilfælde, hvor arbejdsskaden har givet ganske specielle ulemper i den personlige livsførelse, som skyldes tab af særlige færdigheder. De erhvervsmæssige ulemper bliver kompenseret i en eventuel erstatning for tab af erhvervsevne.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det er den tilskadekomne, der skal sandsynliggøre, at arbejdsskaden har medført ulemper, der går væsentligt ud over de ulemper, som normalt er forbundet med skader af den pågældende karakter som følge af tab af en særlig færdighed.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I vurderingen af, om tilskadekomne har sandsynliggjort sådanne ganske specielle ulemper, kan følgende elementer indgå:</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">- Udgør ulempen en begrænsning i tilskadekomnes personlige livsførelse.</p>\r\n   <p class=\"TekstGenerel\">- Er der særlige forhold, herunder for eksempel socialt eller en forudbestående sygdom/handicap, der gør, at tilskadekomnes personlige livsførelse bliver særligt påvirket af tabet af en bestemt færdighed.</p>\r\n   <p class=\"TekstGenerel\">- Medfører arbejdsskaden specielle ulemper, hvorved tilskadekomne får sværere ved eller mister evnen til at bruge sin færdighed.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Andre elementer kan indgå, og arbejdsmyndighederne skal foretage en konkret afvejning af elementerne i de enkelte sager.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Efter en konkret vurdering kan der også gives tillæg til det varige mén, selvom evnen til at anvende den særlige færdighed ikke er ophørt, men er blevet væsentligt forringet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Bold\">Den konkrete sag</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I sagen mistede den tilskadekomne ringfingeren på sin dominante hånd som følge af en arbejdsskade. Tilskadekomne var døv og havde tegnsprog som modersmål. Tilskadekomne var afhængig af at kunne anvende tegnsprog for at kunne kommunikere, herunder blandt andet med sin ægtefælle som også var døv. Tilskadekomne gjorde gældende, at tabet af ringfingeren havde svækket evnen til at kommunikere på tegnsprog.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankestyrelsen vurderede, at der var grundlag for at fravige méntabellens udgangspunkt, og at der dermed var grundlag for at give et tillæg i méngraden. Arbejdsskaden havde medført ganske specielle ulemper i den personlige livsførelse som følge af tab af en særlig færdighed.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Baggrund for at behandle sagen principielt</span>\r\n</p>\r\n<p>Ankestyrelsen har behandlet sagen principielt. Det har vi gjort for at præcisere de forhold, der er relevante i vurderingen af, om der er grundlag for at give et tillæg i det varige mén som følge af, at en arbejdsskade har medførte ganske specielle ulemper i den tilskadekomnes personlige livsførelse, som skyldes tab af særlige færdigheder.</p>\r\n<p>\r\n</p>\r\n<p>\r\n   <span class=\"Bold\">Reglerne </span>\r\n</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>Lov om arbejdsskadesikring (arbejdsskadesikringsloven), senest bekendtgjort i lovbekendtgørelse nr. 1186 af 19. august 2022,</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 18 om godtgørelse for varigt mén</p>\r\n<p>\r\n</p>\r\n<p>\r\n   <span class=\"Italic\">Praksis</span>\r\n</p>\r\n<p>\r\n</p>\r\n<p>Gældende:</p>\r\n<p>Følgende principmeddelelser er brugt ved afgørelsen og gælder stadig:</p>\r\n<p>\r\n</p>\r\n<p>Principmeddelelse 220-09: Ankestyrelsen vurderede, at der ikke var grundlag for at give tillæg til det varige mén for tab af særlige færdigheder, hvor en professionel håndboldspiller var kommet til skade med sit knæ. Ankestyrelsen vurderede, at tilskadekomne ikke har ret til tillæg til det varige mén for tab af særlige færdigheder i forbindelse med ulemper ved udførelsen af tilskadekomnes erhverv, idet de erhvervsmæssige begrænsning bliver kompenseret gennem eventuel erstatning for tab af erhvervsevne.</p>\r\n<p>\r\n</p>\r\n<p>Ankestyrelsen har ikke andre principmeddelelser på området.</p>\r\n<p>\r\n</p>\r\n<p>\r\n   <span class=\"Italic\">Vejledninger</span>\r\n</p>\r\n<p>Vi har også anvendt Vejledning om procenttabel til brug ved afgørelser om godtgørelse for varigt mén (vejledende méntabel) nr. 9086 af 3. februar 2017</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Pkt. 2.1.1. om tillæg for tab af særlige færdigheder</p>\r\n<p>\r\n</p>\r\n<p>\r\n   <span class=\"Bold\">Den konkrete afgørelse</span>\r\n</p>\r\n<p>\r\n</p>\r\n<p>Din advokat har på dine vegne klaget over Arbejdsmarkedets Erhvervssikrings afgørelse om godtgørelse for varigt mén.</p>\r\n<p>\r\n</p>\r\n<p>Arbejdsmarkedets Erhvervssikring afgjorde sagen den 4. januar 2021.</p>\r\n<p>\r\n</p>\r\n<p>Ankestyrelsen har nu afgjort din sag.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Du har ret til 15 procent i godtgørelse for varigt mén.</p>\r\n<p>\r\n</p>\r\n<p>Det betyder, at vi stadfæster Arbejdsmarkedets Erhvervssikrings afgørelse af 4. januar 2021, da vi er kommet til samme resultat.</p>\r\n<p>\r\n</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>Ankestyrelsen vurderer, at dine gener efter arbejdsskaden svarer til et varigt mén på skønsmæssigt samlet 15 procent.</p>\r\n<p>\r\n</p>\r\n<p>Vi vurderer, at dine gener med udgangspunkt i méntabellens afsnit om fingerskader svarer til et varigt mén på 8 procent, men at der er grundlag for et tillæg i méngraden for nervepåvirkning med påvirket følesans, som efter en lægefaglig vurdering er en afledt følge af tabet af højre ringfinger.</p>\r\n<p>\r\n</p>\r\n<p>Vi vurderer også, at der er grundlag for et yderligere tillæg i méngraden, da arbejdsskaden har medført ganske specielle ulemper i din personlige livsførelse som følge af, at du har oplevet tab af en særlig færdighed.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>Du har fået amputeret din højre ringfinger ved grundleddet. Det fremgår af speciallægeerklæringen af 2. juni 2020, at du oplever en snurrende og sovende fornemmelse fra spidsen af din højre hånds lillefinger og op på underarmen. Du klager over manglende kræfter, motorik og styrke i din hånd, som gør, at du bliver hurtigere træt og får ondt. Du har svært ved at bevare grebet om værktøj, og du taber tit ting ud af din hånd. Dine gener bliver forværret ved tungt arbejde. Ved den lægelige undersøgelse havde du desuden påvirket følesans. Det fremgår endvidere, at din højre hånd er din dominante hånd.</p>\r\n<p>\r\n</p>\r\n<p>Vi har sammenlignet dine gener med méntabellens punkt D. 1.1.1.22, hvorefter tab af ringfingeren vurderes til 8 procent. Vi vurderer, at nogle af dine gener svarer til punktet i tabellen, men du har også gener, der er værre end punktet.</p>\r\n<p>\r\n</p>\r\n<p>Du er døv, og derfor har du tegnsprog som modersmål. Du har en døv ægtefælle, som du kommunikerer på tegnsprog med. Du og din kone kommunikerer på tegnsprog med jeres børn og plejebørn. En stor del af din omgangskreds er tegnsprogstalende.</p>\r\n<p>\r\n</p>\r\n<p>Der er som følge af arbejdsskaden visse ting, som du har fået sværere ved at udtrykke på tegnsprog.</p>\r\n<p>\r\n</p>\r\n<p>Det fremgår af en udtalelse fra professor i lingvistik, X, at enhåndstegn i reglen udføres med den dominante hånd. Det indebærer, at der er en række tegn, hvor det i en samtale vil være vanskeligt for modtageren at skelne og forstå dine tegn. Det fremgår videre af en udtalelse fra Danske Døves Landsforbund, at ringfingeren i mere eller mindre grad indgår i 1.041 ud af i alt omkring 2.200 tegnord.</p>\r\n<p>\r\n</p>\r\n<p>Vi vurderer derfor, at skaden har givet dig ganske specielle ulemper i det daglige som følge af tab af særlige færdigheder, og at der derfor er grundlag for at fravige méntabellens udgangspunkt om, at ulemperne ved en skade vurderes stort set ens, uanset erhverv, alder, køn, indtægt, med videre.</p>\r\n<p>\r\n</p>\r\n<p>Det giver ikke anledning til en ændret vurdering, at forsikringsselskabet i brev af 15. januar 2021 anfører, at en manglende ringfinger ikke umiddelbart begrænser brugen af tegnsprog med henvisning til et link til en hjemmeside for tegnsprog.</p>\r\n<p>\r\n</p>\r\n<p class=\"BilagtekstListe\">Vi bemærker hertil, at vi ud fra en samlet afvejning af sagens oplysninger finder grundlag for at forhøje méngraden som følge af tab af en særlig færdighed. Det betyder, at vi vurderer:</p>\r\n<p class=\"Liste1\">\r\n   <span class=\"Liste1Nr\">1)</span> at du som følge af arbejdsskaden har pådraget dig en ganske speciel ulempe i den personlige livsførelse i forhold til andre tilskadekomne med den samme type skade,</p>\r\n<p class=\"Liste1\">\r\n   <span class=\"Liste1Nr\">2)</span> at der er tale om en begrænsning, der rækker ud over en påvirkning af den erhvervsmæssige udøvelse, og</p>\r\n<p class=\"Liste1\">\r\n   <span class=\"Liste1Nr\">3)</span> at det forhold, at du har sværere ved at kommunikere som følge af skaden, svarer til et ”tab” af en færdighed.</p>\r\n<p>\r\n</p>\r\n<p>Vi er ligeledes opmærksomme på, at din advokat i brev af den 16. november 2020 oplyser, at arbejdsskaden også har betydning for din erhvervsmæssige udøvelse.</p>\r\n<p>\r\n</p>\r\n<p>Du har desuden i brev af den 25. februar 2021 oplyst, at du har fået opbygget en ikke uvæsentlig kundegruppe af tegnsprogstalende kunder, som du er afhængig af at kunne kommunikere på tegnsprog med. Du anslår, at kundegruppen udgør 25-35 procent af din omsætning. Du bruger også mere tid på at kommunikere med dine tegnsprogstalende ansatte som følge af arbejdsskaden. Du varetager også to professionelle bestyrelsesposter, hvor du anvender tegnsprog.</p>\r\n<p>\r\n</p>\r\n<p>Vi bemærker, at de erhvervsmæssige begrænsninger bliver kompenseret gennem eventuel erstatning for tab af erhvervsevne. Vi har behandlet spørgsmålet om varigt mén. Godtgørelse for varigt mén er kompensation for den daglige ulempe i den personlige livsførelse, som en skade har medført.</p>\r\n<p>\r\n</p>\r\n<p>Oplysningerne fremgår særligt af speciallægeerklæringen den 2. juni 2020, oplysningerne i din advokats breve den 16. november 2020 og den 25. februar 2021.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>Der udbetales kun godtgørelse for varigt mén, hvis méngraden er 5 procent eller mere. Arbejdstilsynet udarbejder ud fra erfaringer fra tidligere tilfælde en vejledende méntabel med méngrader for de mest almindelige skader. Ankestyrelsen tager normalt udgangspunkt i denne tabel ved vurderingen af en skade.</p>\r\n<p>\r\n</p>\r\n<p>Vi fastsætter méngraden efter et skøn, hvis følgerne af arbejdsskaden ikke fremgår direkte af méntabellen.</p>\r\n<p>\r\n</p>\r\n<p>Det varige mén fastsættes på grundlag af en skades medicinske art og omfang og under hensyn til skadens forvoldte ulemper i den tilskadekomnes personlige livsførelse. Ulemperne ved en skade vurderes stort set ens uanset erhverv, alder, køn, indtægt med videre, da ulempen ved en bestemt skade grundlæggende anses for at være det samme for forskellige mennesker.</p>\r\n<p>\r\n</p>\r\n<p>Vi tager udgangspunkt i oplysningerne fra tilskadekomne og sammenholder dem med de lægelige oplysninger om arbejdsskadens følger.</p>\r\n<p>\r\n</p>\r\n<p>Der er mulighed for at fravige méntabellen i ganske specielle særlige tilfælde, hvor arbejdsskaden har givet ganske specielle ulemper i den personlige livsførelse som følge af tab af en særlig færdighed.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/11/2022"
        },
        {
            "displayName": "Accession",
            "displayValue": "W20221026625"
        },
        {
            "displayName": "Entydig dokumentidentifikation",
            "displayValue": "DH001047"
        },
        {
            "displayName": "Dato for indlæggelse",
            "displayValue": "25/11/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10266"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "24/11/2022"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "22-3276"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}