{
    "id": 195061,
    "title": "Forslag til folketingsbeslutning om indførelse af obligatoriske dansksprogede fag på de engelsksprogede uddannelser i Danmark",
    "documentTypeId": "480",
    "isSagsforlobPeriodValid": true,
    "shortName": "2017/1 BSF 43",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 30. november 2017 af Jens Henrik Thulesen Dahl (DF), Alex Ahrendtsen (DF), Tilde Bork (DF), Kristian Thulesen Dahl (DF), Søren Espersen (DF), Marlene Harpsøe (DF), Christian Langballe (DF), Ib Poulsen (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om indførelse af obligatoriske dansksprogede fag på de engelsksprogede uddannelser i Danmark</p>\r\n<p class=\"NormalInd\">Folketinget pålægger regeringen inden udgangen af indeværende folketingsår at fremsætte de nødvendige forslag, der medfører, at alle engelsksprogede videregående uddannelser med undtagelse af sprogfag skal indeholde et dansksproget fag med en tilsvarende prøve på dansk.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Baggrunden for forslaget er den nuværende praksis, hvor både danske og udenlandske studerende kan tage en videregående uddannelse i Danmark uden overhovedet at skulle følge dansksproget undervisning med tilhørende prøve/eksamen på dansk. Denne praksis skal også ses i lyset af, at andelen af optagne på engelsksprogede uddannelser på erhvervsakademi-, professionsbachelor- og universitetsuddannelserne tilsammen i perioden 2009-2016 er vokset fra 4.964 studerende til 7.551 svarende til en stigning på ca. 50 pct. I forlængelse af den markante stigning i andelen af optagne på engelsksprogede videregående uddannelser i Danmark er det også værd at bemærke, at 29 pct. af de videregående uddannelser udbydes som engelsksprogede uddannelser. Det fremgår af »Status for udviklingen i antallet af EU-borgere med SU« (UFU alm. del – bilag 103, tabel 10 (folketingsåret 2016-17)).</p>\r\n<p class=\"NormalInd\">Af ovennævnte notat fremgår det også, at ud af 534 udbudte uddannelser på kandidatniveau i 2016 var 248 af disse uddannelser engelsksprogede, hvilket svarer til 46 pct. af udbuddet af samtlige kandidatuddannelser. Lidt under halvdelen af alle fagudbud på kandidatuddannelser i Danmark var således i 2016 på engelsk, hvilket forslagsstillerne finder meget bekymrende og foruroligende. Denne tendens, hvor engelsk fortrænger dansk, men også andre sprog på uddannelsesområdet, medfører et regulært domænetab, hvor anvendelsen af det danske sprog indskrænkes og falder bort (»Perspektiver i systematisk begrebsarbejde«, Sabine Kirchmeier-Andersen, Dansk Sprognævn). Dansk Folkeparti ønsker med dette beslutningsforslag at dæmme op for denne udvikling i forhold til det danske sprog.</p>\r\n<p class=\"NormalInd\">Både danske og udenlandske studerende bør have en interesse i at få udbudt dansksproget undervisning med tilhørende eksamen, fordi de studerende netop skal tilegne sig eller styrke dansksproglige akademiske kompetencer og igennem den sproglige tilegnelse blive bevidst om de sprogkulturelle facetter. Det er kun rimeligt, at der stilles krav om dansksproget undervisning, når studerende modtager en gratis skattefinansieret uddannelse i Danmark.</p>\r\n<p class=\"NormalInd\">Alle udenlandske studerende, som læser på en engelsksproget uddannelse i Danmark, har på nuværende tidspunkt mulighed for gratis at modtage danskundervisning ved siden af deres studier, hvilket kan ske enten på et privat eller offentligt sprogcenter eller via et virtuelt kursus. Ofte udbyder sprogcentrene danskundervisning direkte på de videregående uddannelsesinstitutioner. Denne praksis med sprogcentre er netop en enestående mulighed for, at udenlandske studerende kan tilegne sig kendskab til det danske sprog og styrke deres muligheder for at bruge det. Disse sprogcentres funktion skal naturligvis fortsætte med at understøtte og løfte de udenlandske studerende med de dansksprogede fag og tilhørende prøver.</p>\r\n<p class=\"NormalInd\">Dansk Folkeparti anerkender betydningen af, at udenlandske gæstelærer- og forskningskapaciteter underviser på engelsk i Danmark, og at disse personer samt udenlandske studerende kan bidrage til det danske uddannelsessystem, men anser det for naturligt, at engelsksprogede uddannelser i Danmark pålægges et fag på dansk med tilhørende prøve på dansk.</p>\r\n<p class=\"NormalInd\">Forslagsstillerne er åbne over for lovtekniske ændringer med det resultat, at der kommer dansksprogede fag med tilhørende prøver/eksamener på de engelsksprogede uddannelser. Derfor ønsker forslagsstillerne med dette beslutningsforslag at sikre, at der på alle engelsksprogede videregående uddannelser indføres krav om dansksprogede fag, og at de dansksprogede fag indeholder en tilsvarende prøve på dansk. Der kan i visse situationer dispenseres fra kravet, f.eks. i forbindelse med samarbejdsaftaler. Hvordan et krav om danskundervisning med tilhørende prøve nærmere skal udformes, skal drøftes mellem regeringen og Folketingets øvrige partier.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Jens Henrik Thulesen Dahl </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om indførelse af obligatoriske dansksprogede fag på de engelsksprogede uddannelser i Danmark.</p>\r\n<p class=\"ForslagsNummer\">(Beslutningsforslag nr. B 43)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2017/1 BF 43",
            "stateLabel": "Forkastet",
            "references": [
                {
                    "shortName": "2017/1 BSF 43",
                    "title": "Forslag til folketingsbeslutning om indførelse af obligatoriske dansksprogede fag på de engelsksprogede uddannelser i Danmark",
                    "presentationName": "Beslutningsforslag som fremsat",
                    "documentTypeId": 480,
                    "documentId": 195061,
                    "eliUri": "/eli/ft/20171BB00043",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/beslutningsforslag/b43/index.htm"
                },
                {
                    "shortName": "2017/1 BRB 43",
                    "title": "Beretning over Forslag til folketingsbeslutning om indførelse af obligatoriske dansksprogede fag på de engelsksprogede uddannelser i Danmark",
                    "presentationName": "Beretning over beslutningsforslag",
                    "documentTypeId": 510,
                    "documentId": 200248,
                    "eliUri": "/eli/ft/20171EB00744",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "01/12/2017"
        },
        {
            "displayName": "Accession",
            "displayValue": "20171BB00043"
        },
        {
            "displayName": "Entydig dokumentidentifikation",
            "displayValue": "AX020688"
        },
        {
            "displayName": "Dato for førstegangsindlæggelse",
            "displayValue": "01/12/2017"
        },
        {
            "displayName": "Dato for indlæggelse",
            "displayValue": "01/12/2017"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "43"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}