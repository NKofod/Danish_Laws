{
    "id": 86860,
    "title": "Cirkulære om personalekantiner m.v. ",
    "documentTypeId": "150",
    "isSagsforlobPeriodValid": false,
    "shortName": "CIR nr 27 af 06/02/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Cirkulære om personalekantiner m.v. </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P> <I>Formål og anvendelsesområde</I>  </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 1. </B> Dette cirkulære har til formål at fremme en  \r\n\r\n moderne personalepolitik, at sikre, at kantineforhold er en integreret del af  \r\n\r\n institutionernes driftsmæssige overvejelser i øvrigt og at sikre et  \r\n\r\n væsentligt udbud af økologiske fødevarer i forbindelse med oprettelse og  \r\n\r\n drift af personalekantiner m.v. hos statslige institutioner. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 2. </B> Cirkulæret gælder for personalekantiner i  \r\n\r\n statslige styrelser og institutioner herunder uddannelsesinstitutioner og  \r\n\r\n virksomheder. </P>  \r\n\r\n<P> <I>Oprettelse af kantiner</I>  </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 3. </B> Ved kantinevirksomhed forstås servering i dertil  \r\n\r\n indrettede lokaler på eller i tilknytning til arbejdspladser og tilsvarende  \r\n\r\n steder for personer, der er beskæftiget i en virksomhed eller som besøger  \r\n\r\n eller har ærinde i virksomheden. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Der kan etableres kantine på statslige  \r\n\r\n tjenestesteder, hvor der er et rimeligt behov for at give personalet,  \r\n\r\n uddannelsessøgende, besøgende m.v. adgang til at købe tilberedt mad,  \r\n\r\n forfriskninger og kioskvarer, såfremt det må antages, at kantinen kan drives  \r\n\r\n økonomisk forsvarligt under hensyntagen til de i nærværende cirkulære  \r\n\r\n fastsatte regler. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Kantinevirksomheden baseres på selvbetjening  \r\n\r\n fra skranke og på selvafrydning fra gæsternes side. </P>  \r\n\r\n<P> <I>Institutionens bidrag til kantinedriften</I>  </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 4. </B> Priserne i kantinen skal fastsættes således, at  \r\n\r\n prisniveauet svarer til prisniveauet i andre private og offentlige kantiner.  \r\n\r\n</P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Institutionen kan vederlagsfrit stille følgende  \r\n\r\n faciliteter til rådighed: </P>  \r\n\r\n<UL PLAIN>\r\n\r\n<LI>1) Lokaler. </LI>  \r\n\r\n<LI>2) Varme. </LI>  \r\n\r\n<LI>3) Vand. </LI>  \r\n\r\n<LI>4) Lys. </LI>  \r\n\r\n<LI>5) Køkkenmaskiner og udstyr i øvrigt. </LI>  \r\n\r\n<LI>6) Møbler, gardiner m.v. </LI>  \r\n\r\n<LI>7) Porcelæn, glas, bestik. </LI>  \r\n\r\n<LI>8) Vaske- og opvaskemidler. </LI>  \r\n\r\n</UL>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Inventar, udstyr og løsøre i øvrigt, der er  \r\n\r\n stillet til rådighed af institutionen, forbliver statens ejendom og  \r\n\r\n vedligeholdes for institutionens regning. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Institutionen kan i øvrigt om nødvendigt dække  \r\n\r\n en del af de med kantinens drift forbundne lønudgifter med henblik på at  \r\n\r\n sikre det i medfør af stk. 1 fastsatte prisniveau. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 5. </I> Kantiner, der væsentligst har til formål at  \r\n\r\n betjene institutionens kunder, besøgende og lignende - hertil ikke henregnet  \r\n\r\n uddannelsessøgende eller institutionsanbragte - bør tilstræbe, at den del af  \r\n\r\n kantinens virksomhed, der hidrører fra udefra kommende kantinegæster,  \r\n\r\n økonomisk hviler i sig selv, således at samtlige kantineudgifter dækkes af  \r\n\r\n priserne. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 6. </I> Såfremt der i institutioner af  \r\n\r\n internatskarakter måtte være fastsat lavere kantinepriser for klienterne, end  \r\n\r\n hvad der ville følge af bestemmelserne i § 4, lægges de heri indeholdte  \r\n\r\n principper dog til grund ved prisfastsættelsen for institutionens personale.  \r\n\r\n Dette gælder ikke, såfremt personalets deltagelse i spisning har tjenstlig  \r\n\r\n karakter. </P>  \r\n\r\n<P> <I>Kantinens organisation</I>  </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 5. </B> Kantinevirksomheden bør søges etableret således,  \r\n\r\n at staten bortset fra forpligtelser i medfør af § 4, hverken pådrager sig  \r\n\r\n noget økonomisk ansvar for kantinens driftsmæssige resultat eller noget  \r\n\r\n erstatningsansvar for skader i forbindelse med kantinedriften. Dette hensyn  \r\n\r\n skal normalt søges tilgodeset ved med mellemrum at udbyde kantinedriften med  \r\n\r\n henblik på bortforpagtning af kantinen til en selvstændig entreprenør eller  \r\n\r\n en forening oprettet af personalet. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Såfremt kantinen enten er et nødvendigt led i  \r\n\r\n udøvelsen af virksomheden på det pågældende tjenestested eller må anses for  \r\n\r\n naturligt forbundet med virksomhedens karakter, kan kantinen etableres eller  \r\n\r\n opretholdes som en del af den pågældende institution. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Etablering af en kantine i medfør af stk. 2 kan  \r\n\r\n kun ske, såfremt det kan godtgøres, at dette alle forhold taget i betragtning  \r\n\r\n er mere økonomisk for staten end etablering af en kantine, der drives af en  \r\n\r\n selvstændig entreprenør eller personaleforening, jf. stk. 1. </P>  \r\n\r\n<P> <I>Budget, regnskab, revision m.v.</I>  </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 6. </B> Såfremt kantinen drives som en del af den  \r\n\r\n pågældende institution, er kantinevirksomheden i det hele underlagt de  \r\n\r\n regler, der bevillings-, regnskabs- og revisionsmæssigt er gældende for  \r\n\r\n statslige institutioner. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Institutionens interne regnskabssystem  \r\n\r\n tilrettelægges således, at der er mulighed for at kontrollere de med  \r\n\r\n kantinens drift forbundne udgifter og indtægter samt de kalkulationer, der  \r\n\r\n ligger til grund for prisfastsættelsen. Ved tilrettelæggelsen vil det kunne  \r\n\r\n være nødvendigt at foretage opdelinger af hensyn til varegrupper med  \r\n\r\n forskellig avance. Der bør normalt foretages vareoptællinger og udarbejdes  \r\n\r\n opgørelse af driftsresultat ved kantinevirksomheden flere gange i årets løb.  \r\n\r\n</P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 7. </B> Såfremt kantinen ikke drives som en del af den  \r\n\r\n pågældende institution, men eksempelvis er overladt til en selvstændig  \r\n\r\n entreprenør, bør vilkårene for kantinedriften være skriftligt fastlagt. Der  \r\n\r\n bør herunder ske en udtømmende fastlæggelse af den pågældende institutions  \r\n\r\n forpligtelser over for kantinen. Det bør i denne forbindelse præciseres, at  \r\n\r\n institutionen ikke hæfter for tredjemands kontrakts- eller erstatningsmæssige  \r\n\r\n krav over for kantinen, samt at kantinens selvstændighed klart bør fremgå  \r\n\r\n over for tredjemand. Det bør endvidere tilkendegives som et vilkår, at  \r\n\r\n institutionen og Rigsrevisionen efter eget skøn har adgang til at iværksætte  \r\n\r\n videregående undersøgelser, herunder af kantinens forretningsmæssige drift  \r\n\r\n som helhed. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Inden hvert regnskabsårs begyndelse indsendes  \r\n\r\n til institutionens godkendelse et budget for kantinens drift med angivelse af  \r\n\r\n institutionens bidrag til kantinen. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Kantinens regnskabssystem tilrettelægges  \r\n\r\n således, at det kan danne grundlag for beregningen af institutionens bidrag,  \r\n\r\n og således at der, som forudsat i § 6, stk. 2, sker en efter forholdene  \r\n\r\n fastlagt opfølgning af udviklingen i kantinevirksomhedens driftsforløb. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Kantinens regnskab bør være underkastet  \r\n\r\n revision ved en statsautoriseret eller registreret revisor. For mindre  \r\n\r\n kantiners vedkommende kan revisionen dog ske ved anden af institutionen  \r\n\r\n godkendt person. Det reviderede regnskab indsendes senest 3 måneder efter  \r\n\r\n regnskabsårets udløb til institutionens godkendelse. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 8. </B> Hvis kantinen drives af institutionen selv,  \r\n\r\n konteres udgifter under driftsbevillingen på de respektive standardkonti.  \r\n\r\n Såfremt kantinen er personaledrevet eller forpagtet, konteres institutionens  \r\n\r\n udgifter i forbindelse med kantinedriften som udgift på driftsbevillingen  \r\n\r\n under konto 19. Diverse driftsudgifter, for så vidt de ikke efter deres art  \r\n\r\n skal henføres til andre standardkonti. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Hvis kantinen drives af forpagter eller  \r\n\r\n personaleforening, kan institutionens udgifter til kantinedriften i henhold  \r\n\r\n til § 4 ydes på grundlag af budgetter, f.eks. kvartalsvis forud, og ydes som  \r\n\r\n acontobidrag, der reguleres på grundlag af det reviderede og godkendte  \r\n\r\n regnskab. Institutionen kan ikke på anden måde bidrage til fremskaffelse af  \r\n\r\n kapital til kantinedrift. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 9. </B> Uanset under hvilken form en kantine drives,  \r\n\r\n skal institutionens udgifter til kantinen afholdes inden for den godkendte  \r\n\r\n bevillingsramme. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Institutionen har indseende med, at kantinen  \r\n\r\n drives økonomisk rationelt, og bør om nødvendigt tage skridt til afhjælpning  \r\n\r\n af mangler i så henseende. </P>  \r\n\r\n<P> <I>Økologiske fødevarer</I>  </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 10. </B> I forbindelse med kantinedriften skal der  \r\n\r\n sikres et væsentligt udbud af økologiske fødevarer. Særligt inden for de  \r\n\r\n varegrupper, hvor den økologiske produktion er betydelig, skal der sikres en  \r\n\r\n høj andel af økologiske fødevarer. Det skal i forbindelse med udbud af  \r\n\r\n kantinedrift fremgå af udbudsmaterialet, at der stilles krav til udbudet af  \r\n\r\n økologiske fødevarer. Der henvises i øvrigt til vejledning om økologiske  \r\n\r\n fødevarer i storkøkkener, der vil blive udsendt af Fødevareministeriet. </P>  \r\n\r\n<P> <I>Ikrafttrædelses- og overgangsbestemmelser</I>  </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 11. </B> Cirkulærets bestemmelser forudsættes iværksat  \r\n\r\n så snart eksisterende kontraktlige eller andre forpligtelser tillader det.  \r\n\r\n</P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Finansministeriets cirkulære nr. 53 af 1. marts  \r\n\r\n 1991 om oprettelse og drift af personalekantiner m.v. hos statslige  \r\n\r\n institutioner ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Finansministeriet, den 6. februar 1998  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Mogens Lykketoft </P>  \r\n\r\n</center>\r\n\r\n<P CLASS=MINISTER ALIGN=RIGHT>&nbsp;&nbsp;&nbsp;&nbsp;/Mogens Pedersen </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Finansministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/02/1998"
        },
        {
            "displayName": "Accession",
            "displayValue": "C19980002709"
        },
        {
            "displayName": "Entydig dokumentidentifikation",
            "displayValue": "CM046634"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "15/03/1998"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "27"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "06/02/1998"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Finansmin., j.nr. 98-00/100-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}