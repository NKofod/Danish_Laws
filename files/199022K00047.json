{
    "id": 110538,
    "title": "1990 LSF 47   FORSLAG TIL LOV OM OPHÆVELSE AF LOV OM STEMPELAFGIFT AF TOPOGRAFISKE KORT  ",
    "documentTypeId": "400",
    "isSagsforlobPeriodValid": false,
    "shortName": "1990/2 LSF 47",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 47 </P>  \r\n\r\n<P></P>  \r\n\r\n<P>Forslag til Lov om ophævelse af lov om stempelafgift af topografiske kort  \r\n\r\n</P>  \r\n\r\n<P></P>  \r\n\r\n<P>Fremsat af boligministeren (Sven Erik Hovmand) </P>  \r\n\r\n<P></P>  \r\n\r\n<P>den 10. januar 1991 </P>  \r\n\r\n<P></P>  \r\n\r\n<P>Vedtaget ved tredjebehandling den 4. april 1991 </P>  \r\n\r\n<P></P>  \r\n\r\n<P><a href=\"document.aspx?accn=A19910021030\"> Lov nr. 210 af 10/04/1991</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> Lov nr. 29 af 18. februar 1929 om stempelafgift af topografiske kort med  \r\n\r\n senere ændringer ophæves. </P>  \r\n\r\n<P> <B>§ 2 </B></P>  \r\n\r\n<P> Loven træder i kraft den 1. januar 1992. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1 </B></P>  \r\n\r\n<P> Lov nr. 29 af 18. februar 1929 om Stempelafgift af topografiske Kort med  \r\n\r\n senere ændringer ophæves. </P>  \r\n\r\n<P> <B>§ 2 </B></P>  \r\n\r\n<P> Loven træder i kraft den 1. januar 1992. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>Lovforslaget er en uændret genfremsættelse af det den 7. november 1990 for  \r\n\r\n Folketinget fremsatte lovforslag nr. L 60. </P>  \r\n\r\n<P>Stempelafgift på topografiske kort blev indført i 1929 med det formål, at  \r\n\r\n private virksomheder, som udgav topografiske kort over Danmark, skulle  \r\n\r\n medvirke til at dække statens udgifter ved landets opmåling m.v. ud fra den  \r\n\r\n betragtning, at det var det af staten fremskaffede materiale, der var  \r\n\r\n grundlaget for fremstillingen af kort over Danmark. </P>  \r\n\r\n<P>I de senere år er der imidlertid ikke - eller kun i meget ringe omfang -  \r\n\r\n opkrævet stempelafgift af topografiske kort. Årsagen hertil er, at  \r\n\r\n stempelafgiftslovens § 3, stk. 2, sidste pkt., giver mulighed for at fritage  \r\n\r\n for afgiften i tilfælde, hvor retten til benyttelse af Kort- og  \r\n\r\n Matrikelstyrelsens (tidligere Geodætisk Instituts) grundmateriale til  \r\n\r\n udgivelse af kort er overdraget til andre. Der er i disse tilfælde opkrævet  \r\n\r\n et reproduktionsvederlag i medfør af styrelsens ophavsret til de topografiske  \r\n\r\n kort. Denne ophavsret er lovfæstet i § 62 i lov om ophavsretten til litterære  \r\n\r\n og kunstneriske værker (lovbekendtgørelse nr. 453 af 23. juni 1989). Ved  \r\n\r\n beregning af vederlaget er der taget udgangspunkt i stempelafgiftens  \r\n\r\n størrelse. </P>  \r\n\r\n<P>Det har i boligministerens redegørelse til Folketingets Boligudvalg om  \r\n\r\n Kort- og Matrikelstyrelsens prispolitik været foreslået, at  \r\n\r\n stempelafgiftsloven blev revideret. Boligministeriet finder det imidlertid  \r\n\r\n ikke længere rimeligt at beskytte styrelsens ophavsret til de topografiske  \r\n\r\n kort gennem stempelafgiftsloven. Som led i regeringens  \r\n\r\n moderniseringsbestræbelser - og i forbindelse med Kort- og Matrikelstyrelsens  \r\n\r\n overgang til statsvirksomhed - foreslås lov om stempelafgift af topografiske  \r\n\r\n kort derfor ophævet. Herefter må Kort- og Matrikelstyrelsen ved salg af sine  \r\n\r\n produkter konkurrere på lige vilkår med andre kortproducenter, alene med den  \r\n\r\n beskyttelse mod andres anvendelse af styrelsens grundmateriale m.v., der  \r\n\r\n ligger i ophavsretslovens regelsæt. </P>  \r\n\r\n<P>Lov om stempelafgift af topografiske kort foreslås ophævet den 1. januar  \r\n\r\n 1992. Der vil herved blive tid til at påføre kortene en tydeligere mærkning  \r\n\r\n til beskyttelse af styrelsens ophavsret. Endvidere vil der blive den fornødne  \r\n\r\n tid til at øge informationen om styrelsens ophavsret samt til at fastlægge en  \r\n\r\n hensigtsmæssig procedure til værn af ophavsretten. </P>  \r\n\r\n<P>Ophævelse af lov om stempelafgift af topografiske kort forventes ikke at  \r\n\r\n medføre økonomiske konsekvenser, idet afgiften ikke siden 1987 har givet  \r\n\r\n staten noget provenu. Ophævelse af loven forventes heller ikke at medføre  \r\n\r\n administration, der ligger ud over håndhævelsen af styrelsens ophavsret til  \r\n\r\n de topografiske kort. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/04/1991"
        },
        {
            "displayName": "Accession",
            "displayValue": "199022K00047"
        },
        {
            "displayName": "Entydig dokumentidentifikation",
            "displayValue": "CL003103"
        },
        {
            "displayName": "Dato for førstegangsindlæggelse",
            "displayValue": "10/04/1991"
        },
        {
            "displayName": "Dato for indlæggelse",
            "displayValue": "10/04/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "47"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}