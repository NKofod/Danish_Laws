{
    "id": 210208,
    "title": "Bekendtgørelse om opgørelse af beskæftigelseskrav og beregning af barselsdagpenge m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 953 af 17/09/2019",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id46a54fb0-5e07-425c-baf6-dcfcd9f0da0a\">Kapitel 1</a>\r\n      </td>\r\n      <td class=\"IndholdsfortegnelseTekst\">Anvendelsesområde</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id8c69d415-5db5-4fd3-84bb-2351863c8baf\">Kapitel 2</a>\r\n      </td>\r\n      <td class=\"IndholdsfortegnelseTekst\">Beskæftigelseskrav for lønmodtagere</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id3e37e374-e668-4136-a456-9183cba41bb8\">Kapitel 3</a>\r\n      </td>\r\n      <td class=\"IndholdsfortegnelseTekst\">Lønindtægt og selvstændig erhvervsindtægt</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idfaf6a201-a716-400f-af2e-f48952d7d1ec\">Kapitel 4</a>\r\n      </td>\r\n      <td class=\"IndholdsfortegnelseTekst\">Beregning af barselsdagpenge til selvstændige erhvervsdrivende på grundlag af arbejdsfortjenesten ved selvstændig virksomhed</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id3dae19ed-119e-4a64-9ff8-ef9bdc7909c0\">Kapitel 5</a>\r\n      </td>\r\n      <td class=\"IndholdsfortegnelseTekst\">Beregning af barselsdagpenge til lønmodtagere</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id74a4f0b4-7439-4da2-86ee-22c19d9ced66\">Kapitel 6</a>\r\n      </td>\r\n      <td class=\"IndholdsfortegnelseTekst\">Beregning af barselsdagpenge til personer ansat i fleksjob og selvstændige erhvervsdrivende, som får tilskud til bevarelse af beskæftigelsen i egen virksomhed efter kapitel 13 i lov om en aktiv beskæftigelsesindsats</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#ida34167d4-8908-4176-811c-c523229e62f0\">Kapitel 7</a>\r\n      </td>\r\n      <td class=\"IndholdsfortegnelseTekst\">Ikrafttrædelse m.v.</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om opgørelse af beskæftigelseskrav og beregning af barselsdagpenge m.v.</p>\r\n<p class=\"Indledning2\">I medfør af § 27, stk. 4, § 32, stk. 2, § 33, stk. 2, § 34, § 36, stk. 4, og § 48 a, stk. 2, i barselsloven, jf. lovbekendtgørelse nr. 67 af 25. januar 2019, fastsættes efter bemyndigelse:</p>\r\n<p class=\"Kapitel\" id=\"id46a54fb0-5e07-425c-baf6-dcfcd9f0da0a\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde</p>\r\n<p class=\"Paragraf\" id=\"id26df2e9e-ffec-4467-95aa-563f7661c99e\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Reglerne i bekendtgørelsen anvendes ved behandling af sager om barselsdagpenge efter barselsloven, herunder ved opgørelse af beskæftigelseskravet og beregning af barselsdagpenge.</p>\r\n<p class=\"Kapitel\" id=\"id8c69d415-5db5-4fd3-84bb-2351863c8baf\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Beskæftigelseskrav for lønmodtagere</p>\r\n<p class=\"Paragraf\" id=\"id7124fb60-1991-4d56-9cdb-f024f63f0ed2\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Opgørelse af beskæftigelseskravet i lovens § 27, stk. 1, nr. 1, foretages som udgangspunkt på baggrund af indberetninger om timer med lønindkomster i henhold til lov om et indkomstregister, jf. dog § 3.</p>\r\n<p class=\"Stk2\">\r\n   <span class=\"StkNr\" id=\"id82329e77-d151-4c03-9ceb-0785c07fb7b2\">Stk. 2.</span> Er der indberettet lønindkomst, uden at der foreligger oplysninger om løntimer, som indkomsten vedrører, beregnes et timetal på baggrund af indkomsten på samme beregningsmåde som i § 2, stk. 8, i bekendtgørelse om Arbejdsmarkedets Tillægspension.</p>\r\n<p class=\"Stk2\">\r\n   <span class=\"StkNr\" id=\"id5bfd6fcd-fab6-4093-87d1-37bafe5684a0\">Stk. 3.</span> Kan beskæftigelseskravet ikke opfyldes alene på baggrund af timer med beskæftigelse i perioden, medregnes timer med arbejdsløshedsdagpenge eller en ydelse, der træder i stedet herfor, midlertidig arbejdsmarkedsydelse og syge- og barselsdagpenge. Dernæst medregnes timer med udbetaling fra Lønmodtagernes Garantifond samt timer med udbetalt feriegodtgørelse.</p>\r\n<p class=\"Stk2\">\r\n   <span class=\"StkNr\" id=\"id995c8126-843d-43cc-98c9-435ea7a0c505\">Stk. 4.</span> Indkomster og timer i en indberetningsperiode, som ligger hen over flere kalendermåneder, skal fordeles således, at de medregnes forholdsmæssigt i forhold til antallet af kalenderdage i månederne.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Beskæftigelse og indkomster, som ikke er indberettet til indkomstregistret</span>\r\n   </span>\r\n</p>\r\n<p class=\"Paragraf\" id=\"id13cb0a01-a2e9-4ed8-8a81-8b6a944202c9\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> I opgørelsen af beskæftigelseskravet efter lovens § 27, stk. 1, nr. 1, medregnes timer efter lovens § 27, stk. 2, som ikke er indberettet til indkomstregistret, i det omfang lønmodtageren kan fremlægge dokumentation for timerne.</p>\r\n<p class=\"Stk2\">\r\n   <span class=\"StkNr\" id=\"id388cac0e-b975-46b8-9a1d-c455fd7ae1c3\">Stk. 2.</span> Lønindtægter, jf. § 4, som efter lovens § 27, stk. 1, nr. 1 og stk. 2, medregnes til beskæftigelseskravet, og som ikke er indberettet i indkomstregistret, medregnes ved opgørelsen af beskæftigelseskravet. Det forudsætter, at lønmodtageren kan fremlægge dokumentation for indtægten, og den periode indtægten vedrører.</p>\r\n<p class=\"Stk2\">\r\n   <span class=\"StkNr\" id=\"idbf878fab-3765-420e-ad4a-2173a816b364\">Stk. 3.</span> Ved medregning af perioder som selvstændig erhvervsdrivende, jf. lovens § 27, stk. 2, nr. 2, medregnes som udgangspunkt 18½ time pr. uge. Der kan dog medregnes yderligere timer, såfremt timetallet i virksomheden kan dokumenteres af lønmodtageren.</p>\r\n<p class=\"Kapitel\" id=\"id3e37e374-e668-4136-a456-9183cba41bb8\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Lønindtægt og selvstændig erhvervsindtægt</p>\r\n<p class=\"Paragraf\" id=\"idbb7d2076-320b-409e-9e7d-ce3373279983\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Til lønindtægt regnes:</p>\r\n<p class=\"Liste1\">\r\n   <span class=\"Liste1Nr\" id=\"id63b1a3d3-3ddc-489c-a322-439268c06c48\">1)</span> De indkomster, der efter kildeskattelovgivningen anses for A-indkomst og er indtjent i et lønmodtagerforhold i arbejdsretlig forstand.</p>\r\n<p class=\"Liste1\">\r\n   <span class=\"Liste1Nr\" id=\"id35b0124f-5dd0-404b-a5c0-5d6ae2da7660\">2)</span> Arbejdsløshedsdagpenge samt midlertidig arbejdsmarkedsydelse efter kapitel 9 b i lov om arbejdsløshedsforsikring m.v. eller en ydelse, der træder i stedet herfor, jf. lov om arbejdsløshedsforsikring m.v.</p>\r\n<p class=\"Liste1\">\r\n   <span class=\"Liste1Nr\" id=\"ida9f617a3-8db1-4274-8f6e-f4a0e3cdb114\">3)</span> A-indkomst, som en aktionær eller anpartshaver har indtjent ved arbejde for selskabet.</p>\r\n<p class=\"Stk2\">\r\n   <span class=\"StkNr\" id=\"id6200dcb6-7a6e-4796-80eb-6eff6dcbc560\">Stk. 2.</span> Til lønindtægt regnes endvidere følgende indkomster, selv om de ikke anses for A-indkomst, jf. stk. 1:</p>\r\n<p class=\"Liste1\">\r\n   <span class=\"Liste1Nr\" id=\"id6f9c84b8-fad1-41c7-a681-a71ba28c5fcf\">1)</span> Løn m.v. til hushjælp og anden medhjælp i privat husholdning.</p>\r\n<p class=\"Liste1\">\r\n   <span class=\"Liste1Nr\" id=\"id60a61ebd-d9d5-452c-be08-fe86c05040f9\">2)</span> Værdi af fri kost og andre naturalydelser, der ydes som vederlag i et tjenesteforhold.</p>\r\n<p class=\"Liste1\">\r\n   <span class=\"Liste1Nr\" id=\"id4638002e-0b9e-4b4b-bbfd-2f2eff14ee2b\">3)</span> Løn udbetalt af fremmede stater, af internationale organisationer, herværende diplomatiske repræsentationer og medlemmer af sådanne, samt af fremmede staters herværende udsendte konsuler.</p>\r\n<p class=\"Liste1\">\r\n   <span class=\"Liste1Nr\" id=\"idfbf35bb6-0223-4881-a503-ab9b0d9f1cdb\">4)</span> Anden B-indkomst, som er indtjent i et lønmodtagerforhold i arbejdsretlig forstand.</p>\r\n<p class=\"Stk2\">\r\n   <span class=\"StkNr\" id=\"idce76f78b-ce7f-42a3-9b37-ede8e0d613ca\">Stk. 3.</span> Værnepligtsløn ved forsvaret og civilforsvaret samt rådighedsvederlag inden for hjemmeværnet er omfattet af de bestemmelser, der er fastsat for lønindtægt.</p>\r\n<p class=\"Stk2\">\r\n   <span class=\"StkNr\" id=\"id0ff9477c-9591-4c75-8c33-cc3d86cacee9\">Stk. 4.</span> Feriegodtgørelse medregnes ikke ved beregningen af timeindtægten i medfør af barselslovens § 33, stk. 1.</p>\r\n<p class=\"Paragraf\" id=\"id520c3fd1-5bec-4032-9072-a6aacdbf30ef\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Som indtægt for selvstændige erhvervsdrivende regnes erhvervsindtægter, som i væsentlig grad skyldes den pågældendes egen arbejdsindsats ved selvstændig erhvervsvirksomhed, og som ikke efter § 4, stk. 1-3, regnes for lønindtægt.</p>\r\n<p class=\"Stk2\">\r\n   <span class=\"StkNr\" id=\"id48f589c1-c23c-40d7-b092-00bab712fcf4\">Stk. 2.</span> Indtægt som medarbejdende ægtefælle regnes som selvstændig erhvervsindtægt, medmindre der er tale om en lønaftale efter kildeskattelovens § 25 A.</p>\r\n<p class=\"Stk2\">\r\n   <span class=\"StkNr\" id=\"id2ede7058-c62e-4ad6-aed8-9e1ad00a5f6e\">Stk. 3.</span> Godtgørelser for medlemskab af eller som medhjælp for bestyrelser, udvalg, kommissioner, råd og lignende, som i væsentlig grad skyldes den pågældendes egen arbejdsindsats, regnes til selvstændig erhvervsindtægt.</p>\r\n<p class=\"Kapitel\" id=\"idfaf6a201-a716-400f-af2e-f48952d7d1ec\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Beregning af barselsdagpenge til selvstændige erhvervsdrivende på grundlag af arbejdsfortjenesten ved selvstændig virksomhed</p>\r\n<p class=\"Paragraf\" id=\"id60cf54e8-0fe0-41fb-8e60-61f01d25e1c9\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Personer, der har indtægt ved selvstændig erhvervsvirksomhed, har ret til barselsdagpenge på grundlag af arbejdsfortjenesten ved virksomheden, dog højst det beløb, der er nævnt i barselslovens § 35, stk. 1.</p>\r\n<p class=\"Stk2\">\r\n   <span class=\"StkNr\" id=\"id4bcd0477-c4f0-4a07-bfa2-c48060aa105f\">Stk. 2.</span> Som dokumentation for arbejdsfortjenesten anvendes skattemyndighedernes årsopgørelse for det seneste regnskabsår på grundlag af indgivet selvangivelse. Hvis selvangivelse er indgivet rettidigt, men årsopgørelsen på grundlag heraf endnu ikke foreligger, anvendes årsopgørelsen for det seneste forudgående regnskabsår. Det samme gælder, hvis der er bevilget udsættelse med indsendelse af selvangivelsen.</p>\r\n<p class=\"Stk2\">\r\n   <span class=\"StkNr\" id=\"ide6bae9c7-79ae-47e5-a776-719243f86f77\">Stk. 3.</span> Hvis den selvstændige erhvervsdrivende har drevet virksomhed i en kortere periode, således at selvangivelse som selvstændig for et helt regnskabsår ikke er indgivet, anvendes i stedet</p>\r\n<p class=\"Liste1\">\r\n   <span class=\"Liste1Nr\" id=\"id67372208-9ad6-40fe-b27d-e9591bd181db\">1)</span> den seneste årsopgørelse som lønmodtager, eller</p>\r\n<p class=\"Liste1\">\r\n   <span class=\"Liste1Nr\" id=\"idff204860-7706-4b0c-8609-b043449e398a\">2)</span> et revisorattesteret regnskab for virksomheden for et helt år opgjort efter samme principper som årsopgørelsen. Regnskabet skal senest være Udbetaling Danmark i hænde 6 uger efter anmodningen om barselsdagpenge.</p>\r\n<p class=\"Stk2\">\r\n   <span class=\"StkNr\" id=\"id24196438-cc2c-4b45-99b4-7137c6da00a4\">Stk. 4.</span> Det er en betingelse for retten til barselsdagpenge, at den selvstændige erhvervsdrivende afleverer dokumentation i overensstemmelse med stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"idd0e35451-68f5-4448-afc7-e427b9572127\">Stk. 5.</span> En selvstændig erhvervsdrivende, der har tilmeldt sig en frivillig forsikring efter reglerne i sygedagpengelovens kapitel 16, er berettiget til mindst 2/3 af det beløb, der er nævnt i barselslovens § 35, stk. 1, uanset om der kan dokumenteres en arbejdsfortjeneste.</p>\r\n<p class=\"Paragraf\" id=\"id5265c345-e11f-4ca8-8b5f-7b09298e7f63\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Som beregningsgrundlag for en selvstændig erhvervsdrivende, jf. § 6, stk. 1, anvendes årsopgørelsens oplysninger om:</p>\r\n<p class=\"Liste1\">\r\n   <span class=\"Liste1Nr\" id=\"id531c19a0-135f-419b-b976-d40f5b0a5d85\">1)</span> Overskud af virksomhed og udlejningsejendom.</p>\r\n<p class=\"Liste1\">\r\n   <span class=\"Liste1Nr\" id=\"idbb97e1f9-7ee3-46fb-8a5a-ce250623fc4a\">2)</span> Indtægt overført til medarbejdende ægtefælle.</p>\r\n<p class=\"Liste1\">\r\n   <span class=\"Liste1Nr\" id=\"id0edbfcee-5ce4-4453-a02e-b248f7fa26d4\">3)</span> Egne syge- og barselsdagpenge, kompensation efter lov om barselsudligning for selvstændigt erhvervsdrivende og andre indtægter, jf. § 5, stk. 1 og 3.</p>\r\n<p class=\"Stk2\">\r\n   <span class=\"StkNr\" id=\"id1ca6bb67-c516-465f-abd1-2883e7991bef\">Stk. 2.</span> Som beregningsgrundlag for en medarbejdende ægtefælle, jf. § 6, stk. 1, anvendes årsopgørelsens oplysninger om:</p>\r\n<p class=\"Liste1\">\r\n   <span class=\"Liste1Nr\" id=\"id34b8a9dd-fd26-4675-94d2-070dd5d2e3f4\">1)</span> Indtægt overført til medarbejdende ægtefælle.</p>\r\n<p class=\"Liste1\">\r\n   <span class=\"Liste1Nr\" id=\"id1f608608-b172-472d-a2a1-bad9d739573d\">2)</span> Egne syge- og barselsdagpenge, kompensation efter lov om barselsudligning for selvstændigt erhvervsdrivende og andre indtægter, jf. § 5, stk. 1 og 3.</p>\r\n<p class=\"Stk2\">\r\n   <span class=\"StkNr\" id=\"idea4e5780-13ab-4aea-b7fe-9f21daeefabc\">Stk. 3.</span> Barselsdagpenge beregnet efter stk. 1 og 2, og barselsdagpenge udbetalt efter § 6, stk. 5, kan ikke reguleres som følge af senere ændring af arbejdsfortjenesten.</p>\r\n<p class=\"Stk2\">\r\n   <span class=\"StkNr\" id=\"idcc305d65-008c-4aea-81f4-87a043e1d162\">Stk. 4.</span> Ved beregning af barselsdagpenge til personer, der før barselsdagpengeperiodens begyndelse modtog en godtgørelse efter lov om social service for tabt arbejdsfortjeneste ved pasning af et handicappet barn i hjemmet eller efter samme lov modtog vederlag ved pasning af en døende eller modtog dagpenge efter barselslovens § 26 ved pasning af et alvorligt sygt barn, anvendes årsopgørelsen for det senest forudgående regnskabsår eller et revisorattesteret regnskab, jf. § 6, stk. 3, nr. 2.</p>\r\n<p class=\"Kapitel\" id=\"id3dae19ed-119e-4a64-9ff8-ef9bdc7909c0\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Beregning af barselsdagpenge til lønmodtagere</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Opgørelse af timefortjenesten samt i særlige tilfælde af timetallet</span>\r\n   </span>\r\n</p>\r\n<p class=\"Paragraf\" id=\"id2900e982-c754-468b-af7e-df89158fc9d8\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Opgørelse af timefortjenesten efter lovens § 33, stk. 1, sker på baggrund af indberetninger fra den aktuelle arbejdsgiver i henhold til lov om et indkomstregister i de seneste 3 afsluttede kalendermåneder forud for fraværets begyndelse. Timefortjenesten beregnes for hvert aktuelle arbejdsforhold som et gennemsnit af den samlede løn, der er indberettet i forhold til de dertil anførte løntimer. Feriegodtgørelse, søgnehelligdagsbetaling, pensionsbidrag, ATP-bidrag og arbejdsmarkedsbidrag efter lov om arbejdsmarkedsfonde indgår ikke ved beregningen af timefortjenesten, jf. stk. 8.</p>\r\n<p class=\"Stk2\">\r\n   <span class=\"StkNr\" id=\"id309776b8-85bd-4515-9fdc-7a8a35d85bac\">Stk. 2.</span> Lønindkomster og løntimer i en indberetningsperiode, som ligger hen over flere kalendermåneder, skal fordeles således, at de medregnes forholdsmæssigt i forhold til antallet af kalenderdage i månederne.</p>\r\n<p class=\"Stk2\">\r\n   <span class=\"StkNr\" id=\"idc1035ad3-0e23-4d63-bbbd-3d76796adcfd\">Stk. 3.</span> Lønindkomster fra den aktuelle arbejdsgiver, jf. § 4, som ikke er indberettet i indkomstregisteret, kan medregnes ved beregningen, hvis lønmodtageren kan fremlægge dokumentation for indkomsten og den periode, indkomsten vedrører.</p>\r\n<p class=\"Stk2\">\r\n   <span class=\"StkNr\" id=\"id1258fe1c-bc04-488f-a3cd-2ca34dd6a89f\">Stk. 4.</span> Hvis der er indberettet lønindkomst fra aktuelle arbejdsgiver, men der ikke er oplysninger om timer, som indkomsten vedrører, beregnes til brug for Udbetaling Danmarks opgørelse af timefortjeneste et timetal på baggrund af indkomsten på samme beregningsmåde som i § 2, stk. 8, i bekendtgørelse om Arbejdsmarkedets Tillægspension.</p>\r\n<p class=\"Stk2\">\r\n   <span class=\"StkNr\" id=\"id1c45d1a1-5a11-487e-bad2-1dd862f22d88\">Stk. 5.</span> For en lønmodtager, der har været ansat i mindre end 8 uger hos den aktuelle arbejdsgiver, oplyser arbejdsgiver den aftalte løn til brug for Udbetaling Danmarks opgørelse af timefortjeneste.</p>\r\n<p class=\"Stk2\">\r\n   <span class=\"StkNr\" id=\"id8e95c955-bb9b-41c2-ab9e-29d42079038d\">Stk. 6.</span> For en lønmodtager, der var sygemeldt uden løn eller med sygeløn forud for fraværets begyndelse, opgøres timefortjenesten på baggrund af indberetninger fra den aktuelle arbejdsgiver i henhold til lov om et indkomstregister i de seneste 3 afsluttede kalendermåneder, hvor lønmodtageren havde fuld løn.</p>\r\n<p class=\"Stk2\">\r\n   <span class=\"StkNr\" id=\"idbf28d04b-70a1-4dc5-8dcd-8e8f2c60c448\">Stk. 7.</span> For en lønmodtager, der var i beskæftigelse dagen før fraværets begyndelse, men ikke på første fraværsdag, jf. lovens § 27, stk. 1, nr. 1, anses den arbejdsgiver, lønmodtager var i beskæftigelse hos dagen før fraværets begyndelse, ved beregningen af barselsdagpenge for at være den aktuelle arbejdsgiver.</p>\r\n<p class=\"Stk2\">\r\n   <span class=\"StkNr\" id=\"id66aeb6a9-348b-44f3-a62b-69f414cbf3b8\">Stk. 8.</span> Udbetaling Danmark beregner feriegodtgørelse, der efter stk. 1, fratrækkes ved beregningen af timefortjenesten, ved at lægge lønmodtagerens eget bidrag til ATP og indbetaling til fradragsberettiget arbejdsgiveradministreret pensionsordning til den A-indkomst, som lønmodtageren ifølge indkomstregisteret skal betale am-bidrag af, og gange resultatet med 11,11 pct. Lønmodtagere, der får mindre end det maksimale timebeløb, jf. lovens § 35, stk. 1, har ret til omberegning af timefortjenesten, hvis lønmodtageren eller arbejdsgiveren kan fremlægge dokumentation for, at den feriegodtgørelse, der er lagt til grund for beregningen af timefortjenesten, udgør over 5 pct. mere end feriegodtgørelsen som opgjort af arbejdsgiver. Hvis det fremgår af indkomstregisteret, at lønmodtageren er funktionær og at arbejdsgiver har indberettet feriegodtgørelse som en del af lønnen i de seneste 3 afsluttede kalendermåneder forud for fraværets begyndelse, anmoder Udbetaling Danmark om nødvendigt lønmodtageren om at oplyse den feriegodtgørelse, arbejdsgiver har beregnet.</p>\r\n<p class=\"Paragraf\" id=\"ided98ff8a-5b66-4eae-ba14-89dcef62fb79\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> For en lønmodtager, der har afbrudt en fraværsperiode, og som indenfor en kort periode efter afbrydelsen på ny påbegynder barselsfravær, beregnes barselsdagpengene på grundlag af samme timetal og timefortjeneste som i seneste forløb med barselsdagpenge, hvis lønmodtageren ikke har fået løn fra aktuelle arbejdsgiver under afbrydelsen.</p>\r\n<p class=\"Paragraf\" id=\"id32414c61-0014-423f-9feb-10dc20e02273\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> En lønmodtager har i særlige tilfælde ret til omberegning af timefortjenesten, hvis lønmodtageren eller arbejdsgiveren kan fremlægge dokumentation for en væsentlig ændring i timelønnen i forhold til beregningsgrundlaget.</p>\r\n<p class=\"Stk2\">\r\n   <span class=\"StkNr\" id=\"id07bf9e2c-5c9f-4951-8c3b-3c6e236428bb\">Stk. 2.</span> Uanset størrelsen af lønstigningen har en moder, der er lønmodtager i fortsat ansættelse og selv får udbetalt barselsdagpengene, efter anmodning ret til omberegning af timefortjenesten, hvis hun i perioden fra 4 uger før fødslen og til og med 14 uger efter fødslen ville have fået en lønstigning. Det er en forudsætning, at barselsdagpengene pr. time er beregnet til at være lavere end det beløb, der fremgår af lovens § 35, stk. 1.</p>\r\n<p class=\"Stk2\">\r\n   <span class=\"StkNr\" id=\"id8c29719b-6aa8-499e-95d8-2541bde41e74\">Stk. 3.</span> En lønmodtager har ret til omberegning af timefortjenesten, hvis lønmodtageren kan fremlægge dokumentation for ekstra indbetaling til en arbejdsgiveradministreret pensionsopsparing. Omberegningen sker med udgangspunkt i den pensionsindbetaling, der er aftalt i ansættelseskontrakt eller lignende. Hvis der ikke er oplysninger herom i ansættelseskontrakt eller lignende, sker beregningen ud fra overenskomsten for det pågældende område.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Opgørelse af timetal og timefortjeneste for lønmodtagere med ikke på forhånd fastsat arbejdstid eller timefortjeneste</span>\r\n   </span>\r\n</p>\r\n<p class=\"Paragraf\" id=\"id87ce890d-4304-4919-b0f4-fa00e6716c52\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Til lønmodtagere med ikke på forhånd fastsat arbejdstid eller timefortjeneste beregnes barselsdagpenge under fraværet på grundlag af det gennemsnitlige antal arbejdstimer og den gennemsnitlige timefortjeneste i de seneste 4 uger før fraværets begyndelse.</p>\r\n<p class=\"Stk2\">\r\n   <span class=\"StkNr\" id=\"id8e0c2208-a251-4e54-acd0-1853372d0d9d\">Stk. 2.</span> Samme beregningsmåde kan anvendes for lønmodtagere, hvis beskæftigelse ved fraværets begyndelse er eller under fraværet midlertidigt ville have været afbrudt på grund af produktionsstop som følge af råvaremangel, vejrlig og lignende, såfremt timefortjenesten ikke kan fastslås.</p>\r\n<p class=\"Stk2\">\r\n   <span class=\"StkNr\" id=\"id91b542a6-40f8-4138-99ef-5d1001e0becc\">Stk. 3.</span> En lønmodtager med ikke på forhånd fastsat arbejdstid, der kan dokumentere, at antallet af arbejdstimer i 4-ugers perioden ikke kan anses for sædvanligt, har efter anmodning ret til at få beregnet barselsdagpengene ud fra det gennemsnitlige antal arbejdstimer og den gennemsnitlige timefortjeneste i de seneste 3 afsluttede kalendermåneder forud for første fraværsdag. Udbetaling Danmark beregner barselsdagpengene efter principperne i § 8.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Opgørelse af timetal og timefortjeneste for lønmodtagere med ukendt arbejdstid</span>\r\n   </span>\r\n</p>\r\n<p class=\"Paragraf\" id=\"id42596bb6-58f3-4e39-a313-be05d8916901\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Til lønmodtagere med ukendt arbejdstid beregnes barselsdagpenge på grundlag af det gennemsnitlige beregnede antal arbejdstimer i de seneste 4 uger før første fraværsdag. En lønmodtager med ukendt arbejdstid, der kan dokumentere, at indkomsten i 4-ugers perioden ikke kan anses for sædvanlig, har efter anmodning ret til at få beregnet barselsdagpengene ud fra indkomsten i de seneste 3 afsluttede kalendermåneder forud for første fraværsdag. Udbetaling Danmark beregner barselsdagpengene efter principperne i § 8.</p>\r\n<p class=\"Stk2\">\r\n   <span class=\"StkNr\" id=\"id557e280b-778b-4e64-ac88-66c017f89365\">Stk. 2.</span> For provisionslønnede sælgere foretages beregningen af det timetal, der udbetales barselsdagpenge for, dog på grundlag af indkomsten i de seneste 9 måneder før fraværsperiodens begyndelse.</p>\r\n<p class=\"Stk2\">\r\n   <span class=\"StkNr\" id=\"id12d46c63-dfa6-4cbc-a1b2-d2b418e33311\">Stk. 3.</span> Barselsdagpengebeløbet udgør det timebeløb, der er beregnet efter lovens § 35, stk. 1, ganget med det gennemsnitlige antal timer opgjort efter stk. 1-2, jf. dog lovens § 34.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Beregning ved turnus, weekend m.v.</span>\r\n   </span>\r\n</p>\r\n<p class=\"Paragraf\" id=\"id24966895-e801-409b-986c-83bd080479bf\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Ved skiftende arbejdstid i en på forhånd fastlagt turnus, hvor arbejdstiden i enkelte uger i turnusperioden overstiger normaltimetallet, kan der udbetales mere end det beløb, der er nævnt i lovens § 35, stk. 1.</p>\r\n<p class=\"Stk2\">\r\n   <span class=\"StkNr\" id=\"idd32acc13-8e20-4c2b-86c8-7d7eaafef735\">Stk. 2.</span> For hele turnusperioden kan der pr. arbejdstime højst udbetales det ugebeløb, der er nævnt i lovens § 35, stk. 1, divideret med det gennemsnitlige antal arbejdstimer pr. uge i turnusperioden.</p>\r\n<p class=\"Stk2\">\r\n   <span class=\"StkNr\" id=\"id54a8ed68-2771-407c-b54c-b981aa00b72f\">Stk. 3.</span> Ved arbejde i holddrift, hvor den normale overenskomstmæssige arbejdstid på 2. og 3. skift afviger fra den normale overenskomstmæssige arbejdstid ved dagarbejde, beregnes barselsdagpengene på grundlag af den normale overenskomstmæssige arbejdstid ved dagarbejde og lønmodtagerens timefortjeneste ved dagarbejdet, dog højest med det beløb, der er nævnt i barselslovens § 35, stk. 1.</p>\r\n<p class=\"Stk2\">\r\n   <span class=\"StkNr\" id=\"idcb9ac1bc-4487-4b55-8a41-27acb098c0c5\">Stk. 4.</span> Ved weekendarbejde, hvorved forstås arbejde, der i henhold til gældende overenskomst som udgangspunkt alene udføres på lørdage eller søndage, og hvorved den overenskomstmæssige arbejdsforpligtelse herved er opfyldt, beregnes et særligt timebeløb ved at dividere den normale overenskomstmæssige arbejdstid ved dagarbejde med den normale overenskomstmæssige arbejdstid for weekendarbejde og gange med det maksimale timebeløb efter lovens § 35, stk. 1.</p>\r\n<p class=\"Stk2\">\r\n   <span class=\"StkNr\" id=\"idd1551dc8-02dd-42d4-b18f-51a17c5e9a3d\">Stk. 5.</span> Hvis fraværet påbegyndes under aftalt arbejdsfordeling, beregnes barselsdagpengene på grundlag af henholdsvis mistet timeindtægt og mistede arbejdsløshedsdagpenge eller midlertidig arbejdsmarkedsydelse. Ved ophør af arbejdsfordeling beregnes barselsdagpengene alene på grundlag af den mistede timeindtægt.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Beregning af barselsdagpenge til delvist ledige medlemmer af en arbejdsløshedskasse, nyuddannede m.fl. samt ændring af satsen for ledige medlemmer af en arbejdsløshedskasse</span>\r\n   </span>\r\n</p>\r\n<p class=\"Paragraf\" id=\"idd339d279-654f-40fa-b37f-7f6391b5114c\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Barselsdagpenge på grundlag af supplerende arbejdsløshedsdagpenge til medlemmer af en arbejdsløshedskasse, der er delvist arbejdsledige, beregnes for en fuldtidsforsikret ud fra 37 timer pr. uge, fratrukket det antal timer pr. uge, som den pågældende skulle have arbejdet under fraværet. For en deltidsforsikret beregnes barselsdagpenge for de supplerende arbejdsløshedsdagpenge ud fra 30 timer pr. uge, fratrukket det antal timer pr. uge, som den pågældende skulle have arbejdet under fraværet.</p>\r\n<p class=\"Stk2\">\r\n   <span class=\"StkNr\" id=\"id985a53d7-293d-491c-a90e-cb7365f22883\">Stk. 2.</span> Til medlemmer af en arbejdsløshedskasse, der er delvist arbejdsledige og har et ukendt eller varierende antal arbejdstimer pr. uge, beregnes barselsdagpenge på grundlag af supplerende arbejdsløshedsdagpenge ud fra 37 eller 30 timer pr. uge, jf. stk. 1, fratrukket det gennemsnitlige antal arbejdstimer pr. uge, jf. § 11, stk. 1 og 3, eller § 12, stk. 1.</p>\r\n<p class=\"Stk2\">\r\n   <span class=\"StkNr\" id=\"idba2bffe6-372e-4fd6-9b37-1ceaa16351af\">Stk. 3.</span> Hvis medlemmet har været delvist ledig i mindre end 4 uger og har et ukendt eller varierende antal arbejdstimer pr. uge, beregnes barselsdagpengene på grundlag af supplerende arbejdsløshedsdagpenge ud fra 37 eller 30 timer pr. uge, jf. stk. 1, fratrukket det gennemsnitlige antal arbejdstimer pr. uge, jf. § 11, stk. 1 og 3, eller § 12, stk. 1, i den tid, den pågældende har været ledig.</p>\r\n<p class=\"Paragraf\" id=\"id93b0353d-d087-415b-a053-355b9d8128a2\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Når et medlem af en arbejdsløshedskasse under fraværet ville være blevet berettiget til en højere sats efter lov om arbejdsløshedsforsikring m.v., fordi personen skifter status fra ikke-forsørger til forsørger, regulerer Udbetaling Danmark den sats, der ligger til grund for udbetalingen af barselsdagpenge, jf. barselslovens § 36, stk. 1. Ændringen har virkning fra mandagen efter fødslen.</p>\r\n<p class=\"Stk2\">\r\n   <span class=\"StkNr\" id=\"ida55420e4-c3a7-4591-ba03-28f1e62f924c\">Stk. 2.</span> Et medlem af en arbejdsløshedskasse kan anmode Udbetaling Danmark om ændring af den sats, der ligger til grund for udbetalingen af barselsdagpenge, jf. barselslovens § 36, stk. 1, når den pågældende i andre tilfælde end efter stk. 1 ville være blevet berettiget til en højere sats efter lov om arbejdsløshedsforsikring m.v. Ændringen har virkning fra mandagen efter anmodningstidspunktet.</p>\r\n<p class=\"Paragraf\" id=\"id020b9dad-60f9-4216-a05b-e315a4967de2\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Den sats, der ligger til grund for udbetalingen af barselsdagpenge til et medlem af en arbejdsløshedskasse, reguleres én gang om året pr. den første mandag i januar med satsreguleringsprocenten på samme måde som efter lov om arbejdsløshedsforsikring m.v.</p>\r\n<p class=\"Paragraf\" id=\"id89509942-413f-4530-b15f-6ad5daa4660d\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Udbetaling Danmarks anmodning til arbejdsløshedskassen om at opgøre, hvorvidt et medlem af arbejdsløshedskassen ville have haft ret til arbejdsløshedsdagpenge og med hvilken sats, jf. lovens § 48 a, sker på blanket DP 235 B.</p>\r\n<p class=\"Paragraf\" id=\"id40e7caa1-1d91-40c8-8de4-9272970a9a90\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Barselsdagpenge til nyuddannede, jf. barselslovens § 27, stk. 1, nr. 4, udbetales med den sats, som personen på første fraværsdag kunne have modtaget arbejdsløshedsdagpenge eller midlertidig arbejdsmarkedsydelse med pr. dag, hvis betingelserne herfor i øvrigt var opfyldt.</p>\r\n<p class=\"Paragraf\" id=\"id56a0f58f-3dc8-453a-ae5b-4d7894dfffc3\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Barselsdagpenge til personer, der før barselsdagpengeperiodens begyndelse modtog en godtgørelse efter lov om social service for tabt arbejdsfortjeneste ved pasning af et handicappet barn i hjemmet eller efter samme lov modtog et vederlag ved pasning af en døende eller modtog dagpenge efter barselslovens § 26 ved pasning af et alvorligt sygt barn, beregnes på grundlag af den beskæftigelse, som de pågældende ville have haft, hvis de havde været i arbejde.</p>\r\n<p class=\"Paragraf\" id=\"id7aee43ac-6ee2-4300-b161-d6331ef740ae\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Barselsdagpenge til personer, der har været beskæftiget om bord i et skib, der er registreret i Dansk Internationalt Skibsregister, beregnes på samme måde som efter bekendtgørelse om beregning af dagpengesatsen for lønmodtagere.</p>\r\n<p class=\"Kapitel\" id=\"id74a4f0b4-7439-4da2-86ee-22c19d9ced66\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Beregning af barselsdagpenge til personer ansat i fleksjob og selvstændige erhvervsdrivende, som får tilskud til bevarelse af beskæftigelsen i egen virksomhed efter kapitel 13 i lov om en aktiv beskæftigelsesindsats</p>\r\n<p class=\"Paragraf\" id=\"id1ec752b4-2a24-40a7-b3fa-c2f704651695\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Barselsdagpenge til en lønmodtager, som er ansat i et fleksjob før 1. januar 2013, beregnes på grundlag af det timetal, som er lagt til grund ved beregningen af kommunens tilskud til arbejdsgiveren. Udbetaling Danmark beregner timefortjenesten efter principperne i §§ 8 og 9.</p>\r\n<p class=\"Stk2\">\r\n   <span class=\"StkNr\" id=\"id9f87e9ca-fc34-4c95-9ff7-1ca27b3dae72\">Stk. 2.</span> Barselsdagpenge til en lønmodtager, som ansættes i et fleksjob efter § 70 c i lov om en aktiv beskæftigelsesindsats, beregnes efter principperne i §§ 8 og 9. Ophører lønmodtagerens ansættelse i fleksjobbet under barselsorloven, beregnes barselsdagpengene som 98 pct. af arbejdsløshedsdagpengenes højeste beløb.</p>\r\n<p class=\"Paragraf\" id=\"id85d01b99-a2e8-4b86-8fcb-ca0ebeb21b03\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Barselsdagpenge til en selvstændig erhvervsdrivende, som får tilskud til bevarelse af beskæftigelsen i egen virksomhed efter kapitel 13 i lov om en aktiv beskæftigelsesindsats, beregnes efter §§ 6 og 7 og kan højst udgøre det beløb, der er nævnt i barselslovens § 35, stk. 1. Tilskuddet, som den selvstændige erhvervsdrivende modtager, medregnes ikke i arbejdsfortjenesten ved virksomheden. Tilskuddet medfører ikke fradrag i de beregnede barselsdagpenge.</p>\r\n<p class=\"Kapitel\" id=\"ida34167d4-8908-4176-811c-c523229e62f0\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Ikrafttrædelse m.v.</p>\r\n<p class=\"Paragraf\" id=\"idb11671a5-903f-4bc5-a9d8-aaffbe37268c\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Bekendtgørelsen træder i kraft den 19. september 2019.</p>\r\n<p class=\"Stk2\">\r\n   <span class=\"StkNr\" id=\"idf73b7c55-70ea-4666-bf51-10237756d6a3\">Stk. 2.</span> For en lønmodtager, hvor feriegodtgørelse skal fratrækkes ved beregningen af timefortjenesten, jf. § 8, stk. 8, kan Udbetaling Danmark frem til og med den 30. november 2019 beregne feriegodtgørelse for hele den periode, der lægges til grund for beregningen af timefortjenesten, ud fra oplysningerne om feriegodtgørelse for den eller de seneste 3 afsluttede kalendermåneder forud for fraværets begyndelse med indberetning i indkomstregisterets felt 201.</p>\r\n<p class=\"Stk2\">\r\n   <span class=\"StkNr\" id=\"id1891c132-e62f-45b3-adf3-84fbf4b32b46\">Stk. 3.</span> Bekendtgørelse nr. 834 af 19. august 2019 om opgørelse af beskæftigelseskrav og beregning af barselsdagpenge m.v. ophæves.</p><div class=\"Givet\" id=\"Givet\"><p class=\"Givet\" align=\"center\">Styrelsen for Arbejdsmarked og Rekruttering, den 17. september 2019</p><p class=\"Sign1\" align=\"center\">Maria Schack vindum</p><p class=\"Sign2\" align=\"right\">/ Kirsten Brix Pedersen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/09/2019"
        },
        {
            "displayName": "Accession",
            "displayValue": "B20190095305"
        },
        {
            "displayName": "Entydig dokumentidentifikation",
            "displayValue": "BE008051"
        },
        {
            "displayName": "Dato for førstegangsindlæggelse",
            "displayValue": "18/09/2019"
        },
        {
            "displayName": "Dato for indlæggelse",
            "displayValue": "18/09/2019"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "953"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "17/09/2019"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Arbejdsmarked og Rekruttering"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Styrelsen for Arbejdsmarked og Rekruttering, j.nr. 19/13420"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}