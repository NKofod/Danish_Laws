{
    "id": 130222,
    "title": "Skrivelse om særlige kompetenceudvidende forløb for nyuddannede\\nTil beskæftigelsesregioner, jobcentre og a-kasser",
    "documentTypeId": "200",
    "isSagsforlobPeriodValid": true,
    "shortName": "SKR nr 9069 af 03/02/2010",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om særlige kompetenceudvidende forløb for nyuddannede</p>\n      <p class=\"UnderTitel2\">Til beskæftigelsesregioner, jobcentre og a-kasser</p>\n      <p class=\"TekstV\">Med denne skrivelse orienteres om de nye særlige kompetenceudvidende forløb for nyuddannede samt om jobcentres og a-kassers information og vejledning i den forbindelse.</p>\n      <p class=\"TekstV\">Universiteter, professionshøjskoler, erhvervsakademier, ingeniørhøjskoler, Danmarks Medie- og Journalisthøjskole, Danmarks Biblioteksskole og arkitekt- og designskolerne kan fra og med 1. februar 2010 til og med 31. januar 2011 udbyde særlige kompetenceudvidende forløb for nyuddannede. Forløbene skal forbedre og udbrede de nyuddannedes kompetencer i forhold til de aktuelle jobmuligheder og begrænse risikoen for, at nyuddannede bliver ledige efter endt uddannelse.</p>\n      <p class=\"TekstV\">Dette følger af finanslovsaftalen for 2010, hvor der er afsat 20 mio. kr. til en ekstraordinær indsats for kommende nyuddannede fra de videregående uddannelser, og af lov nr. 77 af 27. januar 2010 om særlige kompetenceudvidende forløb til nyuddannede.</p>\n      <p class=\"TekstV\">De særlige kompetenceudvidende forløb er heltidsforløb, som sammensættes med udgangspunkt i fag på eksisterende heltidsuddannelser. Forløbet kan højest vare i 6 måneder svarende til 30 ECTS point.</p>\n      <p class=\"Tekstoverskrift\">Optagelsesbetingelser</p>\n      <p class=\"TekstV\">Optagelse på et særligt kompetenceudvidende forløb er betinget af, at ansøgeren er dansk statsborger eller kan ligestilles hermed.</p>\n      <p class=\"TekstV\">Det er desuden en betingelse, at ansøgeren er ved at afslutte sin første kandidatuddannelse, professionsbacheloruddannelse, erhvervsakademiuddannelse, videregående uddannelse på Økonomi- og Erhvervsministeriets område, overbygningsuddannelse fra designskolerne eller afsluttende uddannelse fra Kunstakademiets Billedkunstskoler, Den danske Filmskole eller scenekunstuddannelser fra Statens Teaterskole, Aarhus Teater eller Syddansk Musikkonservatorium og Skuespillerskole.</p>\n      <p class=\"TekstV\">Der er dog samtidig en betingelse, at ansøgeren ikke er ved at afslutte en erhvervsakademi- eller professionsbacheloruddannelse, som giver adgang til en efterfølgende videregående uddannelse på heltid på en professionshøjskole, et erhvervsakademi, en ingeniørhøjskole eller Danmarks Medie- og Journalisthøjskole.</p>\n      <p class=\"TekstV\">Det er desuden en betingelse, at ansøgers uddannelse er en uddannelse, hvor de nyuddannede er særlig hårdt ramt af ledighed. En liste over hvilke uddannelser, der her er tale om, findes på Videnskabsministeriets, Undervisningsministeriets og Kulturministeriets hjemmesider. Listen over uddannelser revideres medio 2010.</p>\n      <p class=\"TekstV\">Det er også en betingelse, at ansøgeren indgiver sin ansøgning om optagelse på et særligt kompetenceudvidende forløb inden afslutningen af sin uddannelse og påbegynder forløbet i forlængelse af sin afsluttede uddannelse – normalt 1 og senest 3 måneder efter afslutningen af denne.</p>\n      <p class=\"TekstV\">Optagelse er herudover betinget af, at ansøgeren <span class=\"Bold\">ikke modtager arbejdsløshedsdagpenge</span> i en evt. venteperiode fra afslutningen af sin uddannelse og indtil påbegyndelsen af det kompetenceudvidende forløb.</p>\n      <p class=\"TekstV\">Endelig er optagelse betinget af, at ansøgeren søger om optagelse på et forløb, som vil give ansøgeren nogle nye kompetencer eller som vil give ansøger adgang til et lovreguleret erhverv, som den pågældende ikke i forvejen har adgang til, samt at ansøgeren opfylder de almindelige adgangskrav, som gælder for de fag, som det særlige kompetenceudvidende forløb tager udgangspunkt i.</p>\n      <p class=\"Tekstoverskrift\">Ansøgning om optagelse</p>\n      <p class=\"TekstV\">Kommende nyuddannede skal søge om optagelse på et kompetenceudvidende forløb, før de afslutter deres uddannelse, medmindre uddannelsen er afsluttet i januar måned 2010. I så fald kan der søges indtil 1. marts 2010.</p>\n      <p class=\"TekstV\">Ansøgning om optagelse på et særligt kompetenceudvidende forløb skal indgives til den uddannelsesinstitution, der udbyder forløbet. Ansøgningen indgives på et særligt ansøgningsskema, som kan findes på Videnskabsministeriets, Kulturministeriets og Undervisningsministeriets hjemmesider.</p>\n      <p class=\"Tekstoverskrift\">Støtte under forløbet</p>\n      <p class=\"TekstV\">Den nyuddannede kan søge om støtte til det særlige kompetenceudvidende forløb, jf. §§ 60-60 f i lov om statens uddannelsesstøtte (SU-loven).</p>\n      <p class=\"TekstV\">Støtten svarer i størrelse og vilkår til SU. Støtten søges på et særligt papirskema, som den nyuddannede kan finde på <span class=\"Underline\">www.su.dk</span> og printe derfra. Ansøgningsskemaet skal afleveres på den uddannelsesinstitution, hvor den nyuddannede er optaget.</p>\n      <p class=\"TekstV\">Uddannelsesinstitutionen sender ansøgningsskemaet til Styrelsen for Statens Uddannelsesstøtte, som administrerer støtteordningen.</p>\n      <p class=\"TekstV\">Nærmere information om støtten kan findes på <span class=\"Underline\">www.su.dk</span></p>\n      <p class=\"Tekstoverskrift\">Generel information og vejledning om de særlige kompetenceudvidende forløb</p>\n      <p class=\"TekstV\">Det er først og fremmest uddannelsesinstitutionerne, karrierecentrene og SU-styrelsen, der skal informere og vejlede kommende nyuddannede om de særlige kompetenceudvidende forløb. På Videnskabsministeriets henholdsvis universitets- og bygningsstyrelsens, Kulturministeriets, Undervisningsministeriets og SU-styrelsens hjemmesider kan man finde mere information om forløbene, herunder om optagelses- og støttebetingelser.</p>\n      <p class=\"TekstV\">Kommende nyuddannede, der vil søge eller har søgt om optagelse på et kompetenceudvidende forløb, skal fortsat søge om optagelse i en a-kasse senest 2 uger efter at have afsluttet deres uddannelse, hvis de ønsker at opnå ret til dagpenge med dimittendsats 1 måned efter uddannelsens afslutning.</p>\n      <p class=\"TekstV\">Nyuddannede, der har modtaget dagpenge fra deres a-kasse i en eventuel venteperiode mellem afslutningen af deres uddannelse og påbegyndelse af et kompetenceudvidende forløb, kan ikke optages på forløbet.</p>\n      <p class=\"TekstV\">Nyuddannede, der har søgt om optagelse på et kompetenceudvidende forløb, skal henvende sig til den a-kasse, som de har meldt sig ind i, for at få information og vejledning om, hvilke betingelser den enkelte skal opfylde for eventuelt at få efterbetalt dagpenge, hvis det viser sig, at den nyuddannede ikke bliver optaget på det kompetenceudvidende forløb, som den pågældende har søgt om optagelse på.</p>\n      <p class=\"TekstV\">Dette bliver de studerende bl.a. informeret om på <span class=\"Underline\">www.ubst.dk</span></p>\n      <p class=\"Tekstoverskrift\">Særligt om jobcentrenes information og vejledning</p>\n      <p class=\"TekstV\">Hvis kommende nyuddannede henvender sig til jobcenteret med spørgsmål om de særlige kompetenceudvidende forløb, skal de henvises til deres uddannelsesinstitution.</p>\n      <p class=\"TekstV\">Nyuddannede, der retter henvendelse om a-kassemedlemskab og om ret til dagpenge, skal henvises til a-kassen.</p>\n      <p class=\"TekstV\">Ledige, der henvender sig til jobcenteret med spørgsmål om muligheden for at få et tilbud om deltagelse i et særligt kompetenceudvidende forløb, skal informeres om, at disse forløb ikke kan gives som tilbud til ledige nyuddannede. Der skal i øvrigt søges om optagelse på forløbene inden endt uddannelse.</p>\n      <p class=\"Tekstoverskrift\">Særligt om a-kassernes information og vejledning</p>\n      <p class=\"TekstV\">Hvis nyuddannede, der er optaget i a-kassen, retter henvendelse til a-kassen med oplysning om, at de har søgt ind på et kompetenceudvidende forløb, skal a-kassen informere og vejlede om betingelserne for efterbetaling af dagpenge, hvis det skulle vise sig, at den nyuddannede ikke bliver optaget på det forløb, som den pågældende har søgt om optagelse på.</p>\n      <p class=\"TekstV\">A-kassen skal således bl.a. informere og vejlede om, at det er en betingelse for efterbetaling af dagpenge, at den nyuddannede har opfyldt de almindelige betingelser for ret til dagpenge i den periode, der eventuelt efterfølgende søges om dagpenge for, herunder har været tilmeldt jobcenteret som ledig uden ydelse, har haft indlagt et CV og søgt job i perioden.</p>\n      <p class=\"TekstV\">Der kan rettes henvendelse til undertegnede, hvis der er spørgsmål til denne skrivelse.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Arbejdsmarkedsstyrelsen, den 3. februar 2010</P><P CLASS=SIGN1 ALIGN=\"CENTER\">Karen Louise Riis</P><P CLASS=SIGN2 ALIGN=\"RIGHT\"></P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/02/2010"
        },
        {
            "displayName": "Accession",
            "displayValue": "C20100906954"
        },
        {
            "displayName": "Entydig dokumentidentifikation",
            "displayValue": "BE003989"
        },
        {
            "displayName": "Dato for førstegangsindlæggelse",
            "displayValue": "26/02/2010"
        },
        {
            "displayName": "Dato for indlæggelse",
            "displayValue": "26/02/2010"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9069"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "03/02/2010"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2010-0001507"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}