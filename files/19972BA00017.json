{
    "id": 106419,
    "title": "1997 BSF 17   FORSLAG TIL FOLKETINGSBESLUTNING OM REDEGØRELSE OM OFFENTLIGE   ANLÆGSPROJEKTER ",
    "documentTypeId": "480",
    "isSagsforlobPeriodValid": false,
    "shortName": "1997/2 BSF 17",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 17 </P>  \r\n\r\n<P></P>  \r\n\r\n<P>Forslag til folketingsbeslutning om redegørelse om offentlige  \r\n\r\n anlægsprojekter </P>  \r\n\r\n<P></P>  \r\n\r\n<P>Fremsat af Sonja Albrink (CD) Peter Duetoft (CD) Arne Melchior (CD) </P>  \r\n\r\n<P></P>  \r\n\r\n<P>den 2. april 1998 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til inden den 1. september 1998 at  \r\n\r\n udarbejde en redegørelse for ikke gennemførte statslige vej og  \r\n\r\n jernbaneprojekter, projekteret i henhold til projekteringslove vedtaget før  \r\n\r\n 1994. </P>  \r\n\r\n<P>Endvidere opfordres regeringen til i fremtiden at redegøre for statslige  \r\n\r\n vej og jernbaneprojekter senest 5 år efter projekteringslovens vedtagelse,  \r\n\r\n når anlægslov ikke er vedtaget og anlægsarbejder ikke er påbegyndt, eller når  \r\n\r\n projektet ikke er endeligt opgivet. </P>  \r\n\r\n<P>Redegørelserne forelægges Folketingets Trafikudvalg skriftligt. </P>  \r\n\r\n<P>Når der er forløbet 10 år fra en projekteringslovs vedtagelse, skal staten  \r\n\r\n tilbyde berørte grundejere erstatning eller frivillig offentlig overtagelse  \r\n\r\n af ejendommen, såfremt anlægsarbejdet ikke er påbegyndt eller projektet  \r\n\r\n endeligt opgivet. Dette skal ske første gang den 1. januar 2001. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Beslutningsforslaget er i det væsentlige en genfremsættelse af  \r\n\r\n beslutningsforslag nr. B 22 fra folketingsåret 199798 (1. samling), se  \r\n\r\n Folketingstidende 199798 (1. samling), forhandlingerne s. 2062 og Tillæg A s.  \r\n\r\n 1021. </P>  \r\n\r\n<P>Selv om den tidligere trafikminister i konsekvens af den tidligere  \r\n\r\n fremsættelse af dette beslutningsforslag tog initiativ til, at nogle af de  \r\n\r\n ældste vejprojekter blev endeligt opgivet, så resterer der stadig flere  \r\n\r\n projekter, som fortsat kun eksisterer på tegnebrættet og lægger hindringer i  \r\n\r\n vejen for en fornuftig anvendelse af de ejendomme, de berører. </P>  \r\n\r\n<P>Den tidligere trafikminister har over for Folketinget oplyst, at der er en  \r\n\r\n halv snes vejprojekter, hvor projekteringsbemyndigelsen er givet før 1980,  \r\n\r\n som endnu ikke er påbegyndt eller endeligt opgivet. De ældste  \r\n\r\n bemyndigelseslove ligger mere end 30 år tilbage i tiden. I almindelighed  \r\n\r\n indeholder projekteringslove tillige en ekspropriationsbemyndigelse, som  \r\n\r\n sikrer imod, at andre anlæg inden for projekteringsområdet vil hindre det  \r\n\r\n eventuelt kommende projekt. Det vil sige, at private ejere af ejendomme, som  \r\n\r\n er berørt af de projekterede vej og jernbanestrækninger, i mere end 30 år har  \r\n\r\n levet i uvished om eventuel ekspropriation af ejendommen til anlæg af vej,  \r\n\r\n jernbane el. lign. </P>  \r\n\r\n<P>I tillægsprotokol af 20. marts 1952 til Den Europæiske  \r\n\r\n Menneskerettighedskonvention, som med lov nr. 285 af 29. april 1992 er  \r\n\r\n inkorporeret i dansk ret, hedder det i art. 1, stk. 1, 1. pkt.: &#187;Enhver  \r\n\r\n fysisk eller juridisk person har ret til respekt for sin ejendom.&#171; </P>  \r\n\r\n<P>Den Europæiske Menneskerettighedsdomstol har i en dom fra 1982, EMD 52  \r\n\r\n &#187;Sporrong og Lønnroth mod Sverige&#171; fastslået, at langvarige  \r\n\r\n offentlige anlægsprojekter kan være i strid med konventionen. I førnævnte sag  \r\n\r\n opretholdt en kommune i op til 23 henholdsvis 8 år tidsubestemte  \r\n\r\n ekspropriationstilladelser over klagernes ejendomme for at bevare muligheden  \r\n\r\n for senere at bygge indfaldsveje til Stockholms bycentrum og påtænkte  \r\n\r\n nybyggede butikscentre. Domstolen fandt, at det var en krænkelse af den  \r\n\r\n førnævnte bestemmelse i konventionen på grund af den retlige uvished, ejerne  \r\n\r\n levede i. </P>  \r\n\r\n<P>Justitsministeriet har i en konkret sag tilkendegivet, at opretholdelsen  \r\n\r\n af et vejprojekt i 30 år med den dertil knyttede uvished for ejerne af  \r\n\r\n berørte ejendomme kan være i strid med den nævnte bestemmelse i Den  \r\n\r\n Europæiske Menneskerettighedskonvention. </P>  \r\n\r\n<P>Redegørelsen for et anlægsprojekt bør ske ved, at den pågældende  \r\n\r\n ressortminister udarbejder en status for projektet samt en oversigt over  \r\n\r\n planerne for det fortsatte arbejde for projektets realisering. Redegørelsen  \r\n\r\n forelægges Trafikudvalget til orientering. Det vil herefter være op til  \r\n\r\n udvalget at vurdere, om der er behov for at tage projektet op til politisk  \r\n\r\n behandling i Folketinget. </P>  \r\n\r\n<P>Nærværende forslag fremsættes først og fremmest for at undgå den urimelige  \r\n\r\n behandling af ejere af fast ejendom, som uden erstatning bliver påført en  \r\n\r\n forringelse af deres ejendoms handelsværdi og i årevis må leve i uvished om  \r\n\r\n fremtiden. Desuden sikrer forslaget, at den fysiske planlægning af  \r\n\r\n anlægsprojektet ikke kommer i strid med Den Europæiske  \r\n\r\n Menneskerettighedskonvention. </P>  \r\n\r\n<P>Det er klart, at stat, amter og kommuner skal kunne planlægge byudvikling  \r\n\r\n og udbygning af infrastrukturen. Derfor skal der selvfølgelig fortsat være  \r\n\r\n mulighed for, at myndighederne tegner linjer på et kort og sikrer, at der  \r\n\r\n ikke lægges hindringer i vejen for, at projektet senere kan gennemføres. Men  \r\n\r\n der bør være faste regler for, hvor længe den enkelte ejer skal tåle at have  \r\n\r\n et sådant projekt hvilende på sin ejendom, uden at det offentlige tilbyder  \r\n\r\n økonomisk kompensation eller offentlig overtagelse af ejendommen, særlig i de  \r\n\r\n tilfælde, hvor det planlagte anlæg kan forventes at være så indgribende, at  \r\n\r\n der vil skulle ske en total ekspropriation af ejendommen. Det er  \r\n\r\n forslagsstillernes opfattelse, at det må være muligt inden for 10 år at  \r\n\r\n træffe endelig beslutning om, hvorvidt et projekt skal gennemføres eller ej.  \r\n\r\n I de helt enkeltstående situationer, hvor det ikke er muligt for  \r\n\r\n myndighederne at træffe en sådan afgørelse, finder forslagsstillerne det ikke  \r\n\r\n rimeligt, at den enkelte grundejer fortsat skal &#187;betale gildet&#171;. I  \r\n\r\n de situationer skal grundejerne derfor tilbydes erstatning eller offentlig  \r\n\r\n overtagelse af ejendommen. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Sonja Albrink</B> (CD): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om redegørelse om offentlige  \r\n\r\n anlægsprojekter.</I>  </P>  \r\n\r\n<P>(Beslutningsforslag nr. B 17). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "1997/2 BF 17",
            "stateLabel": "Bortfaldet",
            "references": [
                {
                    "shortName": "1997/2 BSF 17",
                    "title": "1997 BSF 17   FORSLAG TIL FOLKETINGSBESLUTNING OM REDEGØRELSE OM OFFENTLIGE   ANLÆGSPROJEKTER ",
                    "presentationName": "Beslutningsforslag som fremsat",
                    "documentTypeId": 480,
                    "documentId": 106419,
                    "eliUri": "/eli/ft/19972BA00017",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19972/beslutningsforslag_oversigtsformat/B17.htm"
                },
                {
                    "shortName": "1997/2 BRB 17",
                    "title": "1997 BRB 17   BERETNING OVER FORSLAG TIL FOLKETINGSBESLUTNING OM REDEGØRELSE OM   OFFENTLIGE ANLÆGSPROJEKTER    NR B 17 1997-98. 2. SAMLING ",
                    "presentationName": "Beretning over beslutningsforslag",
                    "documentTypeId": 510,
                    "documentId": 105597,
                    "eliUri": "/eli/ft/19972EA00017",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/04/1998"
        },
        {
            "displayName": "Accession",
            "displayValue": "19972BA00017"
        },
        {
            "displayName": "Entydig dokumentidentifikation",
            "displayValue": "CL008432"
        },
        {
            "displayName": "Dato for førstegangsindlæggelse",
            "displayValue": "02/04/1998"
        },
        {
            "displayName": "Dato for indlæggelse",
            "displayValue": "02/04/1998"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "17"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}