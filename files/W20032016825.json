{
    "id": 153896,
    "title": "Ankestyrelsens principafgørelse A-5-03 om kontanthjælp - enkeltudgift - forudsigelige udgifter - uforsvarlig økonomi",
    "documentTypeId": "240",
    "isSagsforlobPeriodValid": true,
    "shortName": "KEN nr 20168 af 04/04/2003",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse A-5-03 om kontanthjælp - enkeltudgift - forudsigelige udgifter - uforsvarlig økonomi</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En kvinde havde gennem længere tid vist en fuldstændig mangel på evne til at administrere sin økonomi. Hun modtog gentagne gange hjælp til betaling af  bl.a. husleje, fordi hun brugte sine penge til andre ting.</p>\r\n   <p class=\"TekstGenerel\">Kommune var derfor berettiget til at standse for yderligere hjælp til huslejerestance og andre restancer, selv om hun havde et mindreårigt barn hos sig.</p>\r\n   <p class=\"TekstGenerel\">Ankestyrelsen lagde vægt på at udgifterne var forudsigelige, og at der efter loven kun undtagelsesvist kan ydes hjælp hertil.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 125 af 25. februar 2003 - § 81</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kvinde med en mindreårig hjemmeboende søn ansøgte kommunen om hjælp til betaling af huslejerestance, el-restance, betaling for gas og andet, i alt ca. 15.000 kr. Hun var ude af stand til at betale disse udgifter, da hun var uden midler. Det fremgik af kommunens journal at kvinden adskillige gange tidligere havde modtaget akut hjælp, da hun havde meget svært ved at administrere sin økonomi. I året forud for den seneste ansøgning havde hun modtaget over 30.000 kr. i hjælp, selv om hun i perioder var i arbejde til normal løn.</p>\r\n<p>Kommunen gav afslag på hjælpen og henviste hende til at indgå en administrationsaftale med kommunen. Det ønskede hun ikke.</p>\r\n<p>Kvinden klagede til det sociale nævn, som pålagde kommunen at yde hjælpen. Nævnet lagde vægt på at betaling af udgifterne var af helt afgørende betydning for ansøgers og hendes søns  livsførelse, især fordi der var fare for at de blev sat ud af lejligheden.</p>\r\n<p>Da udgifterne var forudsigelige, bestemte nævnet at hjælpen blev givet med tilbagebetalingspligt.</p>\r\n<p>Kommunen klagede over afgørelsen til Ankestyrelsen.</p>\r\n<p>Sagen blev behandlet i principielt møde med henblik på afklaring af, i hvilket omfang der kan ydes hjælp til udgifter, der er forudsigelige, men af afgørende betydning for ansøgers livsførelse.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt at kommunen var berettiget til at standse for yderligere hjælp.</p>\r\n<p>Begrundelsen var, at kvinden gennem meget lang tid, havde modtaget hjælp til betaling af udgifter, som hun enten burde have betalt af sin løn eller af den modtagne kontanthjælp.</p>\r\n<p>Ankestyrelsen lagde vægt på, at hjælp efter aktivlovens § 81 kun helt undtagelsesvist kan ydes til udgifter, der er forudsigelige.</p>\r\n<p>Ankestyrelsen ændrede således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 1. november 2013, da den er erstattet af principafgørelse 112-13."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20032016825"
        },
        {
            "displayName": "Entydig dokumentidentifikation",
            "displayValue": "BS006695"
        },
        {
            "displayName": "Dato for indlæggelse",
            "displayValue": "13/03/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "20168"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "04/04/2003"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000044-02"
        },
        {
            "displayName": "Stikord",
            "displayValue": "A-5-03"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}