{
    "id": 201595,
    "title": "Pressenævnets kendelse i sag nr. 2017-80-0063",
    "documentTypeId": "240",
    "isSagsforlobPeriodValid": true,
    "shortName": "KEN nr 9369 af 10/04/2018",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2017-80-0063</p>\r\n<div class=\"Resume\">\r\n   <p class=\"TekstGenerel\">Erhvervsmand får ikke slettet artikel fra 2010 om tidligere konkurs</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En erhvervsmand klagede over, at Rudersdal Avis ikke ville slette en artikel fra 2010 på rudersdal.lokalavisen.dk, der omtalte erhvervsmandens virksomheds og personlige konkurs. Erhvervsmanden er fortsat tilknyttet selskaber, der arbejder med finansielle aktiviteter, og Pressenævnet fandt herefter, at der ikke var grundlag for at slette eller anonymisere oplysningerne på hjemmesiden.</p>\r\n   <p class=\"TekstGenerel\">\r\n   </p>\r\n</div>\r\n<p>[Klager] har klaget til Pressenævnet over, at Rudersdal Avis har afvist at slette artiklen <span class=\"Italic\">”Kendt Birkerød-erhvervsmand erklæret konkurs”</span>, som blev bragt den 16. april 2010 på rudersdal.lokalavisen.dk, idet han mener, at god presseskik derved er tilsidesat.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>Rudersdal Avis bragte den 16. april 2010 artiklen <span class=\"Italic\">”Kendt Birkerød-erhvervsmand erklæret konkurs”</span> på avisens hjemmeside rudersdal.lokalavisen.dk. Af artiklen fremgik følgende:</p>\r\n<p>\r\n</p>\r\n<p>”[Klager], der via sit selskab [Virksomhed A] er storaktionær i [Selskab 1], blev torsdag erklæret konkurs. \"Jeg er faktisk lettet,\" siger han til Berlingske Business.</p>\r\n<p>Den tidligere mangemillionær og storaktionær i [Selskab 1], [Klager], blev torsdag erklæret konkurs både personligt og med sit investeringsselskab [Virksomhed A].</p>\r\n<p>[Klager], der har drevet sin virksomhed fra Birkerød, har i et årstid været under stort økonomisk pres efter kollapset på ejendomsmarkedet. Han var tidligere god for næsten en milliard kroner, men i det seneste regnskab for [Virksomhed A] var gælden vokset til over 1,2 milliarder kroner og der var et underskud på en halv milliard kroner. Egenkapitalen var negativ med over 200 millioner kroner. Det skriver Berlingske Business.</p>\r\n<p>[Klager] har i månedsvis kæmpet om at finde en løsning med sine kreditorer med Nykredit og Forstædernes Bank i spidsen. Undervejs er der blevet solgt aktiver for 300-400 millioner kroner. Men nu har kreditorerne mistet tålmodigheden, og torsdag formiddag blev stikket trukket i skifteretten. Nu skal kreditorerne så forsøge at finde købere til [Klager]s mange aktieposter, som blandt andet tæller [Selskab 1] (17 procent), mineselskabet [Selskab 2] (knap 20 procent) og rederiet [Selskab 3] (seks procent).</p>\r\n<p>\r\n</p>\r\n<p>\r\n   <span class=\"Italic\">\"Jeg er lettet\"</span>\r\n</p>\r\n<p>\"Jeg er faktisk lettet over at jeg nu er konkurs. Nu har jeg endelig fået en afklaring efter siden sommerferien at have ventet på at min hovedkreditor skulle komme med et oplæg til, hvordan fremtiden skal se ud. Det har været dybt frustrerende, at min primære bankforbindelse aldrig har kunnet give mig nogle klare svar,\" siger [Klager] til Berlingske Business.</p>\r\n<p>[Klager] er født under fattige kår på Vesterbro og oprindeligt uddannet ejendomsmægler. Det var succesrige ejendomsinvesteringer, der gjorde stifteren af [Virksomhed A] rig.</p>\r\n<p>Til Berlingske Business konstaterer han, at bankerne i de gode år stod i kø for at låne ham penge:</p>\r\n<p>\"Der er nærmest ingen grænser for alle de lån, jeg tidligere fik tilbudt, og fra tid til anden føltes det nærmest som om, de blev proppet ned i halsen på én. Derfor kan det godt ærgre mig en smule, at det nu ser ud til, at bankerne løber fra deres ansvar,\" siger han til avisen. ”</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Yderligere oplysninger</span>\r\n</p>\r\n<p>Det fremgår af udskrift af 16. marts 2018 fra Det Centrale Virksomhedsregister (CVR), at [Klager] har tre aktive relationer. Han er blandt stifterne og de legale ejere<a class=\"FodnoteHenvisning\" name=\"Henvisning_ida7699eb0-e0ec-4a1c-b92a-f157403ac08c\" href=\"#ida7699eb0-e0ec-4a1c-b92a-f157403ac08c\">1)</a> af selskabet [Virksomhed B]. Selskabets formål er at erhverve og drive fast ejendom samt finansielle aktiviteter. [Klager] er endvidere tilknyttet selskabet [Virksomhed C] som administrerende direktør og én af de reelle ejere<a class=\"FodnoteHenvisning\" name=\"Henvisning_id55e60f73-de0d-4c0e-8f4d-ec5bbdceac31\" href=\"#id55e60f73-de0d-4c0e-8f4d-ec5bbdceac31\">2)</a>. Selskabets formål er at udvikle, producere og markedsføre medicotekniske og beslægtede produkter. Selskabet [Virksomhed D] er legal ejer af [Virksomhed C] med en ejerandel på 66,67 – 89,99 %.</p>\r\n<p>Klager er endelig tilknyttet selskabet [Virksomhed D] som én af de legale ejere<a class=\"FodnoteHenvisning\" name=\"Henvisning_id280a82fb-a089-4105-8286-5836473ed26a\" href=\"#id280a82fb-a089-4105-8286-5836473ed26a\">3)</a>. Selskabets formål er investering i udviklingsprojekter.</p>\r\n<p>\r\n</p>\r\n<p>Klager anmodede den 29. oktober 2017 Rudersdal Avis om at slette artiklen, hvilket Rudersdal Avis afviste. [Klager]s klage over Rudersdal Avis’ afvisning er modtaget i Pressenævnet den 28. november 2017.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>[Klager] har anført, at den påklagede artikel er forældet, at den er irrelevant, herunder for lokalområdet, som Rudersdal Avis dækker, da klager ikke har boet i Birkerød i en årrække, og at den hverken har nyheds- eller historisk interesse.</p>\r\n<p>\r\n</p>\r\n<p>Artiklen er endvidere til stor gene for [Klager], hvilket må vægte højere end offentlighedens interesse i at have adgang til artiklen. [Klager] har anført, at Rudersdal Avis’ ønske om at bevare artiklen, fordi avisen mener, at artiklen udgør historieskrivning, er helt uproportionalt med den påvirkning, som artiklen har på klager i hans nuværende og fremtidige liv. Endvidere kan der ikke lægges vægt på, at klager udtalte sig til et andet medie omkring konkursen i 2010 i en presset situation, hvis udtalelser Rudersdal Avis genanvendte i den påklagede artikel.</p>\r\n<p>\r\n</p>\r\n<p>[Klager] har i den forbindelse oplyst, at hans virksomhed, som han stiftede i 1975, gik konkurs i 2010. Da han personligt havde kautioneret for selskabet, blev han samtidig erklæret personligt konkurs. Konkursboet er afsluttet, og han er efterfølgende blevet gældfri, også for den gæld, der afstedkom konkursen. Alligevel får [Klager] til tider stadig bemærkninger, og han har i dag svært ved at få arbejde, idet denne og andre artikler er elektronisk tilgængelige. Klager er nu i slutningen af 50’erne, og han har oplevet at få afslag på fastlønnet arbejde med henvisning til denne samt andre tilsvarende artikler.</p>\r\n<p>\r\n</p>\r\n<p>[Klager] har videre oplyst, at han siden 1974 har haft diabetes type 1. Frem til kort før konkursen i 2010 var sygdommen uden komplikationer, hvilket ikke har været tilfældet efterfølgende. Såfremt man ikke har fået komplikationer af sin diabetes gennem de første 25 år af sygdommen, skal der, ifølge klager, væsentlige eksterne påvirkninger til, at komplikationerne alligevel fremkommer. [Klager]s komplikationer skyldes blodsukkersvingninger, der fremkommer ved psykiske påvirkninger. Selve konkursen påvirkede ham psykisk i en kort periode, mens han fortsat er påvirket af, at det på internettet er muligt at fremfinde uaktuel information om ham. Klager har i den forbindelse henledt Pressenævnets opmærksomhed på, at dødelighed ved selvmord er væsentlig højere i en længere periode efter konkurs, end hos en tilsvarende personkreds, hvilket i væsentlig grad må tilskrives mediedækningen frem for selve konkursen.</p>\r\n<p>\r\n</p>\r\n<p>[Klager] har herudover henvist til princippet om ”<span class=\"Italic\">the right to be forgotten</span>”, jf. EU-domstolens dom af 13. maj 2014 i sagen C-131/12, Google Spain SL og Google Inc. mod Agencia Española de Protección de Datos (AEPD) og Mario Costeja González. Klager har anført, at der er væsentlige ligheder mellem dommen, der handlede om tilgængeligheden af oplysninger om, at en person tidligere havde haft et hus på tvangsauktion, og klagers situation, der også handler om tidligere økonomiske forhold, nemlig konkurs. Efter deres afslutning er sådanne økonomiske forhold uaktuelle. Klager har i den forbindelse også henvist til artiklen <span class=\"Italic\">”Her er DR-artiklerne, som Google har gjort det sværere at finde”</span>, bragt på journalisten.dk den 10. oktober 2017, hvori det blandt andet omtales, at Google i september 2017 hindrede tilgængeligheden af en citathistorie fra BT om en tidligere medarbejder i en bank, som i 2009 blev idømt tre års fængsel for underslæb.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 Rudersdal Avis’ synspunkter</span>\r\n</p>\r\n<p>Rudersdal Avis har afvist [Klager]s anmodning om at slette den påklagede artikel af tre grundlæggende årsager.</p>\r\n<p>\r\n</p>\r\n<p>Rudersdal Avis har anført, at de for det første betragter lokalavisernes indhold som daglig historieskrivning, der ikke kan ændres, fordi de omtalte aktører efterfølgende ikke bryder sig om deres rolle i den. For det andet har [Klager] ikke bedt om at få artiklen slettet, fordi han har kunnet påvise faktuelle fejl i artiklen, og for det tredje deltog klager selv i sin tid frivilligt i artiklen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget:</p>\r\n<p>Hanne Schmidt, Hans Peter Blicher, Lene Sarup og Michael Voss.</p>\r\n<p>\r\n</p>\r\n<p>[Klager] har klaget over, at Rudersdal Avis har afvist at slette en artikel fra april 2010 fra rudersdal.lokalavisen.dk.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Generelt om punkt B.</span> <span class=\"Italic\">8</span></p>\r\n<p>Det følger af de vejledende regler for god presseskik, at meddelelser, som er offentliggjort i digitale medier, ofte vil være tilgængelige længe efter, at de er publiceret. Efter anmodning til mediet kan tilgængeligheden af sådanne tidligere offentliggjorte, følsomme eller private oplysninger hindres, i det omfang det er muligt og skønnes rimeligt, jf. punkt B. 8.</p>\r\n<p>\r\n</p>\r\n<p>Medier kan afindeksere, dvs. ændre instruksen til søgemaskiner, så søgemaskiner ophører med at henvise til artiklen, anonymisere, dvs. ændre i artikelteksten så eksempelvis et personnavn anonymiseres, eller helt afpublicere en artikel, dvs. fjerne artiklen fra hjemmesiden.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Den konkrete sag</span>\r\n</p>\r\n<p>Artiklen omtaler, at [Klager] er blevet erklæret konkurs personligt og med sit investeringsselskab [Virksomhed A]. I den forbindelse redegør artiklen for de økonomiske forhold, der førte til konkursen. I artiklen citeres udtalelser, som [Klager] har givet til Berlingske Business i forbindelse med konkursen.</p>\r\n<p>\r\n</p>\r\n<p>Pressenævnet bemærker indledningsvis, at klager efter offentliggørelsen af artiklen i 2010 ikke anmodede nævnet om at tage stilling til, hvorvidt artiklen var i strid med god presseskik. Klagen vurderes derfor alene i relation til punkt B. 8, der ikke har samme klagefrist som de øvrige punkter i de vejledende regler.</p>\r\n<p>\r\n</p>\r\n<p>Pressenævnet lægger til grund, at oplysningerne i artiklen angår forhold i relation til klagers erhvervsmæssige virke, og at oplysningerne kan være belastende for klager. Hertil kommer, at artiklen er fra 2010, og at klager efter det oplyste i dag er gældfri.</p>\r\n<p>\r\n</p>\r\n<p>På den anden side er det nævnets opfattelse, at der ikke er tale om private oplysninger eller oplysninger af en sådan karakter, at det i sig selv taler for sletning. Det er desuden nævnets opfattelse, at omtalen fra 2010 fortsat kan anses at have en vis almen interesse, da de nævnte oplysninger relaterer sig til [Klager]s erhvervsmæssige virke, og han, ifølge oplysninger fra CVR, fortsat blandt andet er tilknyttet selskaber, der arbejder med finansielle aktiviteter. Efter en samlet afvejning finder nævnet herefter, at indholdet af artiklen ikke er af en sådan følsom eller privat karakter, at det skønnes rimeligt at hindre tilgængeligheden.</p>\r\n<p>\r\n</p>\r\n<p>Pressenævnet udtaler derfor ikke kritik af Rudersdal Avis for ikke at imødekomme klagers anmodning om at slette artiklen på rudersdal.lokalavisen.dk.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>Afgjort den 10. april</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"ida7699eb0-e0ec-4a1c-b92a-f157403ac08c\" href=\"#Henvisning_ida7699eb0-e0ec-4a1c-b92a-f157403ac08c\">1)</a> I sætningen er ”tilknyttet som stifter og legal ejer” den 22. maj 2018 berigtiget til ”blandt stifterne og de legale ejere”.</p>\r\n<p class=\"Fodnote\">\r\n   <a class=\"FodnoteNr\" name=\"id55e60f73-de0d-4c0e-8f4d-ec5bbdceac31\" href=\"#Henvisning_id55e60f73-de0d-4c0e-8f4d-ec5bbdceac31\">2)</a> I sætningen er ”reel ejer” den 22. maj 2018 berigtiget til ”én af de reelle ejere”.</p>\r\n<p class=\"Fodnote\">\r\n   <a class=\"FodnoteNr\" name=\"id280a82fb-a089-4105-8286-5836473ed26a\" href=\"#Henvisning_id280a82fb-a089-4105-8286-5836473ed26a\">3)</a> I sætningen er ”legal ejer” den 22. maj 2018 berigtiget til ”én af de legale ejere”.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/05/2018"
        },
        {
            "displayName": "Accession",
            "displayValue": "W20180936925"
        },
        {
            "displayName": "Entydig dokumentidentifikation",
            "displayValue": "AA010687"
        },
        {
            "displayName": "Dato for indlæggelse",
            "displayValue": "26/05/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9369"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "10/04/2018"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2017-80-0063"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}