{
    "id": 155344,
    "title": "Ankestyrelsens principafgørelse P-6-91 om sygebehandling - alkoholmisbrug - personligt tillæg - institutioner uden for det offentlige behandlingssystem",
    "documentTypeId": "240",
    "isSagsforlobPeriodValid": true,
    "shortName": "KEN nr 9084 af 15/04/1991",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-6-91 om sygebehandling - alkoholmisbrug - personligt tillæg - institutioner uden for det offentlige behandlingssystem</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der kunne i særlige tilfælde ydes personligt tillæg til behandlingfor alkoholmisbrug i institutioner uden for det offentlige behand lingssystem.</p>\r\n   <p class=\"TekstGenerel\">Det var en betingelse, at der var tale om et betydeligt alkoholmis brug igennem en længere årrække, og at behandlingsmulighederne inden for det etablerede behandlingssystem var udtømte.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 612 af 24. juni 1996 - § 17</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En 46-årig mand P, som modtog forhøjet almindelig førtidspension, søgte om personligt tillæg efter lov om social pension til betaling af behandling for alkoholmisbrug på et behandlingshjem uden for det offentlige behandlingssystem.</p>\r\n<p>P havde været alkoholiker i over 20 år og havde været i behandling flere steder i det etablerede offentlige beandlingssystem.</p>\r\n<p>Kommunen afslog ansøgningen om personligt tillæg under henvisning til, at P kunne benytte amtets behandlingshjem.</p>\r\n<p>Ankenævnet ændrede kommunens afgørelse og pålagde kommunen at yde hjælp til P's behandling.</p>\r\n<p>Nævnet lagde ved afgørelsen vægt på, at P havde haft et meget udtalt alkoholmisbrug igennem 20-25 år, samt at han havde haft en rimelig grad af kontakt til det etablerede behandlingssystem.</p>\r\n<p>Uagtet det ikke med absolut sikkerhed kunne konstateres, at P ikke kunne få udbytte af det etablerede system endnu engang, fandt nævnet, at behandlingsmulighederne inden for det etablerede system måtte anses for udtømte i den konkrete situation.</p>\r\n<p>Nævnet fandt det herefter lægeligt velbegrundet, at der blev ydet hjælp til det ansøgte ophold.</p>\r\n<p>Efter en vurdering af P's økonomiske forhold i relation til udgiftens størrelse fandt nævnet, at P ikke selv havde midler til at afholde udgiften.</p>\r\n<p>Kommunen klagede over ankenævnets afgørelse, idet kommunen bl.a. henviste til, at ansøgning om støtte først var indgivet, efter at behandling havde fundet sted, og til at der ikke kunne drages entydige sammenligninger mellem bistandslovens § 46 og lov om social pension § 17. Endelig henviste kommunen til, at alle muligheder inden for det etablerede behandlingssystem skulle være udtømte.</p>\r\n<p>Sagen blev antaget til principiel behandling af spørgsmålet om, hvorvidt § 17 i lov om social pension giver hjemmel til hjælp til behandlingsudgifter for alkoholmisbrug i institutioner uden for det offentlige behandlingssystem i samme omfang som § 46 a i bistandsloven.</p>\r\n<p>Lovgrundlag: Lov om social pension § 17, stk. 3. Bistandslovens § 46 a.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Der ville med hjemmel i lov om social pension § 17 i særlige tilfælde kunne ydes hjælp til behandling for alkoholmisbrug i institutioner uden for det offentlige behandlingssystem.</p>\r\n<p>Ankestyrelsen fandt herunder, at der skulle have været tale om et alkoholmisbrug af et betydeligt omfang gennem en længere årrække, og at behandlingsmulighederne inden for det etablerede behandlingssystem måtte anses for at være udtømte.</p>\r\n<p>Endelig måtte et sådant ophold i det enkelte tilfælde kunne anses for lægeligt velbegrundet, ligesom ansøgeren selv ikke måtte kunne anses for at have midler til at afholde udgiften.</p>\r\n<p>Efter det oplyste om P's helbredsforhold og tidligere behandlingsforsøg fandt Ankestyrelsen, at behandlingsmulighederne inden for det etablerede behandlingssystem ikke kunne anses for udtømte.</p>\r\n<p>Der havde derfor ikke været tilstrækkeligt grundlag for at pålægge kommunen at yde personligt tillæg til behandlingsudgifter på behandlingshjemmet.</p>\r\n<p>Under hensyn til at der var tale om en engangsydelse samt til, at der ikke kunne tillægges kommunens anke opsættende virkning, var ydelsen dog forfalden til betaling i overensstemmelse med ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19910908425"
        },
        {
            "displayName": "Entydig dokumentidentifikation",
            "displayValue": "BS008139"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9084"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "15/04/1991"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20253-90"
        },
        {
            "displayName": "Stikord",
            "displayValue": "P-6-91"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}