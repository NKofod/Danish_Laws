{
    "id": 86541,
    "title": "Cirkulære om fastsættelse af årsløn efter lov om forsikring mod følger af arbejdsskade for skader indtruffet den 1. januar 1998 eller senere. ",
    "documentTypeId": "150",
    "isSagsforlobPeriodValid": false,
    "shortName": "CIR nr 19010 af 05/01/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om fastsættelse af årsløn efter lov om  \r\n\r\n forsikring mod følger af arbejdsskade for skader indtruffet den 1. januar  \r\n\r\n 1998 eller senere. </H1>  \r\n\r\n<P></P>  \r\n\r\n<BR>  \r\n\r\n<P>Lovens hovedregel er, at årslønnen fastsættes til skadelidtes samlede  \r\n\r\n arbejdsfortjeneste incl. naturalydelser i året før arbejdsskaden. Kun når  \r\n\r\n særlige ansættelsesforhold gør sig gældende, eller når skadelidte ikke har  \r\n\r\n været beskæftiget hos arbejdsgiveren til samme løn i hele det foregående år,  \r\n\r\n fastsættes årslønnen efter skøn. </P>  \r\n\r\n<P>Der henvises i øvrigt til styrelsens vejledning fra december 1992 om  \r\n\r\n årslønsfastsættelse. Dette cirkulære kan betragtes som et teknisk supplement  \r\n\r\n til vejledningen. </P>  \r\n\r\n<P>Årslønnen fastsat efter nedenstående regler må aldrig overstige det  \r\n\r\n løntalsregulerede maksimumbeløb (313.000 kr.), jævnfør Arbejdsskadestyrelsens  \r\n\r\n bekendtgørelse nr. 789 af 20. oktober 1997, og afrundes altid til nærmeste  \r\n\r\n med 1.000 delelige kronebeløb. </P>  \r\n\r\n<P CLASS=PUNKT> <B>1.</B> Unge mennesker og personer under uddannelse </P>  \r\n\r\n<P>Som udgangspunkt benyttes skadelidtes alder på afgørelsestidspunktet. Hvis  \r\n\r\n erstatningen udbetales i form af en løbende ydelse, benyttes skadelidtes  \r\n\r\n alder på tidspunktet for ydelsens begyndelse. </P>  \r\n\r\n<P>Hvis skadelidte er 16 år eller derunder, fastsættes årslønnen til den  \r\n\r\n løntalsregulerede minimumsårsløn (116.000 kr.) jævnfør Arbejdsskadestyrelsens  \r\n\r\n bekendtgørelse nr. 789 af 20. oktober 1997. </P>  \r\n\r\n<P>Hvis skadelidte er mellem 17 og 20 år, beregnes årslønnen på følgende  \r\n\r\n måde: </P>  \r\n\r\n<P>minimumsårsløn +  <B>(alder-16)/5</B>  x (forventet årsløn som 21-årig -  \r\n\r\n minimumsårsløn) </P>  \r\n\r\n<P>og afrundes til nærmeste med 1000 delelige kronebeløb. </P>  \r\n\r\n<P>Den forventede årsløn som 21-årig fastsættes efter forholdene på  \r\n\r\n arbejdsskadens tidspunkt. </P>  \r\n\r\n<P>Årslønnen, udregnet efter ovenstående regler, anvendes kun ved beregning  \r\n\r\n af erstatning indtil skadelidtes fyldte 21. år. Derefter anvendes den løn,  \r\n\r\n skadelidte ville kunne opnå som 21- årig fastsat efter forholdene på  \r\n\r\n arbejdsskadens tidspunkt. </P>  \r\n\r\n<P>Hvis der ikke foreligger oplysninger om den indtægt, som skadelidte kunne  \r\n\r\n forvente at opnå som 21-årig, fastsættes skadelidtes årsløn til 223.000 kr.,  \r\n\r\n svarende til gennemsnitslønnen for arbejdere i hele landet  \r\n\r\n (&#187;normalårslønnen&#171;). </P>  \r\n\r\n<P>Eksempel: </P>  \r\n\r\n<P>Årslønnen som 21-årig 313.000 250.000 223.000 190.000 160.000 </P>  \r\n\r\n<P>Alder </P>  \r\n\r\n<P>16 år 116.000 116.000 116.000 116.000 116.000 </P>  \r\n\r\n<P>17 år 155.000 143.000 137.000 131.000 125.000 </P>  \r\n\r\n<P>18 år 195.000 170.000 159.000 146.000 134.000 </P>  \r\n\r\n<P>19 år 234.000 196.000 180.000 160.000 142.000 </P>  \r\n\r\n<P>20 år 274.000 223.000 202.000 175.000 151.000 </P>  \r\n\r\n<P CLASS=PUNKT> <B>2.</B> Personer, der gør tjeneste i skibe registreret i  \r\n\r\n Dansk Internationalt Skibsregister (DIS) </P>  \r\n\r\n<P>Ved indførelsen af Dansk Internationalt Skibsregister (DIS) er der  \r\n\r\n foretaget ændringer i skattelovgivningen, som medfører, at lønindkomst  \r\n\r\n indtjent ved ansættelse i skibe registreret i DIS i princippet er skattefri.  \r\n\r\n</P>  \r\n\r\n<P>Dette har medført indgåelse af særaftaler for ansatte under DIS- området,  \r\n\r\n som tager hensyn til den skattefrihedsordning, der er knyttet til tjeneste på  \r\n\r\n DIS-registrerede skibe. Der er i den forbindelse opstået et behov for  \r\n\r\n regulering af den udbetalte hyre ved beregning af årsløn, således at den  \r\n\r\n udbetalte hyre kommer til at svare til lønniveauet for søfarende ansat uden  \r\n\r\n for DIS- området. </P>  \r\n\r\n<P>Årslønnens størrelse varierer afhængig af indtægtsoplysningerne. Hvis  \r\n\r\n årslønnen beregnes ud fra skattevæsenets årsopgørelse, er værdien af fri kost  \r\n\r\n tillagt. Hvis årslønnen beregnes ud fra de månedlige hyresedler, er værdien  \r\n\r\n af fri kost ikke tillagt. </P>  \r\n\r\n<P>Hvis skattevæsenets årsopgørelse benyttes, skal værdien af fri kost først  \r\n\r\n fratrækkes. Hvis det af årsopgørelsen fremgår hvilket beløb, der er tillagt  \r\n\r\n som værdien af fri kost, anvendes dette beløb. Hvis beløbet ikke fremgår,  \r\n\r\n skal det beregnes. Værdien af fri kost udgør 53 kr. pr. arbejdsdag for 1998.  \r\n\r\n</P>  \r\n\r\n<P>Eksempel: </P>  \r\n\r\n<P>På årsopgørelsen er anført en årlig indtægt på 183.000 kr. Herfra skal  \r\n\r\n trækkes værdien af fri kost. Beløbet fremgår ikke af årsopgørelsen. Af  \r\n\r\n arbejdsgiveren bliver det oplyst, at den skadelidte har været på søen i 6  \r\n\r\n måneder svarende til 180 dage (hver måned tælles som 30 dage). Værdien af den  \r\n\r\n fri kost bliver herefter: 180 x 53 = 9.540 kr., som fratrækkes årslønnen.  \r\n\r\n</P>  \r\n\r\n<P>Af den årsløn, der fremkommer enten af de månedlige hyresedler eller af  \r\n\r\n årsopgørelsen eksklusiv værdien af fri kost, skal først fratrækkes et  \r\n\r\n eventuelt kompensationstillæg. Kompensationstillægget udbetales til den  \r\n\r\n enkelte som erstatning for værdien af individuelle fradrag. Størrelsen af  \r\n\r\n kompensationsfradraget kan oplyses af Udligningskontoret for Dansk Søfart  \r\n\r\n (tlf. 33 11 64 32). </P>  \r\n\r\n<P>Regulering af den årlige hyre efter fradrag af kompensationstillæg  \r\n\r\n foretages efter følgende skalatrin: </P>  \r\n\r\n<PRE>  \r\n\r\n      1. Årlig indtægt mellem 0 kr. - 64.000 kr. ganges  \r\n\r\n         med faktor 1,00.  \r\n\r\n      2. Årlig indtægt mellem 64.001 kr. - 107.257 kr.  \r\n\r\n         ganges med faktor 1,53.  \r\n\r\n      3. Årlig indtægt mellem 107.258 kr. - 112.900 kr.  \r\n\r\n         ganges med faktor 1,60.  \r\n\r\n      4. Årlig indtægt mellem 112.901 kr. - 176.521 kr.  \r\n\r\n         ganges med faktoren 1,76.  \r\n\r\n      5. Årlig indtægt mellem 176.522 kr. - 202.648 kr.  \r\n\r\n         ganges med faktoren 2,25.  \r\n\r\n      6. Årlig indtægt på 202.649 kr. og derover ganges  \r\n\r\n         med faktoren 2,43.  \r\n\r\n</PRE>  \r\n\r\n<P>Når den årlige hyre er reguleret, skal værdien af kost samt bidrag til  \r\n\r\n pensionsordninger tillægges årslønnen. </P>  \r\n\r\n<P>Eksempel: </P>  \r\n\r\n<P>På årsopgørelsen er anført en årlig indtægt på 183.000 kr. Der er ikke  \r\n\r\n oplyst værdien af fri kost. </P>  \r\n\r\n<P>Af arbejdsgiveren bliver det oplyst, at den skadelidte har været på søen i  \r\n\r\n 6 måneder svarende til 180 dage (hver måned tælles som 30 dage). Værdien af  \r\n\r\n den fri kost bliver herefter: </P>  \r\n\r\n<P>180 x 53 = 9.540 kr. </P>  \r\n\r\n<P>Efter fradrag for fri kost fås en årsløn på 173.460 kr. </P>  \r\n\r\n<P>Ved henvendelse til Udligningskontoret for Dansk Søfart er det blevet  \r\n\r\n oplyst, at der er udbetalt et kompensationstillæg på 14.400 kr. Årlig hyre er  \r\n\r\n herefter 159.060 kr. Denne opreguleres som følger: </P>  \r\n\r\n<P>64.000 x 1,00 + 43.257 x 1,53 + 5.643 x 1,60 + 46.160 x 1,76 = 220.454 kr.  \r\n\r\n</P>  \r\n\r\n<P>Hertil skal lægges værdien af fri kost. Endelig tillægges pensionsbidrag,  \r\n\r\n som i dette eksempel er på 8.000 kr. </P>  \r\n\r\n<P>Årsløn: 220.454 + 9.540 + 8.000 = 237.994 kr. </P>  \r\n\r\n<P>Den afrundede årsløn bliver således 238.000 kr. </P>  \r\n\r\n<P>Carl Georg Røser </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/03/1998"
        },
        {
            "displayName": "Accession",
            "displayValue": "C19981901009"
        },
        {
            "displayName": "Entydig dokumentidentifikation",
            "displayValue": "CM046296"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "23/05/2001"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19010"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "05/01/1998"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialministeriet, Arbejdsskadestyrelsen, 10. kt., j.nr. 97-32-32"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}