{
    "id": 140077,
    "title": "Forslag til folketingsbeslutning om etablering af et rejsehold til sikring af kvaliteten i kommunernes anbringelsessager",
    "documentTypeId": "480",
    "isSagsforlobPeriodValid": true,
    "shortName": "2011/1 BSF 26",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 10. januar 2012 af René Christensen (DF), Karina Adsbøl (DF), Kristian Thulesen Dahl (DF), Mette Hjermind Dencker (DF), Pia Kjærsgaard (DF), Karin Nødgaard (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om etablering af et rejsehold til sikring af kvaliteten i kommunernes anbringelsessager</p>\r\n<p>Folketinget pålægger regeringen inden udgangen af juni 2012 at etablere et statsligt rejsehold under Social- og Integrationsministeriet, der i en 5-årig periode skal hjælpe, vejlede og rådgive kommunerne i sager om anbringelse af børn og unge, for at udvikle og sikre kvaliteten i kommunernes sagsbehandling og tilsynet med anbringelsesstederne.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>Hver dag anbringes otte børn og unge i Danmark. 12.565 børn og unge mellem 0 og 17 år er anbragt uden for hjemmet, heraf er 14 pct. tvangsanbragt.  Teenagere bliver hyppigere anbragt end yngre børn. Mange anbringes på forældrenes foranledning.</p>\r\n<p>I 2010 traf kommunerne 2.805 afgørelser om anbringelse af børn eller unge uden for hjemmet. Det er et fald på 12 pct. i forhold til 2009.  Det faldende antal afgørelser har medført et mindre fald på ca. 2 pct. i det samlede antal anbragte børn og unge. Ved udgangen af 2010 var 12.565 børn og unge anbragt, mens 12.833 børn og unge var anbragt i 2009.</p>\r\n<p>Regeringen har fokus på børns rettigheder og vilkår. Således står der i regeringsgrundlaget »Et Danmark, der står sammen«, oktober 2011, side 47 og 48:</p>\r\n<p>»STYRKELSE AF BØRNS RETTIGHEDER OG VILKÅR</p>\r\n<p>Regeringen vil prioritere børns rettigheder højere, og regeringen vil derfor have særlig fokus på de udsatte børn.</p>\r\n<p>Børn er uden indflydelse på deres sociale og økonomiske levevilkår. Vi skylder derfor særligt børnene at værne om deres muligheder for at deltage i de fællesskaber, som børn normalt deltager i.</p>\r\n<p>[. . . ]</p>\r\n<p>Ingen børn og unge skal svigtes. Derfor skal tilsynet med anbragte børn forbedres. Indsatsen skal have en højere kvalitet, og det skal være lettere at gribe ind over for de familier, der ikke giver deres børn og unge en ordentlig opvækst. Den tidlige indsats skal styrkes, og der sikres bedre efterværnsordninger for børn, der har været anbragt. Parallelt hermed skal strukturen og finansieringen på anbringelsesområdet overvejes.«</p>\r\n<p>Dansk Folkeparti bakker op om regeringens intentioner om øget kvalitet.</p>\r\n<p>Kommunerne brugte 15 mia. kr. på udsatte børn og unge i 2010. Men kan kommunerne så dokumentere, at denne indsats har virket og givet et positivt udfald i forhold til de enkelte børn og unge? Det kan bestemt diskuteres.</p>\r\n<p>Sagen er, at i 2003 var hele 34,6 pct. (nyeste tilgængelige tal) af alle, der blev løsladt fra en ubetinget fængselsstraf, personer, som havde været anbragt uden for hjemmet i løbet af opvæksten.</p>\r\n<p class=\"TekstoverskriftVenstreBm\">Fejl i behandlingen af sager om anbringelser</p>\r\n<p>Der er desværre ofte fejl i behandlingen af sager om anbragte børn og unge.</p>\r\n<p>I en ny praksisundersøgelse fra november 2011, »Flytning og hjemgivelse af anbragte unge«, konkluderer Ankestyrelsen, at 83 pct. af de undersøgte sager ikke fuldt ud opfylder lovgivningens krav til god sagsbehandling. De undersøgte sager handler om unge mellem 12 år og 17 år, som kommunen har afgjort skal flytte anbringelsessted eller hjemgives til deres forældre. I sagerne mangler der ofte dokumentation for, at kommunerne har holdt en egentlig børnesamtale, som loven stiller krav om.</p>\r\n<p class=\"TekstoverskriftVenstreBm\">Godkendelse og tilsyn</p>\r\n<p>Den stedlige kommunalbestyrelse skal ifølge serviceloven godkende plejefamilier og opholdssteder m.v. for børn og unge som generelt egnede. Godkendelsen skal meddeles i en skriftligt begrundet afgørelse og skal angive, hvilke målgrupper opholdsstedet eller plejefamilien er egnet til og antallet af pladser.</p>\r\n<p>Kommunen skal føre to former for tilsyn: det individuelle og det driftsorienterede. Det individuelle tilsyn har fokus på det enkelte barn og den enkelte unge. Det generelles driftsorienterede tilsyn skal sikre,</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> at lovgivningen overholdes,</p>\r\n   <p class=\"Liste1\">\r\n      <span class=\"Liste1Nr\">–</span> at private opholdssteder lever op til deres godkendelsesgrundlag,</p>\r\n   <p class=\"Liste1\">\r\n      <span class=\"Liste1Nr\">–</span> at de offentlige midler anvendes forsvarligt og i overensstemmelse med formålet for anbringelsesstedet, og</p>\r\n   <p class=\"Liste1\">\r\n      <span class=\"Liste1Nr\">–</span> at det pædagogiske arbejde har kvalitet og bliver udført, herunder at udviklingen af anbringelsesstedet støttes.</p>\r\n</p>\r\n<p>Der er desværre tydelige tegn på, at kommunerne kun i ringe grad lever op til lovgivningen både i forhold til praksisundersøgelsen fra Ankestyrelsen og i den senere tids sager fra medierne.</p>\r\n<p class=\"TekstoverskriftVenstreBm\">Økonomi</p>\r\n<p>Forslaget pålægger regeringen inden udgangen af juni 2012 at etablere et rejsehold, som i samarbejde med kommunerne skal øge kvaliteten i sagsbehandlingen og kvaliteten i det driftsorienterede tilsyn.</p>\r\n<p>Forslagsstillerne skønner, at det statslige rejsehold vil bestå af 4-5 personer, der aflægger de 98 kommuner besøg af i gennemsnit 14 dages varighed. Rejseholdet skal have de nødvendige faglige kompetencer i forhold til at kunne sikre kvaliteten i økonomistyring, pædagogik og sagsbehandling på børn og unge-området. Besøgene skal både omfatte selve sagsbehandlingen i kommunen og deltagelse i kommunens tilsyn med anbringelsesstederne. Såfremt ca. 20 kommuner besøges årligt, vil alle kommuner have haft besøg af rejseholdet efter 5 år, hvorefter rejseholdets virksomhed ophører.</p>\r\n<p>Baseret på dette skøn vil de årlige omkostninger beløbe sig til maksimalt 5 mio. kr., der dækker løn, kørsel, overnatning osv., og ca. 25 mio. kr. i alt over 5 år.</p>\r\n<p>Som finansieringskilde kan man forestille sig en model, hvor Social- og Integrationsministeriet og kommunerne i fællesskab og efter aftale med KL deles om udgifterne. Den kommunale medfinansiering vil givetvis styrke kommunernes interesse i rejseholdets arbejde og i de råd og den vejledning, som rejseholdet måtte komme med. Rejseholdets anbefalinger skal styrke kvaliteten i kommunernes anbringelsestilbud og skal også medføre forslag til ændringer i eksisterende praksis, der kan medføre besparelser.</p>\r\n<p>En anden finansieringskilde kunne være satspuljen for 2012. Børn og unge med særlige behov skal altid have den hjælp, de har krav på. Men der er behov for at styrke forebyggelsen, så vi så vidt muligt forhindrer, at børn kommer i alvorlige trivsels- og indlæringsproblemer og derved fratages muligheder for at få en uddannelse og komme i beskæftigelse, når de bliver voksne. Derfor har satspuljepartierne afsat 100 mio. kr. over 4 år til en national forebyggelsesstrategi. Forslagsstillerne mener, at rejseholdet eventuelt kan indgå i dette.</p>\r\n<p>En tredje finansieringskilde kan være at finde pengene under Barnets Reform, hvor partierne er enige om at afsætte midler til at gennemføre en række konkrete justeringer af lovgivningen. Der afsættes 84,1 mio. kr. over 4 år til initiativer, der bidrager til en mere handlekraftig indsats over for udsatte børn og unge.</p>\r\n<p>Forslagsstillerne er i øvrigt åbne over for, hvordan finansieringen findes, og er indstillet på en drøftelse herom blandt de partier, der støtter forslaget, ligesom ikrafttrædelsen af forslaget kan tages op til diskussion.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">René Christensen</span> (DF)</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om etablering af et rejsehold til sikring af kvaliteten i kommunernes anbringelsessager.</p>\r\n<p class=\"ForslagsNummer\">(Beslutningsforslag nr. B 26)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2011/1 BF 26",
            "stateLabel": "Bortfaldet",
            "references": [
                {
                    "shortName": "2011/1 BSF 26",
                    "title": "Forslag til folketingsbeslutning om etablering af et rejsehold til sikring af kvaliteten i kommunernes anbringelsessager",
                    "presentationName": "Beslutningsforslag som fremsat",
                    "documentTypeId": 480,
                    "documentId": 140077,
                    "eliUri": "/eli/ft/20111BB00026",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20111/beslutningsforslag/b26/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "11/01/2012"
        },
        {
            "displayName": "Accession",
            "displayValue": "20111BB00026"
        },
        {
            "displayName": "Entydig dokumentidentifikation",
            "displayValue": "AX013709"
        },
        {
            "displayName": "Dato for førstegangsindlæggelse",
            "displayValue": "11/01/2012"
        },
        {
            "displayName": "Dato for indlæggelse",
            "displayValue": "11/01/2012"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "26"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}