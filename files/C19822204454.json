{
    "id": 75996,
    "title": "Skrivelse om kvalifikationskrav til husholdningslærere, der skal undervise i retningsfag ved efg-køkkenassistentuddannelsen (Tekniske skoler og husholdningsskoler med køkkenassistentuddannelsen) ",
    "documentTypeId": "200",
    "isSagsforlobPeriodValid": false,
    "shortName": "SKR nr 22044 af 02/07/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om kvalifikationskrav til  \r\n\r\n husholdningslærere, der skal undervise i retningsfag ved  \r\n\r\n efg-køkkenassistentuddannelsen </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Tekniske skoler og husholdningsskoler  \r\n\r\n med </P>  \r\n\r\n<P CLASS=TITEL-KOMMENTAR ALIGN=CENTER>køkkenassistentuddannelsen) </P>  \r\n\r\n<P>Forsøgsrådet for de erhvervsfaglige grunduddannelser godkendte i december  \r\n\r\n 1974 publikation nr. 7, &#187;Kvalifikationskrav til lærere ved efg&#171;.  \r\n\r\n Forsøgsrådet anbefalede direktoratet at følge disse retningslinier og  \r\n\r\n anmodede samtidig direktoratet om, at materialet blev anvendt som grundlag  \r\n\r\n for udarbejdelse af retningslinier i forbindelse med fremtidige  \r\n\r\n læreransættelser ved skoler med efg-undervisning. </P>  \r\n\r\n<P>I skrivelse af 15. juni 1981 anmodede direktoratet skolerne med  \r\n\r\n efg-køkkenassistentuddannelsen om at indsende oplysningsskemaer vedrørende  \r\n\r\n lærere, der allerede varetog undervisningen i retningsfag ved uddannelsen,  \r\n\r\n men hvis kvalifikationer endnu ikke var godkendt. </P>  \r\n\r\n<P>De generelle lærerkvalifikationskrav som beskrevet i ovennævnte  \r\n\r\n publikation om: </P>  \r\n\r\n<P CLASS=PUNKT> <B>1.</B> en i forhold til efg-køkkenassistentuddannelsen  \r\n\r\n relevant faglig uddannelse plus </P>  \r\n\r\n<P CLASS=PUNKT> <B>2.</B> en supplerende faglig videreuddannelse </P>  \r\n\r\n<P>opfyldes, når man har gennemført uddannelsen til husholdningslærer.  \r\n\r\n Pædagogisk uddannelse: </P>  \r\n\r\n<P>Husholdningslæreruddannelsen har et pædagogisk indhold, der opfylder  \r\n\r\n kravene til pædagogisk uddannelse for lærere ved efg-undervisningen. </P>  \r\n\r\n<P>Erhvervslivserfaring: </P>  \r\n\r\n<P>Ifølge de generelle retningslinier er kravet, at en lærer før ansættelse  \r\n\r\n skal have mindst 5 års relevant erhvervslivserfaring. </P>  \r\n\r\n<P>Baggrunden for kravet herom er efg-uddannelsernes tætte relationer til  \r\n\r\n arbejdsmarkedet. Underviserne forudsættes således at have kendskab til  \r\n\r\n elevernes og de færdiguddannedes arbejdsforhold erhvervet gennem praktisk  \r\n\r\n erhvervsarbejde. </P>  \r\n\r\n<P>Efter forhandlinger med Husholdningslærerforeningen og Foreningen af  \r\n\r\n Husholdningsskoler har direktoratet nedsat kravet om, at en husholdningslærer  \r\n\r\n før ansættelse skal have mindst 2 a 3 års relevant erhvervslivserfaring.  \r\n\r\n Erfaringen kan indhentes før, under og efter endt uddannelse til  \r\n\r\n husholdningslærer, dog således at hovedparten er indhentet efter endt  \r\n\r\n uddannelse, og at en rimelig del er af længere varighed. </P>  \r\n\r\n<P>Der er yderligere efter forhandling med de nævnte organisationer  \r\n\r\n udarbejdet følgende vejledning om relevante arbejdsområder, der kan danne  \r\n\r\n baggrund for ansættelse som retningsfaglærer ved efg-  \r\n\r\n køkkenassistentuddannelsen: </P>  \r\n\r\n<P>En husholdningslærer kan have indhentet erhvervslivserfaring ved  \r\n\r\n beskæftigelse med </P>  \r\n\r\n<P CLASS=PUNKT> <B>1.</B> Praktisk kosttilberedning. </P>  \r\n\r\n<P CLASS=PUNKT> <B>2.</B> Vejledning/undervisning i relation til kostområdet.  \r\n\r\n</P>  \r\n\r\n<P CLASS=PUNKT> <B>3.</B> Praktisk rengøring. </P>  \r\n\r\n<P CLASS=PUNKT> <B>4.</B> Vejledning/undervisning i relation til rengøring,  \r\n\r\n hygiejne og tekniske hjælpemidler. </P>  \r\n\r\n<P CLASS=PUNKT> <B>5.</B> Kontrollerende, opsøgende, vejledende og  \r\n\r\n undervisende virksomhed samt praktisk arbejde inden for levnedsmiddelområdet.  \r\n\r\n</P>  \r\n\r\n<P CLASS=PUNKT> <B>6.</B> Produktionsudviklingsarbejde, der har relation til  \r\n\r\n køkkenassistenters arbejdsområde. </P>  \r\n\r\n<P>Erfaringerne kan være indhentet indenfor et af de nævnte arbejdsområder  \r\n\r\n eller være sammensat af flere af arbejdsområderne. </P>  \r\n\r\n<P>I de 2-3 år kan dog ikke medregnes offentlig ansættelse med beskæftigelse  \r\n\r\n ved undervisning og ved forsvaret, med mindre beskæftigelsen her har forudsat  \r\n\r\n en faglig uddannelse. Beskæftigelse i selvstændigt erhverv kan sidestilles  \r\n\r\n med et ansættelsesforhold. </P>  \r\n\r\n<P>Skolerne anmodes om ved fremtidig ansættelse af husholdningslærere som  \r\n\r\n faglærere ved retningsfagsundervisningen i efg-køkkenassistentuddannelsen at  \r\n\r\n følge ovennævnte retningslinier. </P>  \r\n\r\n<P>I denne forbindelse skal det bemærkes, at det er skolernes ansvar, at  \r\n\r\n samtlige undervisere ved efg-køkkenassistentuddannelsen opfylder ovennævnte  \r\n\r\n kvalifikationskrav. </P>  \r\n\r\n<P>P.d.v. </P>  \r\n\r\n<P>Peter Gr&uuml;nbaum </P>  \r\n\r\n<P>uddannelseskonsulent </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19822204454"
        },
        {
            "displayName": "Entydig dokumentidentifikation",
            "displayValue": "CM035202"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/09/1999"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22044"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "02/07/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Erhvervsuddannelserne"
        },
        {
            "displayName": "Ressortministeriets journalnummer",
            "displayValue": "50-15-31-37/80"
        },
        {
            "displayName": "Stikord",
            "displayValue": "V-549"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}