{
    "id": 163919,
    "title": "Cirkulære om kontrol ved import af ikke-animalske fødevarer med særlige restriktioner",
    "documentTypeId": "150",
    "isSagsforlobPeriodValid": true,
    "shortName": "CIR nr 9401 af 18/06/2014",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Afs1\">Afsnit I</a>\r\n      </td>\r\n      <td class=\"IndholdsfortegnelseTekst\">Omfang og definitioner</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Omfang</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Definitioner</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Afs2\">Afsnit II</a>\r\n      </td>\r\n      <td class=\"IndholdsfortegnelseTekst\">Generelt</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Forhåndsanmeldelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Kontrol</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Dokumentation af kontrollen</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Manglende overholdelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap7\">Kapitel 7</a>\r\n      </td>\r\n      <td class=\"IndholdsfortegnelseTekst\">Indberetning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Afs3\">Afsnit III</a>\r\n      </td>\r\n      <td class=\"IndholdsfortegnelseTekst\">Særlige regler for enkelte af restriktionerne</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap8\">Kapitel 8</a>\r\n      </td>\r\n      <td class=\"IndholdsfortegnelseTekst\">Særligt for fødevarer omfattet af forordning (EF) nr. 669/2009 (Mere intensiv offentlig kontrol) - Videreforsendelse i afventning af analyseresultat</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap9\">Kapitel 9</a>\r\n      </td>\r\n      <td class=\"IndholdsfortegnelseTekst\">Særligt for fødevarer omfattet af forordning (EF) nr. 669/2009 (Mere intensiv offentlig kontrol) - Manglende overholdelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap10\">Kapitel 10</a>\r\n      </td>\r\n      <td class=\"IndholdsfortegnelseTekst\">Særligt for fødevarer omfattet af forordning (EF) nr. 1152/2009 (Aflatoksin) - Manglende overholdelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap11\">Kapitel 11</a>\r\n      </td>\r\n      <td class=\"IndholdsfortegnelseTekst\">Særligt for fødevarer omfattet af gennemførelsesafgørelse 2011/884/EU (GMO-ris fra Kina) - Videreforsendelse i afventning af analyseresultat</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap12\">Kapitel 12</a>\r\n      </td>\r\n      <td class=\"IndholdsfortegnelseTekst\">Særligt for fødevarer omfattet af gennemførelsesafgørelse 2011/884/EU (GMO-ris fra Kina) - Opsplitning af partiet</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap13\">Kapitel 13</a>\r\n      </td>\r\n      <td class=\"IndholdsfortegnelseTekst\">Særligt for fødevarer omfattet af gennemførelsesafgørelse 2011/884/EU (GMO-ris fra Kina) - Manglende overholdelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap14\">Kapitel 14</a>\r\n      </td>\r\n      <td class=\"IndholdsfortegnelseTekst\">Særligt for fødevarer omfattet af gennemførelsesforordning (EU) nr. 322/2014 (Fukushima ) - Manglende overholdelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Afs4\">Afsnit IV</a>\r\n      </td>\r\n      <td class=\"IndholdsfortegnelseTekst\">Ikrafttrædelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap15\">Kapitel 15</a>\r\n      </td>\r\n      <td class=\"IndholdsfortegnelseTekst\">Ikrafttrædelse</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Cirkulære om kontrol ved import af ikke-animalske fødevarer med særlige restriktioner <a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n<p class=\"UnderTitel2\">(Til kontrollen)</p>\r\n<p class=\"Indledning2\">I henhold til bekendtgørelse om indførsel af fødevarer med særlige restriktioner og om straffebestemmelser for overtrædelse af diverse EU-retsakter (fødevarerestriktionsbekendtgørelsen) skal visse ikke-animalske fødevarer fra tredjelande underkastes særlig kontrol til sikring af, at fødevarerne opfylder EU-lovgivningen inden de frigives.</p>\r\n<p class=\"Afsnit\" id=\"A1\">\r\n   <span id=\"Afs1\">Afsnit I</span>\r\n</p>\r\n<p class=\"AfsnitOverskrift\">Omfang og definitioner</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Omfang</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Cirkulæret omfatter Fødevarestyrelsens kontrol af ikke-animalske fødevarer, som anført i afsnit IV i bekendtgørelse om indførsel af fødevarer med særlige restriktioner og om straffebestemmelser for overtrædelse af diverse EU-retsakter (Fødevarerestriktionsbekendtgørelsen).</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> I henhold til</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num1\">1)</span> forordning (EF) nr. 733/2008 og forordning (EF) nr. 1635/2006 skal svampe til konsum med oprindelse i visse tredjelande underkastes kontrol for tilstedeværelse af radioaktivt cæsium (Tjernobyl),</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num2\">2)</span> forordning (EF) nr. 669/2009 skal visse ikke-animalske fødevarer, jf. forordningens bilag I, fra tredjelande underkastes en mere intensiv offentlig kontrol,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num3\">3)</span> forordning (EF) nr. 1135/2009 skal ammoniumbicarbonat og ikke-animalske fødevarer fra Kina, med indhold af soja eller sojaprodukter, underkastes kontrol for indhold af melamin,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num4\">4)</span> forordning (EF) nr. 1151/2009 skal solsikkeolie fra Ukraine underkastes kontrol for indhold af mineralsk olie,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num5\">5)</span> forordning (EF) nr. 1152/2009 skal visse ikke-animalske fødevarer fra tredjelande underkastes kontrol for indhold af aflatoksin,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num6\">6)</span> forordning (EF) nr. 258/2010 skal guargummi fra Indien underkastes kontrol for indhold af pentachlorphenol,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num7\">7)</span> afgørelse 2011/884/EU skal ris og risprodukter fra Kina underkastes kontrol for indhold af ikke tilladte genetisk modificerede organismer,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num8\">8)</span> forordning (EU) Nr. 91/2013 skal jordnødder fra Ghana og Indien, okra og karryblade fra Indien og vandmelonfrø fra Nigeria kontrolleres for tilstedeværelse af aflatoxin og pesticider, og</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num9\">9)</span> forordning (EU) nr. 322/2014 skal visse ikke-animalske fødevarer fra Japan kontrolleres for tilstedeværelse af radioaktivt cæsium.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Definitioner</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2. </span> I dette cirkulære gælder definitionerne i Fødevarerestriktionsbekendtgørelsens § 4 med de naturlige begrænsninger, der følger af, at restriktionsbekendtgørelsen også gælder andet end ikke-animalske fødevarer<span class=\"Bold\">.</span></p>\r\n<p class=\"Afsnit\" id=\"A2\">\r\n   <span id=\"Afs2\">Afsnit II</span>\r\n</p>\r\n<p class=\"AfsnitOverskrift\">Generelt</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Forhåndsanmeldelse</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Fødevarekontrolenheden kan modtage forhåndsanmeldelser elektronisk, men fødevarekontrolenheden skal for produkter under forordning (EF) nr. 669/2009, forordning (EF) 1152/2009, forordning (EU) nr. 91/2013 og afgørelse 2011/884/EU, have det originale CED til rådighed i forbindelse med kontrollen. Ligeledes skal fødevarekontrolenheden for produkter under forordning (EU) nr. 322/2014 have den ledsagende erklæring til rådighed i forbindelse med kontrollen.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Kontrol</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> En skematisk oversigt over kravene til forhåndsanmeldelse, udpeget indgangssted, ledsagedokumenter og indberetning for hver importrestriktion findes på følgende link: » http://fvst-intranet/Fagligt/Sider/Saerlige_forhold%20ved_restriktioner_for_ikke-animalske_foedevarer.aspx «.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2</span> . En liste over underskriftberettigede myndigheder i andre lande findes på følgende link: »M:\\Faelles\\Intranettet\\Faglige vaerktoejer\\Import, eksport\\Koordinering af importprøver«.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Lister over officielle kontrolmyndigheder i andre samhandelslande findes på følgende EU-hjemmeside: »http://ec.europa.eu/food/food/controls/increased_checks/national_links_en.htm«.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Et parti må ikke opdeles før fødevarekontrolenheden har gennemført kontrollen, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> I de tilfælde hvor en del af et parti er blevet transportskadet, kan fødevarekontrolenheden bedømme og træffe afgørelse om den transportskadede del af partiet og den resterende del af partiet hver for sig. Det oprindelige parti betragtes herefter som to partier. I det tilfælde kræves et selvstændigt CED og eventuelle ledsagedokumenter til hvert af de to partier.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Dokumentkontrollen omfatter kontrol af alle dokumenter, som ledsager partiet, f.eks. CED, analyserapport, sundhedscertifikat, erklæring eller handelsdokument.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> I det omfang der er krav om originale dokumenter i EU lovgivningen, skal Fødevarekontrolenhedens dokumentkontrol foretages af de originale dokumenter.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Når EU-lovgivningen foreskriver, at et parti skal være ledsaget af en erklæring, et særligt sundhedscertifikat og/eller en analyserapport, skal fødevarekontrolenheden kontrollere</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk3_Num1\">1)</span> at disse dokumenter er udformet og udfyldt i overensstemmelse med modellen i den respektive EU-lovgivning, og</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk3_Num2\">2)</span> at dokumenterne er underskrevet og stemplet af den kompetente myndighed i oprindelsestredjelandet, hvis der er krav om det i EU’s restriktionslovgivning.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> Fødevarekontrolenheden må kun frigive et parti efter dokumentkontrollen, hvis partiet er ankommet til Danmark. For partier, der ankommer med fly, må fødevarekontrolenheden dog afslutte dokumentkontrollen efter flyets afgang fra tredjelandet, eller når der er udstedt et »air way bill« for partiet med destination Danmark.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Når der skal foretages identitetskontrol, skal fødevarekontrolenheden kontrollere, om der er overensstemmelse mellem partiet og ledsagedokumenterne.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Fødevarekontrolenhedernes udvælgelse af partier til fysisk kontrol skal ske i henhold til skemaerne på følgende link: »M:\\Faelles\\Intranettet\\Faglige vaerktoejer\\Import, eksport\\Koordinering af importprøver«.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2</span> . Alle partier omfattet af cirkulæret skal skrives ind i prøveudtagningsskemaerne, jf. stk. 1.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Ved udtagning af prøver til kontrol, herunder laboratorieanalyser, skal fødevarekontrolenheden udfylde en prøveudtagningsskabelon i LIMS efter den relevante projektbeskrivelse. Fødevarekontrolenheden skal udlevere kvittering for prøveudtagning til importøren, eventuelt via den ansvarlige for kontrolstedet jf. kontrolvejledningen.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> Fødevarekontrolenheden skal tydeligt mærke udtagne prøver, herunder referenceprøver, så sporbarheden sikres.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Fødevarekontrolenheden skal genlukke al emballage, der har været åbnet i forbindelse med kontrollen, og tydeligt mærke emballagen, så det fremgår, at den har været åbnet af Fødevarestyrelsen.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Fødevarekontrolenheden skal sikre, at partier, der ikke er endeligt toldbehandlet, kun oplagres i virksomheder, der enten er godkendt af SKAT som toldoplag eller har lignende toldgodkendelse til håndtering og oplagring af ikke-toldbehandlede fødevarer.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Dokumentation af kontrollen</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Fødevarekontrolenheden skal for hvert parti dokumentere den foretagne kontrol.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Den dokumentation som Fødevarestyrelsen beholder, skal for hvert parti bestå af mindst følgende:</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num1\">1)</span> En kopi af CEDet</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num2\">2)</span> Originale erklæringer og andre påkrævede dokumenter, så som sundhedscertifikat, analyserapport o.l.</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk2_Num3\">3)</span> Resultaterne af den gennemførte kontrol, herunder originalt laboratorieanalysebevis.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Der skal ikke udarbejdes kontrolrapport for kontrol omfattet af dette cirkulære, medmindre der konstateres uregelmæssigheder i forbindelse med kontrollen.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Manglende overholdelse</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Fødevarekontrolenheden skal tilbageholde et parti, hvis</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num1\">1)</span> den offentlige kontrol har afsløret, at partiet ikke overholder reglerne,</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num2\">2)</span> partiet er toldbehandlet og overgået til fri omsætning, uden at partiet er forhåndsanmeldt, eller</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num3\">3)</span> partiet på anden vis ikke forevises til offentlig kontrol.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Fødevarekontrolenheden skal give importøren påbud om, at</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk2_Num1\">1)</span> partiet returneres inden en fastsat tidsfrist,</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk2_Num2\">2)</span> partiet underkastes særlig behandling inden for en fastsat tidsfrist, jf. stk. 3 eller</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk2_Num3\">3)</span> partiet destrueres inden for en fastsat tidsfrist.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Særlig behandling, jf. § 12, stk. 2, nr. 2, kan omfatte:</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk3_Num1\">1)</span> behandling eller forarbejdning, hvorved partiet bringes i overensstemmelse med fællesskabslovgivningen eller med kravene i et tredjeland, som partiet afsendes til igen, herunder evt. dekontaminering, men ikke fortynding, eller</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk3_Num2\">2)</span> andre relevante former for forarbejdning til andre formål end foder eller menneskeføde, f.eks. til industrielt formål.</p>\r\n<p class=\"Stk2\">\r\n   <span class=\"StkNr\" id=\"Par12_Stk4\">Stk. 4.</span> Fødevarekontrolenheden sikrer, at den særlige behandling udføres i virksomheder under fødevarekontrolenhedens eller en anden kompetent myndigheds kontrol.</p>\r\n<p class=\"Stk2\">\r\n   <span class=\"StkNr\" id=\"Par12_Stk5\">Stk. 5.</span> Hvis det i stk. 1 nævnte parti er nået ud i senere omsætningsled, påbyder Fødevarekontrolenheden importøren at trække fødevarerne tilbage, hvorefter Fødevarekontrolenheden tilbageholder disse.</p>\r\n<p class=\"Stk2\">\r\n   <span class=\"StkNr\" id=\"Par12_Stk6\">Stk. 6.</span> Fødevarekontrolenheden fastsætter de nærmere vilkår for returnering, særlig behandling eller destruktion, herunder den dokumentation, som importøren skal fremlægge.</p>\r\n<p class=\"Stk2\">\r\n   <span class=\"StkNr\" id=\"Par12_Stk7\">Stk. 7.</span> Returnering skal ske i overensstemmelse med bestemmelserne i artikel 21 i forordning (EF) nr. 882/2004 (Kontrolforordningen).</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Fødevarekontrolenheden skal straks underrette SKAT</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num1\">1)</span> når partier afvises som ulovlige til import,</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num2\">2)</span> når returnering, særlig behandling eller destruktion er effektueret,</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num3\">3)</span> når fødevarekontrolenheden fremsender en modtaget klage over fødevarekontrolenhedens afgørelse til Fødevareministeriets Klagecenter, og</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num4\">4)</span> når fødevarekontrolenheden modtager afgørelsen fra Fødevareministeriets Klagecenter.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Underretningen skal ske til den afdeling af SKAT, der er ansvarlig for toldbehandlingen af partiet.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Fødevarekontrolenheden skal tydeligt mærke partier tilbageholdt efter § 12.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Fødevarekontrolenheden skal sikre, at de tilbageholdte partier oplagres fysisk adskilt fra andre fødevarer. Et tilbageholdt parti skal være under fødevarekontrolenhedens kontrol, indtil fødevarekontrolenheden frigiver partiet eller træffer afgørelse i overensstemmelse med § 12, stk. 2.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Indberetning</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Når fødevarekontrolenheden konstaterer, at et parti ikke-animalske fødevarer indebærer en direkte eller indirekte risiko for folkesundheden, skal fødevarekontrolenheden straks udarbejde en Rapid Alert notifikation.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Fødevarekontrolenheden skal kontakte Fødevareberedskabsenheden, inden en Rapid Alert notifikation afsendes.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Fødevarekontrolenheden skal for hvert kvartal kvalitetssikre de indtastede data i de fælles prøveudtagningsskemaer på M-drevet. Kvalitetssikringen skal være gennemført henholdsvis senest den 10. januar, den 10. april, den 10. juli, og den 10. oktober i et givent år. I kvartalsindberetningen til International Handel skal fødevarekontrolenheden bekræfte, at kvalitetssikringen er gennemført.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Kravene til indberetning for hver importrestriktion findes på følgende link: »http://fvst-intranet/Fagligt/Sider/Indberetning-af-ikke-animalske-fødevarer-under-restriktion-eller-intensiveret-kontrol.aspx«.</p>\r\n<p class=\"Stk2\">\r\n   <span class=\"StkNr\" id=\"Par16_Stk3\">Stk. 3.</span> Ulovlige partier skal også indberettes via prøveudtagningsskemaerne.</p>\r\n<p class=\"Afsnit\" id=\"A3\">\r\n   <span id=\"Afs3\">Afsnit III</span>\r\n</p>\r\n<p class=\"AfsnitOverskrift\">Særlige regler for enkelte af restriktionerne</p>\r\n<p class=\"Kapitel\" id=\"K8\">\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Særligt for fødevarer omfattet af forordning (EF) nr. 669/2009 (Mere intensiv offentlig kontrol) - Videreforsendelse i afventning af analyseresultat</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Fødevarekontrolenheden kan tillade, at et parti, hvoraf der er udtaget prøver til laboratorieanalyse, videresendes til modtagevirksomheden i afventning af analyseresultatet, jf. artikel 8, stk. 2, tredje afsnit, i forordning (EF) nr. 669/2009. Fødevarekontrolenheden skal inden videresendelse sikre sig, at modtagevirksomheden enten er godkendt af SKAT som toldoplag eller har lignende toldgodkendelse til håndtering og oplagring af ikke-toldbehandlede fødevarer.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Den i stk. 1 nævnte videresendelse skal ske i transportmidler eller beholdere, der er forseglet af den myndighed, som har foretaget prøveudtagningen. Forseglingen må kun brydes af tilsynsmyndigheden på modtagevirksomheden.</p>\r\n<p class=\"Stk2\">\r\n   <span class=\"StkNr\" id=\"Par17_Stk3\">Stk. 3.</span> Stk. 1 og 2 gælder også for partier, der er kontrolleret i Danmark, og som videresendes til et andet EU-land i afventning af analyseresultatet. Der skal i dette tilfælde gives besked til kontrolmyndigheden i modtagelandet om, at partiet er på vej.</p>\r\n<p class=\"Kapitel\" id=\"K9\">\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Særligt for fødevarer omfattet af forordning (EF) nr. 669/2009 (Mere intensiv offentlig kontrol) - Manglende overholdelse</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Fødevarekontrolenheden skal påbyde et parti returneret eller destrueret, hvis partiet ikke forevises til fødevarekontrolenhedens kontrol.</p>\r\n<p class=\"Kapitel\" id=\"K10\">\r\n   <span id=\"Kap10\">Kapitel 10</span>\r\n</p>\r\n<p class=\"KapitelOverskrift2\">Særligt for fødevarer omfattet af forordning (EF) nr. 1152/2009 (Aflatoksin) - Manglende overholdelse</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Fødevarekontrolenheden skal påbyde et parti returneret til oprindelseslandet eller destrueret, hvis partiet ikke ledsages af resultater af prøveudtagning og analyse samt sundhedscertifikat.</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> For partier der ikke er forevist til kontrol, men er ledsaget af de krævede certifikater og analyserapporter, kan den særlige behandling nævnt i § 12, stk. 2, nr. 2, f.eks. bestå i analyse af partiet efter tilbagetrækningen.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> I de i stk. 1 nævnte tilfælde skal fødevarekontrolenheden foretage prøveudtagning og analyse af partiet.</p>\r\n<p class=\"Stk2\">\r\n   <span class=\"StkNr\" id=\"Par20_Stk3\">Stk. 3.</span> Partiet frigives, hvis analysen viser, at partiet overholder grænseværdierne.</p>\r\n<p class=\"Stk2\">\r\n   <span class=\"StkNr\" id=\"Par20_Stk4\">Stk. 4.</span> Partiet skal frigives ved en afgørelse, f.eks. i en kontrolrapport.</p>\r\n<p class=\"Stk2\">\r\n   <span class=\"StkNr\" id=\"Par20_Stk5\">Stk. 5.</span> Kontrol efter stk. 1-4 er at betragte som opfølgende kontrol, og den ansvarlige for partiet skal derfor afholde omkostningerne ved kontrollen efter gældende regler herom.</p>\r\n<p class=\"Kapitel\" id=\"K11\">\r\n   <span id=\"Kap11\">Kapitel 11</span>\r\n</p>\r\n<p class=\"KapitelOverskrift2\">Særligt for fødevarer omfattet af gennemførelsesafgørelse 2011/884/EU (GMO-ris fra Kina) - Videreforsendelse i afventning af analyseresultat</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Fødevarekontrolenheden kan tillade, at et parti, hvoraf der er udtaget prøver til laboratorieanalyse, videresendes til modtagevirksomheden i afventning af analyseresultatet, jf. artikel 5, stk. 4, i afgørelse 2011/884/EU. Fødevarekontrolenheden skal inden videresendelse sikre sig, at modtagevirksomheden enten er godkendt af SKAT som toldoplag eller har lignende toldgodkendelse til håndtering og oplagring af ikke-toldbehandlede fødevarer.</p>\r\n<p class=\"Stk2\">\r\n   <span class=\"StkNr\" id=\"Par21_Stk2\">Stk. 2.</span> Den i stk. 1 nævnte videresendelse skal ske i transportmidler eller beholdere, der er forseglet af den myndighed, som har foretaget prøveudtagningen. Forseglingen må kun brydes af tilsynsmyndigheden på modtagevirksomheden.</p>\r\n<p class=\"Stk2\">\r\n   <span class=\"StkNr\" id=\"Par21_Stk3\">Stk. 3.</span> Stk. 1 og 2 gælder også for partier, der er kontrolleret i Danmark, og som videresendes til et andet EU-land i afventning af analyseresultatet. Der skal i dette tilfælde gives besked til kontrolmyndigheden i modtagelandet om, at partiet er på vej.</p>\r\n<p class=\"Kapitel\" id=\"K12\">\r\n   <span id=\"Kap12\">Kapitel 12</span>\r\n</p>\r\n<p class=\"KapitelOverskrift2\">Særligt for fødevarer omfattet af gennemførelsesafgørelse 2011/884/EU (GMO-ris fra Kina) - Opsplitning af partiet</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22.</span> Kravet i artikel 7 i gennemførelsesafgørelse 2011/884/EU, om at attesterede kopier af sundhedscertifikat og analyserapport skal følge de enkelte dele af et opdelt parti, gælder kun til og med en gros-leddet.</p>\r\n<p class=\"Kapitel\" id=\"K13\">\r\n   <span id=\"Kap13\">Kapitel 13</span>\r\n</p>\r\n<p class=\"KapitelOverskrift2\">Særligt for fødevarer omfattet af gennemførelsesafgørelse 2011/884/EU (GMO-ris fra Kina) - Manglende overholdelse</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23_Stk1\">§ 23. </span> Fødevarekontrolenheden skal påbyde et parti returneret til oprindelseslandet eller destrueret, hvis partiet ikke ledsages af analyserapport og sundhedscertifikat.</p>\r\n<p class=\"Stk2\">\r\n   <span class=\"StkNr\" id=\"Par23_Stk2\">Stk. 2.</span> Stk. 1 gælder ikke for partier, der ledsages af en erklæring fra den ansvarlige for partiet, hvoraf det fremgår, at partiet ikke indeholder, består af eller er fremstillet af ris.</p>\r\n<p class=\"Paragraf\" id=\"P24\">\r\n   <span class=\"ParagrafNr\" id=\"Par24_Stk1\">§ 24.</span> For partier, der ikke er forevist til kontrol, men er ledsaget af de krævede certifikater og analyserapporter, kan den særlige behandling nævnt i § 12, stk. 2, nr. 2, f.eks. bestå i analyse af partiet efter tilbagetrækningen.</p>\r\n<p class=\"Stk2\">\r\n   <span class=\"StkNr\" id=\"Par24_Stk2\">Stk. 2.</span> I de i stk. 1 nævnte tilfælde skal fødevarekontrolenheden foretage prøveudtagning og analyse af partiet.</p>\r\n<p class=\"Stk2\">\r\n   <span class=\"StkNr\" id=\"Par24_Stk3\">Stk. 3.</span> Partiet frigives, hvis analysen viser, at partiet overholder grænseværdierne.</p>\r\n<p class=\"Stk2\">\r\n   <span class=\"StkNr\" id=\"Par24_Stk4\">Stk. 4.</span> Partiet skal frigives ved en afgørelse, f.eks. i en kontrolrapport.</p>\r\n<p class=\"Stk2\">\r\n   <span class=\"StkNr\" id=\"Par24_Stk5\">Stk. 5.</span> Kontrol efter stk. 1-4 er at betragte som opfølgende kontrol, og den ansvarlige for partiet skal derfor afholde omkostningerne ved kontrollen efter gældende regler herom.</p>\r\n<p class=\"Kapitel\" id=\"K14\">\r\n   <span id=\"Kap14\">Kapitel 14</span>\r\n</p>\r\n<p class=\"KapitelOverskrift2\">Særligt for fødevarer omfattet af gennemførelsesforordning (EU) nr. 322/2014 (Fukushima ) - Manglende overholdelse</p>\r\n<p class=\"Paragraf\" id=\"P25\">\r\n   <span class=\"ParagrafNr\" id=\"Par25_Stk1\">§ 25.</span> Fødevarekontrolenheden skal påbyde et parti returneret eller destrueret, hvis partiet ikke ledsages af de i artikel 5 og 6 til forordning (EU) nr. 322/2014 omhandlede dokumenter, jf. dog stk. 2, eller hvis partiet ikke overholder maksimalgrænseværdierne fastsat i bilag II til gennemførelsesforordning (EU) nr. 322/2014.</p>\r\n<p class=\"Stk2\">\r\n   <span class=\"StkNr\" id=\"Par25_Stk2\">Stk. 2.</span> Fødevarekontrolenheden kan dog give den ansvarlige for partiet mulighed for at fremskaffe manglende dokumenter inden for en fastsat tidsfrist.</p>\r\n<p class=\"Afsnit\" id=\"A4\">\r\n   <span id=\"Afs4\">Afsnit IV</span>\r\n</p>\r\n<p class=\"AfsnitOverskrift\">Ikrafttrædelse</p>\r\n<p class=\"Kapitel\" id=\"K15\">\r\n   <span id=\"Kap15\">Kapitel 15</span>\r\n</p>\r\n<p class=\"KapitelOverskrift2\">Ikrafttrædelse</p>\r\n<p class=\"Paragraf\" id=\"P26\">\r\n   <span class=\"ParagrafNr\" id=\"Par26_Stk1\">§ 26.</span> Cirkulæret træder i kraft den 20. juni 2014.</p>\r\n<p class=\"Stk2\">\r\n   <span class=\"StkNr\" id=\"Par26_Stk2\">Stk. 2.</span> Samtidig ophæves cirkulære nr. 9109 af 16. marts 2012 om kontrol ved indførsel af ikke-animalske fødevarer med særlige restriktioner.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 18. juni 2014</p><p class=\"Sign1\" align=\"center\">Troels Vensild</p><p class=\"Sign2\" align=\"right\">/ Jan Thiele</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Dette cirkulære indeholder bestemmelser, som er nødvendige for anvendelsen af Kommissionens forordning (EF) nr. 1635/2006 af 6. november 2006 om gennemførelsesbestemmelser til Rådets forordning (EØF) nr. 737/90 om betingelser for indførsel af landbrugsprodukter med oprindelse i tredjelande som følge af ulykken på kernekraftværket i Tjernobyl, EF-Tidende 2006, nr. L 306, side 3, Rådets forordning (EF) nr. 733/2008 af 15. juli 2008 om betingelser for indførsel af landbrugsprodukter med oprindelse i tredjelande som følge af ulykken på kernekraftværket i Tjernobyl, EF-Tidende 2008, nr. L 201, side 1, Kommissionens forordning (EF) nr. 669/2009 af 24. juli 2009 om gennemførelse af Europa-Parlamentets og Rådets forordning (EF) nr. 882/2004 for så vidt angår en mere intensiv offentlig kontrol af visse foderstoffer og fødevarer af ikke-animalsk oprindelse og om ændring af beslutning 2006/504/EF, EU-Tidende L 194, side 11–21, senest ændret ved Kommissionens gennemførelsesforordning (EU) nr. 1277/2011 af 8. december 2011, EU-Tidende L 327 af 9.12.2011, side 42-48, Kommissionens forordning (EF) nr. 1135/2009 af 25. november 2009 om særlige importbetingelser for visse produkter, der har oprindelse i eller er afsendt fra Kina, og om ophævelse af beslutning 2008/798/EF, EU-Tidende L 311, side 3–5, Kommissionens forordning (EF) nr. 1151/2009 af 27. november 2009 om fastsættelse af særlige betingelser for import af solsikkeolie med oprindelse i eller afsendt fra Ukraine på grund af risiko for forurening med mineralsk olie og om ophævelse af beslutning 2008/433/EF, EU-Tidende L 313, side 36–39, Kommissionens forordning (EF) nr. 1152/2009 af 27. november 2009 om indførelse af særlige betingelser for import af visse fødevarer fra visse tredjelande som følge af risiko for aflatoksinforurening og om ophævelse af beslutning 2006/504/EF, EU-Tidende L 313, side 40–49, Kommissionens forordning (EU) nr. 258/2010 af 25. marts 2010 om særlige betingelser vedrørende import af guargummi med oprindelse i eller afsendt fra Indien som følge af risikoen for forurening med pentachlorphenol og dioxiner og om omhævelse af beslutning 2008/352/EF, EUT L 80 af 26.3.2010, s. 28–31, Kommissionens gennemførelsesafgørelse 2011/884/EU af 22. december 2011 om beredskabsforanstaltninger vedrørende ikke tilladt genetisk modificeret ris i risprodukter med oprindelse i Kina og om ophævelse af beslutning 2008/289/EF, EU-Tidende 2011, nr. L 343, side 140, Kommissionens gennemførelsesforordning (EU) nr. 91/2013 af 31. januar 2013 om særlige betingelser for import af jordnødder fra Ghana og Indien, okra og karryblade fra Indien og vandmelonfrø fra Nigeria og om ændring af Kommissionens forordning (EF) nr. 669/2009 og (EF) nr. 1152/2009, EU-Tidende L 33, s. 2–10 og Kommissionens gennemførelsesforordning (EU) nr. 322/2014 af 28. marts 2014 om særlige importbetingelser for foder og fødevarer, der har oprindelse i eller er afsendt fra Japan efter ulykken på atomkraftværket i Fukushima, EU-Tidende 2014, nr. L 95, side 1–11.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/06/2014"
        },
        {
            "displayName": "Accession",
            "displayValue": "C20140940109"
        },
        {
            "displayName": "Entydig dokumentidentifikation",
            "displayValue": "AH005263"
        },
        {
            "displayName": "Dato for førstegangsindlæggelse",
            "displayValue": "19/06/2014"
        },
        {
            "displayName": "Dato for indlæggelse",
            "displayValue": "19/06/2014"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9401"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "18/06/2014"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.<br />Fødevarestyrelsen, j.nr. 2014-30-32-00006"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}