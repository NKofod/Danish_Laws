{
    "id": 179477,
    "title": "Forslag til folketingsbeslutning om genopbygning og humanitær hjælp til Kobane og andre ødelagte områder i Syrien",
    "documentTypeId": "480",
    "isSagsforlobPeriodValid": true,
    "shortName": "2015/1 BSF 158",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 1. april 2016 af Nikolaj Villumsen (EL), Eva Flyvholm (EL), Christian Juhl (EL), Søren Søndergaard (EL), René Gade (ALT) og Rasmus Nordqvist (ALT)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om genopbygning og humanitær hjælp til Kobane og andre ødelagte områder i Syrien</p>\r\n<p class=\"Tekst1Sp\">Folketinget pålægger regeringen at sikre, at Danmark bidrager til genopbygning og humanitærhjælp i Kobane og andre ødelagte områder i Syrien.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Beslutningsforslaget fremsættes på baggrund af det akutte behov for hjælp til genopbygning og humanitær hjælp i de områder af Syrien, der er blevet ødelagt af krigen.</p>\r\n<p class=\"NormalInd\">Krigen i Syrien har stået på i 5 år. Ødelæggelserne er omfattende, og den humanitære situation er katastrofal. FN vurderer, at mere end 250.000 er dræbt og over 1 million såret, mens 6,6 millioner er internt fordrevne og 4,8 millioner er flygtet, og at 13,5 millioner mennesker forsat har behov for humanitær hjælp (»Syrian Arab Republic«, på unocha.org). Store dele af infrastrukturen er ødelagt, herunder halvdelen af alle hospitaler og mere end 7.000 skoler (se. f.eks. »The ruins of Kobane – what one small town says about the destruction of Syria« i Washington Post den 13. november 2015). Samtidig ligger over 2,1 millioner hjem i ruiner, og adgangen til mange områder er forsat forhindret på grund af kampe. Genopbygningen vurderes at kunne komme til at koste over 300 milliarder dollar. 10 gange så meget, som USA brugte til genopbygning i Irak. Ifølge FN's Højkommissariat for Flygtninge (UNHCR) udgør de omfattende ødelæggelser en kæmpe forhindring for tilbagevenden af flygtninge (se »2015 UNHCR country operations profile – Syrian Arab Republic« på unhcr.org).</p>\r\n<p class=\"NormalInd\">Et af de steder, hvor det i dag er muligt at genopbygge området, er Kobane i de kurdiske selvstyreområder i Nordsyrien, der har været udsat for omfattende ødelæggelser. I september 2014 blev Kobane belejret af ISIL, og først efter 4 måneders kampe blev byen og siden de omkringliggende landområder befriet. Under belejringen flygtede mere end 300.000 fra området, herunder allerede internt fordrevne fra andre dele af Syrien, der havde søgt beskyttelse her. Belejringen og kampene ødelagde langt over halvdelen af byen, nogle vurderinger siger op mod 70 pct., herunder vandforsyning, hospitaler og elnet (se f.eks. »Syrian town tries to rise from ashes after ISIS defeat« den 5. maj 2015 på cnn.com).</p>\r\n<p class=\"NormalInd\">Siden befrielsen er mere end 200.000 flygtninge vendt tilbage, og hver uge kommer flere til (»Refusing To Become Refugees And Rejecting Victim Mentality: Kobane’s Mishtanur Camp«, WordPress, den 12. februar 2016). Mange tilbagevendte bor i primitive midlertidige lejre, fordi deres hjem ligger i ruiner. Der er et akut behov for støtte til genopbygning og humanitær hjælp i området.</p>\r\n<p class=\"NormalInd\">Befrielsen af Kobane var en vigtig sejr over ISIL, der for alvor udfordrede ISIL's erobringer. Internationalt gav befrielsen håb om en demokratisk udvikling i området. Genopbygning og gensikringen af området vil slå søm i denne sejr og sikre beskyttelse af civilbefolkningen i området, så endnu flere flygtninge kan vende tilbage.</p>\r\n<p class=\"NormalInd\">I forbindelse med belejringen har ISIL lagt miner, der i dag forhindrer tilbagevenden til og dyrkning af landbrug i flere områder. Danmark yder i dag allerede støtte til minerydningsaktiviteter gennem Folkekirkens Nødhjælp. Et første skridt på vejen mod genopbygning. Det er nu tid til at sikre næste skridt. Adem Uzun fra Kobane Reconstruction Board fremlagde i forbindelse med et besøg i Udenrigsudvalget den 2. september 2015 informationsmateriale om genopbygningen (URU alm. del – bilag 33).</p>\r\n<p class=\"NormalInd\">Merudgifterne til genopbygning og humanitær hjælp kan finansieres ved de sparede udgifter fra ikke at udsende specialstyrker og kampfly. I følge regeringens beslutningsforslag nr. B 108 vurderes disse at koste 220 mio. kr. ved en seks måneders udsendelse. Disse midler kan i stedet overføres til en humanitær fond, der dækker udgifterne ved dette forslag.</p>\r\n<p class=\"NormalInd\">Forslagsstillerne mener, at det er vigtigt, at Danmark støtter genopbygningen af de ødelagte områder i Syrien, herunder Kobane. Danmark og danske organisationer kan bidrage med vigtig knowhow og materialer. Samtidig er det vigtigt, at der kommer humanitær hjælp frem til de ødelagte områder. På denne måde kan Danmark være med til at presse på for en fredelig og demokratisk udvikling i Syrien.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Nikolaj Villumsen </span>(EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om genopbygning og humanitær hjælp til Kobane og andre ødelagte områder i Syrien.</p>\r\n<p class=\"ForslagsNummer\">(Beslutningsforslag nr. B 158)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2015/1 BF 158",
            "stateLabel": "Forkastet",
            "references": [
                {
                    "shortName": "2015/1 BSF 158",
                    "title": "Forslag til folketingsbeslutning om genopbygning og humanitær hjælp til Kobane og andre ødelagte områder i Syrien",
                    "presentationName": "Beslutningsforslag som fremsat",
                    "documentTypeId": 480,
                    "documentId": 179477,
                    "eliUri": "/eli/ft/20151BB00158",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20151/beslutningsforslag/b158/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/04/2016"
        },
        {
            "displayName": "Accession",
            "displayValue": "20151BB00158"
        },
        {
            "displayName": "Entydig dokumentidentifikation",
            "displayValue": "AX018507"
        },
        {
            "displayName": "Dato for førstegangsindlæggelse",
            "displayValue": "02/04/2016"
        },
        {
            "displayName": "Dato for indlæggelse",
            "displayValue": "02/04/2016"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "158"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}