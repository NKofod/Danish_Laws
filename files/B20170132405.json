{
    "id": 194947,
    "title": "Bekendtgørelse om halekupering og kastration af dyr",
    "documentTypeId": "60",
    "isSagsforlobPeriodValid": true,
    "shortName": "BEK nr 1324 af 29/11/2017",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om halekupering og kastration af dyr<a class=\"FodnoteHenvisning\" name=\"Henvisning_id3ed1dedd-ee71-4ed0-9732-0c95b39b065d\" href=\"#id3ed1dedd-ee71-4ed0-9732-0c95b39b065d\">1)</a></p>\r\n<p class=\"Indledning2\">I medfør af § 4 a, § 14, stk. 3 og 4, og § 28, stk. 5 og 7, i dyreværnsloven, jf. lovbekendtgørelse nr. 50 af 11. januar 2017, fastsættes efter bemyndigelse i henhold til § 7, nr. 6, i bekendtgørelse nr. 777 af 19. juni 2017 om Fødevarestyrelsens opgaver og beføjelser:</p>\r\n<p class=\"ParagrafGruppeOverskrift\">\r\n   <span>Halekupering</span>\r\n</p>\r\n<p class=\"Paragraf\" id=\"id7d38f5f2-0ee1-42b0-928d-562f208d85d2\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Dyr må kun halekuperes, hvis det konkret er påkrævet af veterinære hensyn. Dyret skal bedøves, inden kuperingen foretages.</p>\r\n<p class=\"Stk2\">\r\n   <span class=\"StkNr\" id=\"id9318bd06-759c-4f20-83ef-cc98b60a7f20\">Stk. 2.</span> Får og svin må dog herudover halekuperes i overensstemmelse med §§ 3-4.</p>\r\n<p class=\"Stk2\">\r\n   <span class=\"StkNr\" id=\"id5044dde7-e93c-46ec-a7e7-a52f3c824480\">Stk. 3.</span> Hunde må desuden halekuperes i overensstemmelse med bekendtgørelse om halekupering af visse hunderacer, men hunden skal bedøves, inden kuperingen foretages.</p>\r\n<p class=\"Paragraf\" id=\"ida9b73361-8899-455a-ac20-5a213f422bc5\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Halekupering af dyr skal altid foretages af en dyrlæge, medmindre andet følger af § 3, stk. 2, eller § 4, stk. 3.</p>\r\n<p class=\"Paragraf\" id=\"id6052747c-6965-4d5c-b511-3922652c8bd0\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Lam kan halekuperes ved anvendelse af elastrator, hvis det sker inden for dyrets 2.-7. levedøgn. Den tilbageværende halestump skal kunne dække anus og vulva.</p>\r\n<p class=\"Stk2\">\r\n   <span class=\"StkNr\" id=\"id07b10a72-2311-427d-98c6-53703c61f959\">Stk. 2.</span> Halekupering efter stk. 1 kan foretages af producenten uden forudgående bedøvelse af lammet.</p>\r\n<p class=\"Paragraf\" id=\"id36f30c60-c4b8-4002-8d65-07433ad45bc6\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Svin må ikke halekuperes rutinemæssigt.</p>\r\n<p class=\"Stk2\">\r\n   <span class=\"StkNr\" id=\"id00ba01ba-7772-4e4d-97a3-5856e869521f\">Stk. 2.</span> Pattegrise kan halekuperes inden for dyrets 2.-4. levedøgn, hvis der er dokumentation for, at der på bedriften er sket skader på haler som følge af, at kupering ikke er foretaget. Halen skal kuperes mindst muligt, og der må højst kuperes op til halvdelen af den.</p>\r\n<p class=\"Stk2\">\r\n   <span class=\"StkNr\" id=\"iddd1a42c8-627c-4cd1-8307-d01206b48afc\">Stk. 3.</span> Halekupering efter stk. 2 kan foretages uden forudgående bedøvelse af pattegrisen, hvis halekuperingen foretages af en dyrlæge eller en person, der er uddannet heri, og som har erfaring med at halekupere pattegrise med passende midler og under hygiejniske forhold.</p>\r\n<p class=\"Stk2\">\r\n   <span class=\"StkNr\" id=\"idcc0f3384-4958-42c9-852d-f6ba123ff10f\">Stk. 4.</span> Inden halekupering foretages, skal der være forsøgt foranstaltninger for at forhindre halebidning under hensyntagen til miljøet og belægningsgraden. Utilstrækkelige staldforhold eller driftsledelsessystemer skal ændres.</p>\r\n<p class=\"Stk2\">\r\n   <span class=\"StkNr\" id=\"idc499aa2a-6705-49d4-a1d8-ce7e84159d1d\">Stk. 5.</span> Foretages halekupering, jf. § 1, stk. 1, efter pattegrisens 4 første levedøgn, skal dyret gives længerevarende smertebehandling.</p>\r\n<p class=\"ParagrafGruppeOverskrift\">\r\n   <span>Kastration</span>\r\n</p>\r\n<p class=\"Paragraf\" id=\"idd3861a53-35ac-46be-840b-90f41d706966\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Dyr må kun kastreres, hvis dyret er bedøvet, inden kastrationen foretages.</p>\r\n<p class=\"Stk2\">\r\n   <span class=\"StkNr\" id=\"ida0c4129f-4670-4deb-a43b-925be12e9863\">Stk. 2.</span> Svin må dog herudover kastreres i overensstemmelse med § 7.</p>\r\n<p class=\"Paragraf\" id=\"ide6283a4e-7cd7-4bb5-ad44-bd960ac74e73\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Kastration af dyr skal altid foretages af en dyrlæge, medmindre andet følger af § 7, stk. 1, § 7, stk. 2, eller § 8, stk. 1.</p>\r\n<p class=\"Paragraf\" id=\"id5b0056dd-a1cb-4c60-a26a-43a444f372e8\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Kastration af pattegrise kan foretages uden forudgående bedøvelse af pattegrisen, hvis det sker så tidligt som muligt inden for dyrets 2.-7. levedøgn, og hvis dyret gives længerevarende smertebehandling. Kastration må kun foretages af en dyrlæge eller en person, der er uddannet heri, og som har erfaring med at kastrere pattegrise med passende midler og under hygiejniske forhold.</p>\r\n<p class=\"Stk2\">\r\n   <span class=\"StkNr\" id=\"id1e75410b-a55f-45fe-9054-d66bcc5a3d80\">Stk. 2.</span> Kastration af pattegrise med forudgående lokalbedøvelse inden for dyrets 2. –7. levedøgn kan foretages af en person, der er uddannet heri og som har erfaring med at kastrere pattegrise med passende midler og under hygiejniske forhold. Personen skal endvidere opfylde betingelserne for at indgive lægemidler i § 7, stk. 2 og § 9, stk. 4 i bekendtgørelse om dyreejeres anvendelse af lægemidler til dyr samt offentlig kontrol og fødevarevirksomheders egenkontrol med restkoncentrationer. Dyret skal tillige gives længerevarende smertebehandling.</p>\r\n<p class=\"Stk2\">\r\n   <span class=\"StkNr\" id=\"id7f3d644b-0dbb-45b7-a793-8146142b9f9c\">Stk. 3.</span> Kastration ved overrivning af væv må ikke foretages.</p>\r\n<p class=\"Stk2\">\r\n   <span class=\"StkNr\" id=\"id167057c9-8b2b-40d3-8b18-85606bfbb2e7\">Stk. 4.</span> Foretages kastration efter pattegrisens 7 første levedøgn, skal dyret gives længerevarende smertebehandling.</p>\r\n<p class=\"Paragraf\" id=\"ida6ef3298-742a-473f-bdb9-186e6a47eb67\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Kastration af lam og gedekid kan foretages af producenten ved anvendelse af klemning og elastrator i kombination, hvis</p>\r\n<p class=\"Liste1\">\r\n   <span class=\"Liste1Nr\" id=\"ida5733ec4-4313-43d8-8d8b-ee49cd4a645f\">1)</span> det sker inden for dyrets første 4 leveuger, og</p>\r\n<p class=\"Liste1\">\r\n   <span class=\"Liste1Nr\" id=\"id49c182fe-8df2-46eb-9643-b979c158efb6\">2)</span> en dyrlæge forinden kastrationen har lagt en lokalbedøvelse på dyret.</p>\r\n<p class=\"Paragraf\" id=\"id254e9a9b-6c4c-4cc0-8d9d-d9f6b132224f\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Kalve kan kastreres ved anvendelse af en burdizzotang, hvis</p>\r\n<p class=\"Liste1\">\r\n   <span class=\"Liste1Nr\" id=\"id77d21ffb-a001-4594-8599-2fddd4b3e436\">1)</span> det sker inden for dyrets første 4 leveuger,</p>\r\n<p class=\"Liste1\">\r\n   <span class=\"Liste1Nr\" id=\"ide33f39f9-7f4d-4c37-aba7-3d2e2b7757d2\">2)</span> dyrlægen forinden kastrationen har lagt en lokalbedøvelse på dyret, og</p>\r\n<p class=\"Liste1\">\r\n   <span class=\"Liste1Nr\" id=\"id44ac33e7-2e83-4b84-b9be-5dadff4cf2cb\">3)</span> dyret gives længerevarende smertebehandling.</p>\r\n<p class=\"Stk2\">\r\n   <span class=\"StkNr\" id=\"id26225ee4-ad1d-4384-b267-1f44415aafd2\">Stk. 2.</span> Foretages kastration efter kalvens første 4 leveuger, skal det ske kirurgisk, og dyret skal gives længerevarende smertebehandling.</p>\r\n<p class=\"ParagrafGruppeOverskrift\">\r\n   <span>Straf</span>\r\n</p>\r\n<p class=\"Paragraf\" id=\"idf2ea9435-a00e-49fa-ae23-8adb069b01e9\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Overtrædelse af §§ 1-9 straffes med bøde eller fængsel indtil 4 måneder, medmindre højere straf er forskyldt efter den øvrige lovgivning.</p>\r\n<p class=\"Stk2\">\r\n   <span class=\"StkNr\" id=\"idae04425e-d139-4d89-a283-99a98816e4fe\">Stk. 2.</span> Der kan pålægges selskaber mv. (juridiske personer) strafansvar efter reglerne i straffelovens 5. kapitel.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"id62af9278-6169-4145-8184-c26c40a83c67\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Bekendtgørelsen træder i kraft den 1. januar 2018.</p>\r\n<p class=\"Stk2\">\r\n   <span class=\"StkNr\" id=\"idc73387f9-8176-4d11-8a15-c556c2297ba4\">Stk. 2.</span> Bekendtgørelse nr. 1462 af 7. december 2015 om halekupering og kastration af dyr ophæves.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 29. november 2017</p><p class=\"Sign1\" align=\"center\">P.D.V.<br />Per S. Henriksen</p><p class=\"Sign2\" align=\"right\">/ Kirsten Sejlstrup </p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id3ed1dedd-ee71-4ed0-9732-0c95b39b065d\" href=\"#Henvisning_id3ed1dedd-ee71-4ed0-9732-0c95b39b065d\">1)</a> Bekendtgørelsen indeholder bestemmelser, der gennemfører dele af Rådets direktiv 2008/120/EF af 18. december 2008 om fastsættelse af mindstekrav med hensyn til beskyttelse af svin, EF-Tidende 2009, nr. L 47, side 5.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/12/2017"
        },
        {
            "displayName": "Accession",
            "displayValue": "B20170132405"
        },
        {
            "displayName": "Entydig dokumentidentifikation",
            "displayValue": "CK001524"
        },
        {
            "displayName": "Dato for førstegangsindlæggelse",
            "displayValue": "01/12/2017"
        },
        {
            "displayName": "Dato for indlæggelse",
            "displayValue": "01/12/2017"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1324"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "29/11/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />Fødevarestyrelsen, j.nr. 2017-15-31-00340"
        },
        {
            "displayName": "Stikord",
            "displayValue": "halekupering, kastration"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}