{
    "id": 106809,
    "title": "1992 BSF 70   FORSLAG TIL FOLKETINGSBESLUTNING OM FJERNELSE AF KØNS- OG   INVALIDITETSRISIKOBETINGET DISKRIMINATION I PENSIONSORDNINGER ",
    "documentTypeId": "480",
    "isSagsforlobPeriodValid": false,
    "shortName": "1992/1 BSF 70",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 70 </P>  \r\n\r\n<P></P>  \r\n\r\n<P>Forslag til folketingsbeslutning om fjernelse af køns- og  \r\n\r\n invaliditetsrisikobetinget diskrimination i pensionsordninger </P>  \r\n\r\n<P></P>  \r\n\r\n<P>Fremsat af Rahbæk Møller (SF) Aage Frandsen (SF) Gade (SF) Lilli  \r\n\r\n Gyldenkilde (SF) Ebba Strange (SF) </P>  \r\n\r\n<P></P>  \r\n\r\n<P>den 9. marts 1993 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen af fremsætte lovforslag i </P>  \r\n\r\n<P>folketingsåret 1993-94 med henblik på at sikre: </P>  \r\n\r\n<P>at størrelsen af en pensionsydelse ikke afhænger af modtagerens køn eller  \r\n\r\n erhvervsbetingede invaliditetsrisiko, og </P>  \r\n\r\n<P>at der sker en udjævning mellem de forskellige udbydere af  \r\n\r\n pensionsordninger, så forskelle i kønssammensætning og erhvervssammensætning  \r\n\r\n mellem de forskellige pensionskasser og selskaber udlignes. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Efterhånden som størstedelen af befolkningen bliver omfattet af  \r\n\r\n pensionsordninger enten via pensionskasser eller via private ordninger i  \r\n\r\n forsikringsselskaber eller pengeinstitutter, bliver det mere synligt, at  \r\n\r\n nogle grupper diskrimineres kraftigt. </P>  \r\n\r\n<P>Den ene type diskrimination nemlig kønsdiskriminationen har været kendt  \r\n\r\n hele tiden. Da kvinder statistisk set lever længere end mænd, får kvinder en  \r\n\r\n lavere løbende pension end mænd med samme indbetalinger. Det er dybt  \r\n\r\n uretfærdigt; statistik gælder ikke for den enkelte. Dette synspunkt er også  \r\n\r\n lagt til grund for ATP-ordningen, hvor udbetalingerne ikke afhænger af  \r\n\r\n modtagerens køn. </P>  \r\n\r\n<P>Beregninger fra Arbejdsmarkedspensionsudvalget viser, at forskellen kan  \r\n\r\n udgøre 25-30 pct., dog mindre hvis pensionsordningen omfatter  \r\n\r\n ægtefællepension. Dette skal lægges oven i den forskel, der opstår, fordi  \r\n\r\n kvinder i gennemsnit er lavere lønnet end mænd. </P>  \r\n\r\n<P>Derfor bør det være obligatorisk at anvende det såkaldte uni-sex grundlag  \r\n\r\n i pensionsordninger. Enkelte pensionskasser anvender i forvejen dette  \r\n\r\n princip. </P>  \r\n\r\n<P>Desuden bør der laves en udligningsordning mellem forskellige  \r\n\r\n pensionsordninger, så det sikres, at kønssammensætningen i den enkelte  \r\n\r\n ordning ikke får betydning for ydelsesniveauet. Uden en sådan  \r\n\r\n udligningsordning vil ydelserne i ordninger med et flertal af kvinder  \r\n\r\n systematisk blive lavere end ydelserne i ordninger med et flertal af mænd.  \r\n\r\n Det kan igen give en vis tendens til, at kvinderne bliver isoleret i egne  \r\n\r\n kasser, fordi faggrupper af mænd kan tjene på at danne egne ordninger eller  \r\n\r\n slutte sig til andre ordninger, der er domineret af mænd. </P>  \r\n\r\n<P>Oprindeligt var det fortrinsvis funktionærer med lav invaliditetsrisiko,  \r\n\r\n der havde pensionsordninger, og der var derfor ringe opmærksomhed om det  \r\n\r\n forhold, at forskelle i invaliditetsrisiko spiller en afgørende rolle for  \r\n\r\n alderspensionens størrelse. Men i de senere år er det blevet mere  \r\n\r\n almindeligt, at folk med fysisk arbejde og deraf følgende højere  \r\n\r\n invaliditetsrisiko har pensionsordninger. Forsikringsselskaberne er derfor  \r\n\r\n forlængst begyndt at opdele forsikringstagerne efter erhverv. For  \r\n\r\n pensionskassernes vedkommende har nogle kasser med en overvægt af medlemmer  \r\n\r\n med stor invaliditetsrisiko måttet konstatere, at de har svært ved at  \r\n\r\n udbetale alderspensioner af en rimelig størrelse. </P>  \r\n\r\n<P>Af &#187;Invaliditet og erhverv&#171;, der er udsendt af  \r\n\r\n Assurandør-Socieetetet, Danmarks Statistik, Pensionskasserådet og Foreningen  \r\n\r\n til Bedømmelse af Personforsikringsrisiko i 1992, fremgår det, at ufaglærte  \r\n\r\n har næsten 3 gange så stor invaliditetsrisiko som funktionærer. Hvis tallene  \r\n\r\n yderligere opdeles efter erhverv, ses endnu større forskelle. Da udgifterne  \r\n\r\n til invalidepension gennemsnitlig udgør ca. 1/4 af udgifterne til  \r\n\r\n alderspension, ses det, at størrelsen af alderspensionen afhænger stærkt af  \r\n\r\n invaliditetsrisikoen. Dette forhold forværres af, at det typisk er  \r\n\r\n erhvervsgrupper med lave lønninger og deraf følgende lave  \r\n\r\n pensionsindbetalinger, der har høj invaliditetsrisiko. </P>  \r\n\r\n<P>Det foreslås derfor, at der ligesom med kønsforskellen sker en udligning  \r\n\r\n af invaliditetsrisiko mellem de forskellige ordninger. Dette sker  \r\n\r\n formodentlig lettest ved etablering af et gensidigt selskab. Udligningen bør  \r\n\r\n bygge på de data, som forsikringsselskaberne i forvejen bruger til at opdele  \r\n\r\n forsikringstagerne i risikogrupper. For at undgå spekulation i forskellig  \r\n\r\n sammensætning af ydelserne bør begge udligninger ske på grundlag af passende  \r\n\r\n fastsatte normalvilkår. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/03/1993"
        },
        {
            "displayName": "Accession",
            "displayValue": "19921BA00070"
        },
        {
            "displayName": "Entydig dokumentidentifikation",
            "displayValue": "CL006579"
        },
        {
            "displayName": "Dato for førstegangsindlæggelse",
            "displayValue": "09/03/1993"
        },
        {
            "displayName": "Dato for indlæggelse",
            "displayValue": "09/03/1993"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}