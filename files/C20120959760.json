{
    "id": 144388,
    "title": "Måleteknisk vejledning. Elmålere. Kontrolsystem for MID-godkendte elmålere i drift (MV 07.51-03, udgave 1)",
    "documentTypeId": "180",
    "isSagsforlobPeriodValid": true,
    "shortName": "VEJ nr 9597 af 05/12/2012",
    "documentHtml": "<div class=\"bjelke\">Den fulde tekst</div><p class=\"Titel2\">Måleteknisk vejledning. Elmålere. Kontrolsystem for MID-godkendte elmålere i drift (MV 07.51-03, udgave 1)</p>\r\n<p style=\"text-align: justify;\">Denne måletekniske vejledning gælder for elmålere, der er godkendt i henhold til EU-direktivet 2004/22/EF (Måleinstrumentdirektivet, MID). For elmålere, der er godkendt efter andre regler, gælder ”Måleteknisk vejledning. Elmålere. Kontrolsystem for ikke-MID-godkendte elmålere i drift (MV 07.51-01, udgave 2)”.</p>\r\n<p style=\"text-align: justify;\">I henhold til § 14, stk. 1, nr. 1, i Sikkerhedsstyrelsens bekendtgørelse nr. 1035 af 17. oktober 2006 om måleteknisk kontrol med målere, der anvendes til måling af elforbrug, skal netvirksomheden etablere et kontrolsystem, der er opbygget således, at der gennem dets drift opnås tilstrækkelig sikkerhed for, at de i drift værende elmålere ikke overskrider 1,5 gange de maksimalt tilladelige fejl for nye målere. Med netvirksomhed menes der elleverandører, dvs. virksomheder, boligselskaber mm. , der distribuerer elektrisk energi til forbrugere mod betaling.</p>\r\n<p style=\"text-align: justify;\">Kontrolsystemet kan baseres på:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> statistisk stikprøvekontrol af partier med ensartede målere, hvor resultatet angiver, om målerne kan forblive opsat i en periode, eller om de skal nedtages,</p>\r\n   <p class=\"Liste1\">\r\n      <span class=\"Liste1Nr\">–</span> periodisk udskiftning af alle målere i et givet parti (periodisk totalkontrol), eller</p>\r\n   <p class=\"Liste1\">\r\n      <span class=\"Liste1Nr\">–</span> permanent overvågning af målere ved hjælp af en ekstra måler.</p>\r\n</p>\r\n<p style=\"text-align: justify;\">Kontrolmåling skal foregå ved akkrediteret kalibrering.</p>\r\n<p style=\"text-align: justify;\">Med denne vejledning giver Sikkerhedsstyrelsen et forslag til, hvordan hver af de tre måder, hvorpå kontrolsystemet kan baseres, kan udføres. Ønsker netvirksomheden at udføre én af de ovenfor nævnte måder på anden vis end beskrevet i denne vejledning, så er dette tilladt. Det er dog til hver en tid netvirksomhedens ansvar, at de i drift værende elmålere ikke overskrider 1,5 gange de maksimalt tilladelige fejl for nye målere.</p>\r\n<p style=\"text-align: justify;\">\r\n   <span class=\"Bold\">Forslag til fremgangsmåde ved kontrolsystem baseret på statistisk stikprøvekontrol</span>\r\n</p>\r\n<p style=\"text-align: justify;\">Den første statistiske stikprøvekontrol i et parti af ensartede målere foretages senest 6 år efter, at målerne er sat op.</p>\r\n<p style=\"text-align: justify;\">Resultatet af den statistiske stikprøvekontrol anvendes til at fastlægge den efterfølgende opsætningsperiode indtil den næste statistiske stikprøvekontrol:</p>\r\n<p style=\"text-align: justify;\">\r\n   <span class=\"Underline\">1.</span> <span class=\"Underline\">Partiet overholder de maksimalt tilladelige fejl for nye målere</span></p>\r\n<p style=\"text-align: justify;\">Resultatet af den statistiske stikprøvekontrol viser, at målerne fungerer lige så godt som nye målere.</p>\r\n<p style=\"text-align: justify;\">Partiet kan derfor forblive opsat i op til 6 år, hvorefter der foretages en ny statistisk stikprøvekontrol.</p>\r\n<p style=\"text-align: justify;\">\r\n   <span class=\"Underline\">2.</span> <span class=\"Underline\">Partiet overholder 1,5 gange de maksimalt tilladelige fejl for nye målere</span></p>\r\n<p style=\"text-align: justify;\">Resultatet af den statistiske stikprøvekontrol viser, at målerne ikke fungerer helt så godt som nye målere. Målerne er dog acceptable at anvende. Partiet kan derfor forblive opsat i op til 3 år, hvorefter der foretages en ny statistisk stikprøvekontrol.</p>\r\n<p style=\"text-align: justify;\">\r\n   <span class=\"Underline\">3.</span> <span class=\"Underline\">Partiet overholder ikke 1,5 gange de maksimalt tilladelige fejl for nye målere</span></p>\r\n<p style=\"text-align: justify;\">Resultatet af den statistiske stikprøvekontrol viser, at der ikke er tilstrækkelig sikkerhed for, at målerne i drift overholder 1,5 gange de maksimalt tilladelige fejl for nye målere. Partiet udskiftes derfor hurtigst muligt.</p>\r\n<p style=\"text-align: justify;\">Indtil partiet er udskiftet, er det netvirksomhedens ansvar at forholde sig til resultatet af den statistiske stikprøvekontrol. Netvirksomheden skal således træffe de nødvendige foranstaltninger for at sikre forbrugeren et rimeligt afregningsgrundlag, indtil hele partiet er udskiftet.</p>\r\n<p style=\"text-align: justify;\">\r\n   <span class=\"Bold\">Forslag til fremgangsmåde ved kontrolsystem baseret på periodisk totalkontrol</span>\r\n</p>\r\n<p style=\"text-align: justify;\">Alle målere i partiet udskiftes senest 6 år efter, at målerne er sat op.</p>\r\n<p style=\"text-align: justify;\">\r\n   <span class=\"Bold\">Forslag til fremgangsmåde ved kontrolsystem baseret på permanent overvågning</span>\r\n</p>\r\n<p style=\"text-align: justify;\">Hvis netvirksomheden anvender to ens målere af samme fabrikat / type og med samme alder, så nedtages hovedmåleren eller den ekstra måler (kontrolmåleren) til kontrol senest 6 år efter, at måleren er sat op. Efter yderligere 6 år nedtages den anden måler til kontrol.</p>\r\n<p style=\"text-align: justify;\">Anvender netvirksomheden derimod to målere af forskelligt fabrikat / type eller to ens målere med væsentlig forskellig alder, hvorved ældningen på målerne vil være forskellig, så nedtages hovedmåleren eller den ekstra måler (kontrolmåleren) til kontrol senest 10 år efter, at måleren er sat op. Efter yderligere 10 år nedtages den anden måler til kontrol.</p><div class=\"Givet\" id=\"Givet\"><p class=\"Givet\" align=\"center\">Sikkerhedsstyrelsen, den 5. december 2012</p><p class=\"Sign1\" align=\"center\">Carsten Sørig</p><p class=\"Sign2\" align=\"right\">/ Hanne Scherrebeck</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/12/2012"
        },
        {
            "displayName": "Accession",
            "displayValue": "C20120959760"
        },
        {
            "displayName": "Entydig dokumentidentifikation",
            "displayValue": "BP000337"
        },
        {
            "displayName": "Dato for førstegangsindlæggelse",
            "displayValue": "06/12/2012"
        },
        {
            "displayName": "Dato for indlæggelse",
            "displayValue": "06/12/2012"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9597"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "05/12/2012"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Sikkerhedsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Sikkerhedsstyrelsen, j.nr. 644-35-00039"
        },
        {
            "displayName": "Stikord",
            "displayValue": "Metrologi"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}