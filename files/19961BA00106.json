{
    "id": 106558,
    "title": "1996 BSF 106   FORSLAG TIL FOLKETINGSBESLUTNING OM EN RETSSIKKERHEDSREFORM ",
    "documentTypeId": "480",
    "isSagsforlobPeriodValid": false,
    "shortName": "1996/1 BSF 106",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 106 </P>  \r\n\r\n<P></P>  \r\n\r\n<P>Forslag til folketingsbeslutning om en retssikkerhedsreform </P>  \r\n\r\n<P></P>  \r\n\r\n<P>Fremsat af Birthe Rønn Hornbech (V) Svend Erik Hovmand (V) Erling Oxdam  \r\n\r\n (V) Thor Pedersen (V) Hans Christian Schmidt (V) Ulla Tørnæs (V) </P>  \r\n\r\n<P></P>  \r\n\r\n<P>den 20. marts 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen snarest muligt og inden grundlovsdag at  \r\n\r\n nedsætte en retssikkerhedskommission, der inden afslutningen af  \r\n\r\n folketingsåret 1997-98 skal komme med forslag til de fornødne ændringer i  \r\n\r\n retsplejeloven, forvaltningsloven m.v. til fremme af borgernes retssikkerhed.  \r\n\r\n Forslagene skal omfatte følgende elementer: </P>  \r\n\r\n<P>1. Kvalitetskrav til lovforslag, herunder krav om retssikkerhedsdiskussion  \r\n\r\n i alle lovforslag, hvor det offentlige udøver myndighed over for borgerne.  \r\n\r\n</P>  \r\n\r\n<P>2. Begrænsning af tvangsindgreb over for borgerne. </P>  \r\n\r\n<P>3. Nøje opregnede betingelser for tvangsindgreb. </P>  \r\n\r\n<P>4. Adfærdsregler for myndighedsudøvere. </P>  \r\n\r\n<P>5. Magtadskillelse i forvaltningen. </P>  \r\n\r\n<P>6. Lettere adgang for borgerne til at anlægge sager mod det offentlige.  \r\n\r\n</P>  \r\n\r\n<P>7. Forvaltningsmyndighedernes pligt til at efterleve domspraksis og af  \r\n\r\n egen drift efter domstolsafgørelser at genoptage lignende sager, hvor  \r\n\r\n borgeren har krav på tilbagebetaling. </P>  \r\n\r\n<P>8. Udvidet adgang til retshjælp. </P>  \r\n\r\n<P>9. Undersøgelse af teknologiens betydning for borgernes retssikkerhed.  \r\n\r\n</P>  \r\n\r\n<P>10. Årlig retssikkerhedsredegørelse. </P>  \r\n\r\n<P> <I>Bemærkninger til forslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Princippet om magtfordelingen mellem den udøvende, den lovgivende og den  \r\n\r\n dømmende magt er grundlovsfæstet. Dette princip er fastsat for at beskytte  \r\n\r\n Danmarks borgere mod vilkårlige indgreb. </P>  \r\n\r\n<P>Den stadig stigende hærskare af forskrifter for borgerne har forrykket  \r\n\r\n forholdet mellem stat og individ i en uheldig retning. </P>  \r\n\r\n<P>Lovgivningen er i stigende grad ufuldstændig. Nærmere fastsættelse af  \r\n\r\n reglerne for borgernes færden er overladt til ministrene i form af  \r\n\r\n bemyndigelsesbestemmelser. Dette har betydet, at det i højere og højere grad  \r\n\r\n er forvaltningen, der i stedet for Folketinget fastsætter regler for  \r\n\r\n borgerne. </P>  \r\n\r\n<P>Samtidig har der været en tendens til i stigende grad at fastsætte straf  \r\n\r\n som sanktion for overtrædelserne og overlade det til  \r\n\r\n forvaltningsmyndighederne at udstede bødeforelæg frem for at forelægge sagen  \r\n\r\n for domstolene. Dertil kommer, at borgerne ifalder straf, uden at elementære  \r\n\r\n retsgarantier er iagttaget. Bødestørrelsen fastsættes administrativt af  \r\n\r\n embedsmænd, der ikke er uddannet til bevisindsamling og bevisafvejning. Ikke  \r\n\r\n sjældent får man det indtryk, at det nærmest er borgeren selv, der skal  \r\n\r\n bevise sin uskyld. </P>  \r\n\r\n<P>Den udøvende magts område er derved vokset ganske væsentligt på bekostning  \r\n\r\n af den lovgivende og den dømmende magt. Dette har betydet en svækkelse af den  \r\n\r\n enkelte borgers retssikkerhed. </P>  \r\n\r\n<P>De mange love og bekendtgørelser, de stadig mere indviklede regler og  \r\n\r\n hyppige lovændringer, der regulerer borgernes adfærd, er i sig selv et  \r\n\r\n problem, idet et retssystem som det danske nødvendigvis må forudsætte  \r\n\r\n borgernes pligt til at kende loven. Det er derfor et grundlæggende  \r\n\r\n retssikkerhedsproblem, at borgerne ikke kan finde ud af, hvad der er lov og  \r\n\r\n ret i Danmark. </P>  \r\n\r\n<P>De mange bemyndigelsesbestemmelser og administrative bødeforelæg svækker  \r\n\r\n yderligere den enkelte borgers retsbeskyttelse. Denne svækkede  \r\n\r\n retsbeskyttelse bliver yderligere markant på grund af det totale fravær af  \r\n\r\n bestemmelser i retsplejeloven, der fastsætter spilleregler for  \r\n\r\n forvaltningsmyndigheder. Vedtagelsen af forvaltningsloven og løbende  \r\n\r\n ajourføring af f.eks. registerlovgivning og lov om offentlighed i  \r\n\r\n forvaltningen kan ikke kompensere for den omstændighed, at retsplejeloven  \r\n\r\n stort set alene gælder for domstole, politi og anklagemyndighed. </P>  \r\n\r\n<P>Retsstillingen er i dag bedre sikret for den, der forsætligt overtræder  \r\n\r\n straffeloven og f.eks. begår drab eller voldtægt, end for den borger, der  \r\n\r\n uagtsomt overtræder en af de tusindvis af bestemmelser i andre love. </P>  \r\n\r\n<P>Forslagsstillerne finder det meget betænkeligt, at Folketingets flertal  \r\n\r\n som en yderligere indskrænkning i borgernes retssikkerhed i de senere år har  \r\n\r\n foretaget indgreb i den enkelte borgers grundlovssikrede frihedsrettigheder,  \r\n\r\n herunder navnlig husfreden og ejendomsretten. </P>  \r\n\r\n<P>I kølvandet på den stigende regulering af borgernes adfærd er nemlig fulgt  \r\n\r\n en stadig stigende kontrolvirksomhed, der med hjemmel i lovgivningen giver  \r\n\r\n myndighederne mulighed for indgreb af f.eks. ransagningslignende karakter. De  \r\n\r\n mange love, der uden nærmere betingelser f.eks. giver kontrollerende  \r\n\r\n myndigheder adgang til private hjem, er en udhuling af grundlovens  \r\n\r\n bestemmelse om husfredens ukrænkelighed. </P>  \r\n\r\n<P>Forslagsstillerne mener derfor, at tiden er inde til at udforme en  \r\n\r\n omfattende retssikkerhedsreform. </P>  \r\n\r\n<P>Al lovgivning, der muliggør vilkårlig krænkelse af den grundlovssikrede  \r\n\r\n husfred og ejendomsret, skal tages op til revision. </P>  \r\n\r\n<P>Ingen indgreb i husfreden eller ejendomsretten skal fremtidig kunne finde  \r\n\r\n sted, uden at enten betingelserne i grundlovens § 72 om retskendelse eller  \r\n\r\n bestemmelserne i grundlovens § 73 om ekspropriation er opfyldt eller det nøje  \r\n\r\n i loven er opregnet, hvilke betingelser der i øvrigt skal være opfyldt. </P>  \r\n\r\n<P>I den forbindelse mener forslagsstillerne, at reglerne for udarbejdelse af  \r\n\r\n lovforslag bør ændres grundlæggende. </P>  \r\n\r\n<P>Ethvert lovforslag, der giver mulighed for myndighedsudøvelse over for den  \r\n\r\n enkelte borger eller grupper af borgere, bør indeholde en grundig diskussion  \r\n\r\n af, hvilke retssikkerhedsmæssige konsekvenser lovforslaget vil have for  \r\n\r\n borgerne. </P>  \r\n\r\n<P>Med hensyn til bemyndigelsesbestemmelser, der overlader til ministeren at  \r\n\r\n fastsætte ikketekniske regler af betydning for den enkelte borger, bør der  \r\n\r\n ligeledes i lovforslaget optages en nærmere beskrivelse af, hvad  \r\n\r\n bemyndigelsen skal anvendes til, og de retssikkerhedsmæssige konsekvenser.  \r\n\r\n</P>  \r\n\r\n<P>Med forbillede i retsplejelovens regler for politi og anklagemyndighed  \r\n\r\n skal der fastsættes nærmere regler for enhver myndigheds adfærd. </P>  \r\n\r\n<P> <I>Bemærkninger til forslagets enkelte punkter</I>  </P>  \r\n\r\n<P>Ad 1 </P>  \r\n\r\n<P>Udformningen af lovforslag er i dag aldeles utilstrækkelig. Lovforslagets  \r\n\r\n bemærkninger er for ofte ufuldstændige og forhastede, ligesom der lovgives  \r\n\r\n for meget i bemærkningerne. Love skal være klare og lettilgængelige. </P>  \r\n\r\n<P>En meget stor del af lovene vedrører erhvervsgruppers og almindelige  \r\n\r\n borgeres dagligdag. Det er derfor helt afgørende, at lovene også kan læses og  \r\n\r\n forstås af borgerne og medierne, der ofte vil være det led, der formidler  \r\n\r\n lovgivningen og forberedelsen af lovene til borgerne. </P>  \r\n\r\n<P>Det må tillige være et uomgængeligt krav til en moderne retsstat, at de  \r\n\r\n lovforslag, som den til enhver tid siddende regering fremsætter, giver  \r\n\r\n lovgiver et fuldstændigt beslutningsgrundlag. Kravet om klarhed vil tvinge  \r\n\r\n både aktørerne i det lovforberedende arbejde og Folketinget til en  \r\n\r\n gennemtænkning af lovenes konsekvenser og de med lovgivningen forbundne  \r\n\r\n politiske og retlige spørgsmål. </P>  \r\n\r\n<P>De hyppigt fremsatte forslag til ændringslove øger uoverskueligheden. Det  \r\n\r\n foreslås derfor, at der i ethvert lovforslag af den slags som bilag indsættes  \r\n\r\n et udkast til lovbekendtgørelse. </P>  \r\n\r\n<P>Forslagsstillerne finder i det hele taget, at der bør stilles langt  \r\n\r\n strengere kvalitetskrav til lovforslagene. Lovgiver skal have mulighed for at  \r\n\r\n kende ikke mindst de retssikkerhedsmæssige konsekvenser af lovforslaget.  \r\n\r\n Lovforslagets bemærkninger udgør ud over lovteksten den væsentligste del af  \r\n\r\n lovgivers beslutningsgrundlag. </P>  \r\n\r\n<P>Det foreslås derfor, at der stilles krav om, at alle lovforslag, hvor det  \r\n\r\n offentlige har myndighedsopgaver, skal indeholde en retssikkerhedsdiskussion  \r\n\r\n og de konsekvenser, lovforslaget indebærer for borgernes retssikkerhed. Dette  \r\n\r\n krav vil ikke blot medføre et grundigere lovforberedende arbejde i  \r\n\r\n ministerierne, men vil gøre lovforslagets konsekvenser mere gennemskuelige  \r\n\r\n for Folketinget. </P>  \r\n\r\n<P>Et krav om, at lovforslaget skal indeholde en nøjere beskrivelse og  \r\n\r\n begrundelse for, at der i forslaget optages bemyndigelsesbestemmelser, vil  \r\n\r\n have samme effekt. </P>  \r\n\r\n<P>Et særligt problem udgør de hundredvis af straffebestemmelser.  \r\n\r\n Strafsanktionen er i de senere år bragt i anvendelse for mere formelle  \r\n\r\n overtrædelser. Det bør være en selvfølge, at straffebestemmelser - og ikke  \r\n\r\n mindst den, der er fastsat i medfør af bekendtgørelser - alene indsættes  \r\n\r\n efter en nøje overvejelse af, hvorvidt andre sanktioner kan overflødiggøre  \r\n\r\n straf. Der tænkes navnlig på erstatning, ugyldighed og mulighed for  \r\n\r\n tilbagekaldelse af tilladelser som sanktionsmulighed. Disse overvejelser skal  \r\n\r\n fremgå af lovforslagets bemærkninger. </P>  \r\n\r\n<P>Forslagsstillerne foreslår endelig, at den nedsatte  \r\n\r\n retssikkerhedskommission overordnet skal overveje nye retningslinjer for  \r\n\r\n balancen mellem lovtekst og bemærkninger med det sigte at undgå lovgivning i  \r\n\r\n bemærkningerne. </P>  \r\n\r\n<P>Ad 2 </P>  \r\n\r\n<P>Den bestående lovgivning skal gennemgås med henblik på at fjerne  \r\n\r\n unødvendige muligheder for tvangsindsgreb over for borgerne. Det gælder  \r\n\r\n navnlig de mange bestemmelser om myndigheders adgang til privat ejendom,  \r\n\r\n herunder bestemmelser om politiets bistand til at gennemtvinge adgang. </P>  \r\n\r\n<P>Tvangsindgreb bør ikke i fremtiden hjemles, medmindre det enten kræver  \r\n\r\n retskendelse og/eller betingelserne for at foretage indgreb i øvrigt er nøje  \r\n\r\n beskrevet dels i den enkelte lov, dels i en ny &#187;bog&#171; i  \r\n\r\n retsplejeloven. </P>  \r\n\r\n<P>Ad 3-5 </P>  \r\n\r\n<P>Forslagsstillerne vil ikke stille krav om, at enhver bestemmelse, der  \r\n\r\n giver en myndighed adgang til privat ejendom, skal være betinget af  \r\n\r\n retskendelse. Det er derimod helt afgørende, at der fastsættes generelle  \r\n\r\n betingelser for tvangsindgreb og regler, der beskriver, hvorledes den  \r\n\r\n kontrollerende myndighed skal forholde sig, såfremt der konstateres  \r\n\r\n lovovertrædelser. </P>  \r\n\r\n<P>I forbindelse med de mange myndighedsbeføjelser i form af uanmeldt kontrol  \r\n\r\n er det helt afgørende af hensyn til borgernes retssikkerhed, at der i lighed  \r\n\r\n med retsplejelovens bestemmelser for politi, anklagemyndighed og domstole  \r\n\r\n fastsættes generelle og specielle regler for de myndigheder, der ikke i dag  \r\n\r\n er reguleret af retsplejeloven. Retsplejeloven foreskriver f.eks. nøje,  \r\n\r\n hvornår politiet må ransage, og hvornår der skal rejses sigtelse, og at den  \r\n\r\n sigtede skal oplyses om, at han ikke har pligt til at udtale sig. Oplysninger  \r\n\r\n om adgang til forsvarer skal tillige oplyses af politiet. Sådanne regler  \r\n\r\n gælder slet ikke for andre myndigheder. </P>  \r\n\r\n<P>Retsusikkerheden forstærkes af, at det er de samme myndigheder, der sidder  \r\n\r\n i de kommissioner, der er fremkommet med lovudkast, og som senere udformer  \r\n\r\n lovforslagene og forslagenes bemærkninger, og som derefter administrerer de  \r\n\r\n samme love og udsender forskrifter til underordnede myndigheder. </P>  \r\n\r\n<P>Myndigheder kan f.eks., uden at ransagningsbetingelserne er opfyldt,  \r\n\r\n trænge ind i borgernes boliger og &#187;kontrollere&#171; uden at rejse  \r\n\r\n sigtelse. Myndighederne foretager afhøringer uden at gøre opmærksom på, at  \r\n\r\n udtalelserne kan blive anvendt ved en senere straffesag. Finder myndighederne  \r\n\r\n beviser for strafbart forhold, gælder hverken regler om tilkaldelse af politi  \r\n\r\n eller advokat, ligesom myndighederne hverken er uddannet til eller har  \r\n\r\n forskrifter for indsamling af beviser og afvejning af disse. </P>  \r\n\r\n<P>Disse myndigheder har tillige ikke sjældent aldeles manglende forståelse  \r\n\r\n for, at det er myndighederne, der skal bevise strafbart forhold, og ikke  \r\n\r\n borgerne, der skal bevise uskyld. </P>  \r\n\r\n<P>I den senere tid har bevisbyrderegler i strafferetsplejen i forbindelse  \r\n\r\n med fund af store økonomiske midler hos rockere været diskuteret. Der er  \r\n\r\n meget strenge regler for politiets muligheder for at anvende de såkaldte  \r\n\r\n tilfældighedsfund. </P>  \r\n\r\n<P>Hvad andre myndigheder, der under kontrol finder beviser for strafbart  \r\n\r\n forhold, skal foretage sig, er ikke reguleret. Borgeren befinder sig i en  \r\n\r\n gråzone, hvor myndigheden kommer med det formål at kontrollere, men hvor  \r\n\r\n sagen kan føre til tiltalerejsning, uden at borgeren har de  \r\n\r\n retssikkerhedsgarantier, der gælder inden for strafferetsplejen. Dette område  \r\n\r\n er kun i ringe omfang diskuteret i teorien og udgør for forslagsstillerne et  \r\n\r\n af samfundets største retssikkerhedsproblemer. </P>  \r\n\r\n<P>De mange retsplejebestemmelser for politiet tilsigter på en gang at  \r\n\r\n begrænse politiets magtudfoldelse, samtidig med at borgeren advares om at  \r\n\r\n tage sig i agt, evt. med bistand af en advokat. </P>  \r\n\r\n<P>Retsplejeloven bygger i det hele taget på det grundlæggende princip om, at  \r\n\r\n ingen er skyldig, før han er dømt. </P>  \r\n\r\n<P>Det foreslås derfor, at der dels ved en ændring af retsplejeloven, dels  \r\n\r\n ved at der i hver enkelt lov, hvor der gives hjemmel til myndighedsudøvelse,  \r\n\r\n fastsættes klare regler for fremgangsmåden ved tvangsindgreb, forsvarlig  \r\n\r\n bevisindsamling og bevisafvejning, og at der fastsættes beløbsgrænser for,  \r\n\r\n hvilke bødeforelæg der kan forelægges administrativt. </P>  \r\n\r\n<P>Ad 6 </P>  \r\n\r\n<P>I civile retsager er sagsøger og sagsøgte ligestillede. I hvert fald på  \r\n\r\n papiret. Denne ligestilling gælder imidlertid stort set ikke i sager, hvor  \r\n\r\n den enkelte borger anlægger sag mod det offentlige. For selv om magtforholdet  \r\n\r\n mellem den enkelte og det offentlige er meget anderledes, end da  \r\n\r\n retsplejeloven så dagens lys, er retsplejeloven ikke ændret tilsvarende. </P>  \r\n\r\n<P>Det offentlige har en knusende fortrinsret. Den enkeltes retssikkerhed  \r\n\r\n derimod er slet ikke udviklet i takt med samfundets udvikling. Der er ganske  \r\n\r\n enkelt ikke lige adgang til retsvæsenet, endsige lige adgang til at få sin  \r\n\r\n ret. Vil man som borger i dagens Danmark gøre sig håb om at få medhold i en  \r\n\r\n sag anlagt mod det offentlige, skal man - med eller uden advokat - kunne  \r\n\r\n beherske vanskelige retsspørgsmål, helst bedre end modparten, der som  \r\n\r\n offentlig myndighed typisk vil være i besiddelse af væsentlige ressourcer og  \r\n\r\n ekspertise. Borgeren skal tillige kunne overvinde den ulighed, der ligger i,  \r\n\r\n at den sagsøgte myndighed - der typisk har konciperet de af Folketinget  \r\n\r\n vedtagne lovforslag og udformet bemærkningerne hertil - kan have en meget  \r\n\r\n skråsikker opfattelse af den korrekte juridiske forståelse af de spørgsmål,  \r\n\r\n som har udviklet sig gennem den administrative praksis. En praksis, der altså  \r\n\r\n er en udmøntning af det af samme myndighed udførte lovforberedende arbejde.  \r\n\r\n</P>  \r\n\r\n<P>Sådanne sager omfatter ofte tillige tekniske forhold af betydning for  \r\n\r\n bedømmelse af sagerne. Endelig vil der for den enkelte borger typisk være  \r\n\r\n bevismæssige vanskeligheder og vanskeligheder med overhovedet at fremskaffe  \r\n\r\n oplysninger, hvis eksistens den enkelte borger ikke kender, og som beror hos  \r\n\r\n det offentlige. </P>  \r\n\r\n<P>Disse vanskeligheder, som omfatter både forberedelsen af sagen og  \r\n\r\n fremlæggelsen i retten, afhjælpes ikke gennem reglerne om fri proces. </P>  \r\n\r\n<P>Forslagsstillerne foreslår derfor, at retsplejeloven ændres, så der  \r\n\r\n indsættes et særligt afsnit for civilretlige sager, hvor den enkelte borger  \r\n\r\n rejser sag mod det offentlige eller omvendt. En sådan ny &#187;bog&#171; i  \r\n\r\n retsplejeloven skal indeholde særlige processuelle lettelser og fordele for  \r\n\r\n den enkelte borger, bl.a. ud fra det synspunkt, at de to parter ikke er lige  \r\n\r\n egnede til at foretage indsamling af bevismateriale. Reglerne skal tillige  \r\n\r\n indeholde en særlig pligt for det offentlige til at indsamle og fremlægge det  \r\n\r\n fornødne bevismateriale. </P>  \r\n\r\n<P>I en tid, hvor det er helt umuligt for den enkelte borger at få et  \r\n\r\n overblik over, endsige gennemskue de mange forskrifter, må man gøre sig  \r\n\r\n klart, at alene lovenes mængde og indviklethed er en svækkelse af den  \r\n\r\n enkeltes retssikkerhed. Dette forstærkes af, at forskrifterne er blevet mere  \r\n\r\n og mere indgribende for den enkelt borger, og at mere og mere magtudøvelse af  \r\n\r\n meget indgribende art er overladt til alle mulige offentlige instanser, uden  \r\n\r\n at der er indført nogen form for processuel fordel for den enkelte borger,  \r\n\r\n der måtte ønske at rejse sag ved domstolene. </P>  \r\n\r\n<P>Retsplejeloven er forældet og ude af trit med udviklingen i  \r\n\r\n forvaltningsretten. Det bør i denne sammenhæng erindres, at Folketingets  \r\n\r\n Ombudsmand over for forvaltningen anvender et bedømmelsesgrundlag, der er  \r\n\r\n mere vidtgående end det forvaltningsretlige bedømmelsesgrundlag, som  \r\n\r\n domstolene anvender, jf. Hans Gammeltoft-Hansen m.fl. Forvaltningsret p. 594.  \r\n\r\n</P>  \r\n\r\n<P>Ad 7 </P>  \r\n\r\n<P>Såfremt en dom f.eks. medfører pligt til tilbagebetaling, skal f.eks.  \r\n\r\n skattemyndighederne være forpligtet til af egen drift at tilbagebetale til  \r\n\r\n andre borgere i lignende situation, uden at disse behøver at anlægge sag.  \r\n\r\n</P>  \r\n\r\n<P>Ad 8 </P>  \r\n\r\n<P>Det bør være en selvfølgelighed i et retssamfund, at alle har lige adgang  \r\n\r\n til retsvæsenet. </P>  \r\n\r\n<P>Ad 9 </P>  \r\n\r\n<P>Informationsteknologien rejser en lang række retssikkerhedsproblemer for  \r\n\r\n den enkelte borger. </P>  \r\n\r\n<P>Brug af informationsteknologi kan efterlade elektroniske spor, der  \r\n\r\n muliggør lagring af data om enkeltpersoner, der gør registerlovgivningen helt  \r\n\r\n indholdsløs. Brugen af Internet umuliggør anvendelse af de traditionelle  \r\n\r\n ansvarsregler. </P>  \r\n\r\n<P>Informationernes grænseoverskridelser kan gøre dansk lovgivning  \r\n\r\n uanvendelig. Der er et påtrængende behov for en klar stillingtagen til retten  \r\n\r\n til eller forbud mod kryptering ved datatransmission og forholdet til  \r\n\r\n grundlovens bestemmelser om brevhemmelighed m.v. </P>  \r\n\r\n<P>Disse og mange andre spørgsmål bør samlet drøftes set i relation til  \r\n\r\n forholdet mellem det offentliges myndighedsudøvelse og den enkelte borgers  \r\n\r\n retssikkerhed. </P>  \r\n\r\n<P>Ad 10 </P>  \r\n\r\n<P>Da nedsættelsen af en kommission og senere ændring af retsplejeloven m.v.  \r\n\r\n ikke må blive en sovepude, pålægges det regeringen at udarbejde en årlig  \r\n\r\n retssikkerhedsredegørelse. Redegørelsen skal indeholde de  \r\n\r\n retssikkerhedsmæssige forbedringer, der er foretaget i de enkelte  \r\n\r\n ministerier, samt regeringens aktuelle overvejelser om at forbedre  \r\n\r\n retssikkerheden. </P>  \r\n\r\n<P>Den første redegørelse gives ved starten af næste folketingssamling. </P>  \r\n\r\n<P>Skriftlig fremsættelse (20. marts 1997) </P>  \r\n\r\n<P> <B>Birthe Rønn Hornbech</B> (V): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om en retssikkerhedsreform.</I>  </P>  \r\n\r\n<P>(Beslutningsforslag nr. B 106). </P>  \r\n\r\n<P>Beslutningsforslagets formål er at styrke borgernes retsstilling over for  \r\n\r\n det offentlige. </P>  \r\n\r\n<P>Det første element i forslaget er et krav om kvalitetsregler for  \r\n\r\n udarbejdelse af lovforslag med det formål at gøre lovene mere klare og  \r\n\r\n gennemskuelige for Folketinget, borgerne og pressen. Der fastsættes således  \r\n\r\n krav om, at alle lovforslag, der vedrører det offentliges myndighedsudøvelse,  \r\n\r\n skal indeholde en diskussion om borgerens retssikkerhed samt konsekvenserne  \r\n\r\n for borgeren. </P>  \r\n\r\n<P>Forslaget indeholder endvidere et krav om begrænsning af tvangsindgreb  \r\n\r\n over for borgeren, navnlig en begrænsning af forvaltningsmyndigheders adgang  \r\n\r\n til privat ejendom. </P>  \r\n\r\n<P>Der foreslås en reform af retsplejeloven med spilleregler for alle  \r\n\r\n myndigheder. </P>  \r\n\r\n<P>Der foreslås tillige indført særlige regler i retsplejeloven, der skal  \r\n\r\n gøre det lettere for den enkelte borger at anlægge sag og gennemføre en sag  \r\n\r\n mod det offentlige. </P>  \r\n\r\n<P>Der foreslås således ændrede regler for det offentliges pligt til at  \r\n\r\n fremkomme med materiale under sagen, ligesom det offentlige foreslås pålagt  \r\n\r\n en vidtgående bevisbyrde. </P>  \r\n\r\n<P>Reglerne om retshjælp foreslås udvidet. </P>  \r\n\r\n<P>Endelig indeholder forslaget krav om, at der opstilles regler for  \r\n\r\n offentlige myndigheder, der taber retssager over for borgerne. Såfremt en dom  \r\n\r\n f.eks. medfører pligt til tilbagebetaling, skal f.eks. skattemyndighederne  \r\n\r\n være forpligtet til af egen drift at tilbagebetale til andre borgere i  \r\n\r\n lignende situation, uden at disse behøver at anlægge sag. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "20/03/1997"
        },
        {
            "displayName": "Accession",
            "displayValue": "19961BA00106"
        },
        {
            "displayName": "Entydig dokumentidentifikation",
            "displayValue": "CL007615"
        },
        {
            "displayName": "Dato for førstegangsindlæggelse",
            "displayValue": "20/03/1997"
        },
        {
            "displayName": "Dato for indlæggelse",
            "displayValue": "20/03/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "106"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}