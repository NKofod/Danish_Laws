{
    "id": 72802,
    "title": "Cirkulærskrivelse om differentierede bidragssatser til arbejdsmarkedets tillægspension (Til stiftøvrighederne) ",
    "documentTypeId": "200",
    "isSagsforlobPeriodValid": false,
    "shortName": "SKR nr 12026 af 18/12/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Cirkulærskrivelse om differentierede  \r\n\r\n bidragssatser til arbejdsmarkedets tillægspension </H1>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=TITEL-KOMMENTAR ALIGN=CENTER>(Til stiftøvrighederne) </P>  \r\n\r\n<BR>  \r\n\r\n</center>\r\n\r\n<P>Ved aftale- og overenskomstforliget i begyndelsen af 1987 blev der åbnet  \r\n\r\n mulighed for en differentiering af satserne for bidrag til ATP i forbindelse  \r\n\r\n med en fastlagt bidragsforhøjelse. </P>  \r\n\r\n<P>Det aftaltes bl.a., at grupper af ansatte, der var omfattet af en  \r\n\r\n pensionsordning, kunne fravælge ATP-bidragsforhøjelsen og i stedet få et  \r\n\r\n puljebeløb til anvendelse efter aftale mellem aftaleparterne. Grupper uden  \r\n\r\n pensionsordning kunne også fravælge ATP-bidragsforhøjelsen, såfremt  \r\n\r\n puljebeløbet blev anvendt til pensionsformål. Aftalen forudsatte  \r\n\r\n gennemførelse af en ændring af lov om ATP. </P>  \r\n\r\n<P>Den nødvendige lovhjemmel er etableret ved lov nr. 367 af 10. juni 1987 om  \r\n\r\n ATP, hvor det af § 4 a m.v. fremgår, at aftale om fravalg skal være indgået  \r\n\r\n inden udgangen af 1987. </P>  \r\n\r\n<P>Af § 7 i Arbejdsministeriets bekendtgørelse nr. 696 af 30. oktober 1987  \r\n\r\n vedrørende lov om ATP fremgår det, at arbejdsgivere, der den 1. januar 1988  \r\n\r\n beskæftiger lønmodtagere omfattet af lovens § 4a, skal give særskilt  \r\n\r\n meddelelse herom til ATP senest den 8. januar  1988 bl.a. med henblik på  \r\n\r\n udsendelse af opkrævninger til arbejdsgivere. </P>  \r\n\r\n<P>For arbejdsgivere tilsluttet Statens centrale lønanvisning vil meddelelse  \r\n\r\n blive givet af Statens centrale lønanvisning. </P>  \r\n\r\n<P>For de personalegrupper, for hvem der ikke inden den 1. januar 1988 er  \r\n\r\n indgået en aftale om fravalg af ATP-bidragsforhøjelsen, forhøjes ATP-bidraget  \r\n\r\n pr. 1. januar 1988 og pr. 1. januar 1990. </P>  \r\n\r\n<P>Finansministeriet har nu meddelt, at man med tjenestemændenes  \r\n\r\n centralorganisationer (CO I, CO II og AC) har indgået fravalgsaftale,  \r\n\r\n omfattende de i folkekirken ansatte tjenestemænd. Fravalgsaftaler er  \r\n\r\n ligeledes indgået for ansatte, der er omfattet af overenskomsten af 31. juli  \r\n\r\n 1987 for midlertidige hjælpepræster m.fl. Endvidere har Finansministeriet og  \r\n\r\n CO II indgået fravalgsaftale for de under denne centralorganisation hørende  \r\n\r\n ansatte i folkekirken på tjenestemandslignende vilkår. ATP-bidragssatserne  \r\n\r\n for disse personalegrupper skal derfor ikke forhøjes. </P>  \r\n\r\n<P>Det indebærer, at følgende kirkefunktionærer er omfattet af en  \r\n\r\n fravalgsaftale: </P>  \r\n\r\n<P>A. Alle, der er ansat i en tjenestemandsstilling som: 1) organist 2)  \r\n\r\n kordegn 3) kirkegårdsleder 4) kirkegårdsassistent eller 5) kirketjener. </P>  \r\n\r\n<P>B. Alle, der er ansat i en tjenestemandslignende stilling som: 1) kordegn  \r\n\r\n 2) organist,klassificeret i lønramme 9-14-17 + P.O. tillæg 3)  \r\n\r\n kirkegårdsassistent 4) kirkegårdsleder, der er organiseret under Foreningen  \r\n\r\n af danske kirkegårdsledere. </P>  \r\n\r\n<P>Under henvisning hertil skal man anmode om, at de menighedsråd under  \r\n\r\n hvilke, der er ansat en eller flere af de under A og B nævnte  \r\n\r\n kirkefunktionærer senest den 8. januar 1988 særskilt meddeler ATP, at de  \r\n\r\n beskæftiger lønmodtagere, der er omfattet af en fravalgsaftale i henhold til  \r\n\r\n § 4a i lov nr. 367 af 10. juni 1987 om ATP. </P>  \r\n\r\n<P>For alle andre kirkefunktionærer, hvad enten de er ansat på  \r\n\r\n tjenestemandslignende vilkår, efter overenskomst, med honorarløn eller på  \r\n\r\n anden måde, vil ATP-bidragene blive opkrævet med de forhøjede satser. </P>  \r\n\r\n<P>Denne skrivelse bedes omdelt til menighedsrådene, provstiudvalgene og  \r\n\r\n provstirevisorerne. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Kirkeministeriet, den 18. december 1987  \r\n\r\n</I> </P>  \r\n\r\n</center>\r\n\r\n<center>\r\n\r\n<P ALIGN=CENTER>P.M.V. </P>  \r\n\r\n</center>\r\n\r\n<center>\r\n\r\n<P ALIGN=CENTER>E.B. </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Finn Langager Larsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19871202654"
        },
        {
            "displayName": "Entydig dokumentidentifikation",
            "displayValue": "CM031998"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12026"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "18/12/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Kirkemin. j.nr. 1840"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}