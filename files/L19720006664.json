{
    "id": 71286,
    "title": "Bekendtgørelse af overenskomst af 24. marts 1972 med Swaziland om et dansk statslån ",
    "documentTypeId": "220",
    "isSagsforlobPeriodValid": false,
    "shortName": "BKI nr 66 af 30/08/1972",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 24. marts 1972  \r\n\r\n med Swaziland om et dansk statslån </H1>  \r\n\r\n<P></P>  \r\n\r\n<BR>  \r\n\r\n<P>Den 24. marts 1972 undertegnedes i København mellem Danmark og Swaziland  \r\n\r\n følgende overenskomst med dertil hørende brevveksling om et dansk statslån  \r\n\r\n til Swaziland: </P>  \r\n\r\n<P>Oversættelse. </P>  \r\n\r\n<P>OVERENSKOMST </P>  \r\n\r\n<P>MELLEM Danmarks regering og Swazilands regering om et dansk statslån til  \r\n\r\n Swaziland. </P>  \r\n\r\n<P>Danmarks regering og Swazilands regering, som ønsker at styrke det  \r\n\r\n traditionelle samarbejde og de venskabelige forbindelser mellem deres lande,  \r\n\r\n er blevet enige om, at der som et bidrag til Swazilands økonomiske udvikling  \r\n\r\n skal ydes et dansk statslån til Swaziland i overensstemmelse med følgende  \r\n\r\n bestemmelser i denne overenskomst og de vedføjede tillæg, der betragtes som  \r\n\r\n en integrerende del af overenskomsten: </P>  \r\n\r\n<P>Artikel I </P>  \r\n\r\n<P>Lånet </P>  \r\n\r\n<P>Danmarks regering (i det følgende benævnt långiveren) vil stille et lån på  \r\n\r\n 15 millioner danske kroner til rådighed for Swazilands regering ( i det  \r\n\r\n følgende benævnt låntageren) til de i artikel VI i denne overenskomst  \r\n\r\n omhandlede formål. </P>  \r\n\r\n<P>Artikel II </P>  \r\n\r\n<P>Lånekontoen </P>  \r\n\r\n<P CLASS=STK> <I>Stk. 1. </I> En konto betegnet &#187;lånekonto for  \r\n\r\n Swazilands regering&#171; (i det følgende benævnt &#187;lånekontoen&#171;)  \r\n\r\n vil efter låntagerens anmodning blive åbnet i Danmarks Nationalbank (som  \r\n\r\n handler på långiverens vegne) til fordel for låntageren eller en person eller  \r\n\r\n institution, som handler på låntagerens vegne. Långiveren vil sikre, at der  \r\n\r\n altid er tilstrækkelige midler til rådighed på lånekontoen til at sætte  \r\n\r\n låntageren i stand til at præstere rettidig betaling for kapitaludstyr og  \r\n\r\n tjenesteydelser, som tilvejebringes inden for lånebeløbet. </P>  \r\n\r\n<P CLASS=STK> <I>Stk. 2. </I> Låntageren (eller dennes repræsentant) skal på  \r\n\r\n de i denne overenskomst fastsatte vilkår være berettiget til på lånekontoen  \r\n\r\n at trække de beløb, der er nødvendige til betaling for kapitaludstyr eller  \r\n\r\n tjenesteydelser, som tilvejebringes i medfør af lånet. </P>  \r\n\r\n<P>Artikel III </P>  \r\n\r\n<P>Rentefod </P>  \r\n\r\n<P>Lånet er rentefrit. </P>  \r\n\r\n<P>Artikel IV </P>  \r\n\r\n<P>Tilbagebetalinger </P>  \r\n\r\n<P CLASS=STK> <I>Stk. 1. </I> Låntageren skal tilbagebetale lånet i  \r\n\r\n femogtredive halvårlige afdrag, hvert på 420.000 danske kroner, første gang  \r\n\r\n den 1. april 1979 og sidste gang den 1. april 1996, samt et sidste afdrag på  \r\n\r\n 300.000 danske kroner den 1. oktober 1996. </P>  \r\n\r\n<P CLASS=STK> <I>Stk. 2. </I> Hvis lånet ikke udnyttes fuldt ud i  \r\n\r\n overensstemmelse med bestemmelserne i artikel VI, stk. 9, skal der træffes  \r\n\r\n indbyrdes aftale om en ændret plan for tilbagebetalingen. </P>  \r\n\r\n<P>Artikel V </P>  \r\n\r\n<P>Betalingssted </P>  \r\n\r\n<P>Lånet skal af låntageren tilbagebetales til Danmarks Nationalbank i danske  \r\n\r\n kroner til kredit for økonomi- og budgetministeriets løbende konto i Danmarks  \r\n\r\n Nationalbank. </P>  \r\n\r\n<P>Artikel VI </P>  \r\n\r\n<P>Lånets anvendelse </P>  \r\n\r\n<P CLASS=STK> <I>Stk. 1. </I> Låntageren vil anvende lånet til finansiering  \r\n\r\n af import fra Danmark (herunder omkostninger ved transport fra Danmark til  \r\n\r\n Swaziland) af sådant dansk kapitaludstyr, som skal benyttes til  \r\n\r\n identificerbare projekter, og som er nødvendigt for Swazilands økonomiske  \r\n\r\n udvikling. En retningsgivende liste over sådanne varer indeholdes i tillæg  \r\n\r\n II. </P>  \r\n\r\n<P CLASS=STK> <I>Stk. 2. </I> Lånet kan endvidere anvendes til betaling for  \r\n\r\n danske tjenesteydelser, som er nødvendige for gennemførelsen af  \r\n\r\n udviklingsprojekter i Swaziland, herunder især til forundersøgelser i  \r\n\r\n forbindelse med investeringer, udarbejdselse projekter, til rådgivere under  \r\n\r\n projekternes gennemførelse, montering eller opførelse af anlæg eller  \r\n\r\n bygninger samt teknisk og administrativ bistand under igangsætningsperioden  \r\n\r\n for virksomheder, som oprettes ved hjælp af lånet. </P>  \r\n\r\n<P CLASS=STK> <I>Stk. 3. </I> En del af lånet, dog ikke over 25 procent, kan  \r\n\r\n trækkes til dækning af lokale udgifter i forbindelse med projekter, til  \r\n\r\n hvilke långiveren har godkendt finansiering ifølge denne overenskomst af  \r\n\r\n kontrakter om leverancer af dansk kapitaludstyr eller danske tjenesteydelser.  \r\n\r\n De samlede træk til finansiering af sådanne udgifter kan ikke på noget  \r\n\r\n tidspunkt overstige 33 1/3 procent af det samlede beløb, som af långiveren er  \r\n\r\n blevet godkendt til finansiering ifølge denne overenskomst af kontrakter om  \r\n\r\n leverancer af dansk kapitaludstyr og danske tjenesteydelser. </P>  \r\n\r\n<P CLASS=STK> <I>Stk. 4. </I> Alle kontrakter, der finansieres over lånet,  \r\n\r\n skal godkendes af låntageren og långiveren. </P>  \r\n\r\n<P CLASS=STK> <I>Stk. 5. </I> Långiverens godkendelse af, at en kontrakt  \r\n\r\n finansieres over lånet medfører intet ansvar for de pågældende kontrakters  \r\n\r\n behørige opfyldelse. </P>  \r\n\r\n<P>Långiveren er ligeledes uden ansvar, hvad angår den effektive udnyttelse  \r\n\r\n af leverancer og tjenesteydelser til de projekter m.v., hvori sådanne  \r\n\r\n leverancer og tjenesteydelser indgår. </P>  \r\n\r\n<P CLASS=STK> <I>Stk. 6. </I> Der må ikke i en kontrakt under lånet indgå  \r\n\r\n bestemmelser om særlige kreditydelser fra den danske kontraktpartner. </P>  \r\n\r\n<P CLASS=STK> <I>Stk. 7. </I> Låneprovenuet kan kun anvendes til betaling for  \r\n\r\n kapitaludstyr og tjenesteydelser, som er kontraheret efter overenskomstens  \r\n\r\n ikrafttræden, medmindre andet aftales mellem låntageren og långiveren. </P>  \r\n\r\n<P CLASS=STK> <I>Stk. 8. </I> Låneprovenuet kan ikke anvendes til betaling  \r\n\r\n til låntageren af nogen form for indførselstold, skatter og statslige eller  \r\n\r\n andre offentlige afgifter, såsom indførselsafgifter, udligningsafgifter for  \r\n\r\n indenlandske omsætningsafgifter, afgifter eller deponeringer i forbindelse  \r\n\r\n med udstedelse af betalings- eller indførselstilladelser. </P>  \r\n\r\n<P CLASS=STK> <I>Stk. 9. </I> Låntageren kan trække på lånekontoen til  \r\n\r\n opfyldelse af kontrakter, der er godkendt af parterne, i indtil tre år efter  \r\n\r\n overenskomstens ikrafttræden eller et sådant andet tidspunkt, som måtte blive  \r\n\r\n aftalt indbyrdes mellem låntageren og långiveren. </P>  \r\n\r\n<P>Artikel VII </P>  \r\n\r\n<P>Ikke-diskrimination </P>  \r\n\r\n<P CLASS=STK> <I>Stk. 1. </I> Med hensyn til tilbagebetalingen af lånet  \r\n\r\n forpligter låntageren sig til ikke at give långiveren en mindre gunstig  \r\n\r\n behandling end den, der gives andre udenlandske kreditorer. </P>  \r\n\r\n<P CLASS=STK> <I>Stk. 2. </I> alle afskibninger af kapitaludstyr, der  \r\n\r\n omfattes af denne overenskomst, skal ske i overensstemmelse med princippet om  \r\n\r\n skibes frie deltagelse i den internationale handel i fri og lige konkurrence.  \r\n\r\n</P>  \r\n\r\n<P>Artikel VIII </P>  \r\n\r\n<P>Diverse bestemmelser </P>  \r\n\r\n<P CLASS=STK> <I>Stk. 1. </I> Før det første træk på den i artikel II omtalte  \r\n\r\n konto skal låntageren godtgøre over for långiveren, at alle  \r\n\r\n forfatningsmæssige og andre vilkår fastsat i lovgivningen i låntagerens  \r\n\r\n hjemland er blevet opfyldt, således at denne låneoverenskomst vil udgøre en  \r\n\r\n forpligtelse, som er bindende for låntageren. </P>  \r\n\r\n<P CLASS=STK> <I>Stk. 2. </I> Låntageren skal meddele långiveren, hvilke  \r\n\r\n personer der er bemyndiget til at handle på låntagerens vegne, samt afgive  \r\n\r\n bekræftede prøver på alle sådanne personers underskrifter. </P>  \r\n\r\n<P CLASS=STK> <I>Stk. 3. </I> Alle meddelelser, anmodninger eller aftaler i  \r\n\r\n medfør af denne overenskomst skal være skriftlige. </P>  \r\n\r\n<P>Artikel IX </P>  \r\n\r\n<P>Særlige bestemmelser </P>  \r\n\r\n<P>Lånet skal tilbagebetales uden fradrag af og fritaget for alle skatter og  \r\n\r\n afgifter samt alle i medfør af låntagerens lovgivning pålagte restriktioner.  \r\n\r\n Denne overenskomst skal være fritaget for alle gældende og fremtidige  \r\n\r\n afgifter, som i medfør af låntagerens nugældende eller fremtidige lovgivning  \r\n\r\n pålægges i forbindelse med overenskomstens udfærdigelse, indgåelse,  \r\n\r\n registrering, ikrafttræden eller i øvrigt. </P>  \r\n\r\n<P>Artikel X </P>  \r\n\r\n<P>Overenskomstens varighed </P>  \r\n\r\n<P CLASS=STK> <I>Stk. 1. </I> Denne overenskomst træder i kraft på datoen for  \r\n\r\n undertegnelsen. </P>  \r\n\r\n<P CLASS=STK> <I>Stk. 2. </I> Når lånet er blevet tilbagebetalt, træder  \r\n\r\n overenskomsten straks ud af kraft. </P>  \r\n\r\n<P>Artikel XI </P>  \r\n\r\n<P>Angivelse af adresser </P>  \r\n\r\n<P>Følgende adresser anføres for så vidt angår denne overenskomst: </P>  \r\n\r\n<P>For låntageren: </P>  \r\n\r\n<P>Ministry of Finance, </P>  \r\n\r\n<P>Government of Swaziland, </P>  \r\n\r\n<P>Mbabane. </P>  \r\n\r\n<P>Telegramadresse: </P>  \r\n\r\n<P>MINFIN MBABANE. </P>  \r\n\r\n<P>For långiveren med henblik på udbetalinger: </P>  \r\n\r\n<P>Udenrigsministeriet, </P>  \r\n\r\n<P>Afdelingen for internationalt Udviklingssamarbejde, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>ETRANGERES COPENHAGEN. </P>  \r\n\r\n<P>For långiveren med henblik på betaling af afdrag på lånet: </P>  \r\n\r\n<P>Økonomi- og budgetministeriet, </P>  \r\n\r\n<P>København. </P>  \r\n\r\n<P>Telegramadresse: </P>  \r\n\r\n<P>FINANS COPENHAGEN. </P>  \r\n\r\n<P>Til bekræftelse heraf har parterne gennem deres dertil behørigt  \r\n\r\n befuldmægtigede repræsentanter ladet denne overenskomst undertegne i to  \r\n\r\n eksemplarer på engelsk i København den 24. marts 1972. </P>  \r\n\r\n<P>For Danmarks regering </P>  \r\n\r\n<P> <B>K.B. Andersen</B>  </P>  \r\n\r\n<P>Udenrigsminister </P>  \r\n\r\n<P>For Swazilands regering </P>  \r\n\r\n<P CLASS=PUNKT> <B>1.</B> Lovell </P>  \r\n\r\n<P>Finansminister </P>  \r\n\r\n<P>TILLÆG I </P>  \r\n\r\n<P>Følgende bestemmelser finder anvendelse på de rettigheder og  \r\n\r\n forpligtelser, der følger af overenskomsten mellem Danmarks regering og  \r\n\r\n Swazilands regering vedrørende et dansk statslån til Swaziland (i det  \r\n\r\n følgende benævnt overenskomsten). De betragtes som en integrerende del af  \r\n\r\n denne med samme gyldighed og virkning, som hvis de fuldt ud var anført deri.  \r\n\r\n</P>  \r\n\r\n<P>Artikel I </P>  \r\n\r\n<P>Annullering og suspension </P>  \r\n\r\n<P CLASS=STK> <I>Stk. 1. </I> Låntageren kan ved meddelelse til långiveren  \r\n\r\n annullere ethvert lånebeløb, som låntageren ikke måtte have trukket. </P>  \r\n\r\n<P CLASS=STK> <I>Stk. 2. </I> Såfremt låntageren gør sig skyldig i  \r\n\r\n misligeholdelse med hensyn til opfyldelsen af nogen forpligtelse eller aftale  \r\n\r\n i medfør af overenskomsten, kan långiveren helt eller delvis suspendere  \r\n\r\n låntagerens ret til at trække på lånekontoen. </P>  \r\n\r\n<P>Hvis den misligholdelse, der har berettiget långiveren til suspension af  \r\n\r\n låntagerens trækningsret, fortsat består udover et tidsrum af tres dage efter  \r\n\r\n långiverens meddelelse til låntageren om suspension, kan långiveren når som  \r\n\r\n helst forlange den på lånekontoen trukne del af lånet tilbagebetalt straks,  \r\n\r\n uanset eventuelle modsatte bestemmelser i overenskomsten, medmindre  \r\n\r\n grundlaget for suspensionens iværksættelse er bortfaldet. </P>  \r\n\r\n<P CLASS=STK> <I>Stk. 3. </I> Alle overenskomstens bestemmelser skal fortsat  \r\n\r\n have fuld gyldighed og virkning uanset enhver annullering eller suspension,  \r\n\r\n bortset fra hvad der udtrykkeligt er bestemt i denne artikel. </P>  \r\n\r\n<P>Artikel II </P>  \r\n\r\n<P>Afgørelse af tvistigheder </P>  \r\n\r\n<P CLASS=STK> <I>Stk. 1. </I> Enhver tvistighed, som måtte opstå mellem  \r\n\r\n parterne angående fortolkningen eller gennemførelsen af nærværende  \r\n\r\n overenskomst, og som ikke er bilagt ad diplomatisk vej inden for seks  \r\n\r\n måneder, skal efter anmodning fra en af parterne forelægges for en  \r\n\r\n voldgiftsdomstol bestående af tre medlemmer. Domstolens formand skal være  \r\n\r\n statsborger i et tredjeland og skal udpeges efter indbyrdes aftale mellem  \r\n\r\n partene. Såfremt parterne ikke kan nå til enighed om udpegelsen af domstolens  \r\n\r\n formand, kan hver part anmode præsidenten for Den mellemfolkelige Domstol om  \r\n\r\n at foretage udpegelsen. Hver part udpeger sin egen voldgiftsdommer; såfremt  \r\n\r\n en part undlader at udpege en voldgiftsdommer, kan denne udpeges af  \r\n\r\n domstolens formand. </P>  \r\n\r\n<P CLASS=STK> <I>Stk. 2. </I> Hver part vil efterkomme og gennemføre de af  \r\n\r\n domstolen afsagte kendelser. </P>  \r\n\r\n<P>TILLÆG II </P>  \r\n\r\n<P CLASS=PUNKT> <B>1.</B> Elkraftforsyning og -fordeling. </P>  \r\n\r\n<P CLASS=PUNKT> <B>2.</B> Telekommunikations- og radioudstyr. </P>  \r\n\r\n<P CLASS=PUNKT> <B>3.</B> Vandforsyning og vejbygninger. </P>  \r\n\r\n<P CLASS=PUNKT> <B>4.</B> Medicinsk udstyr og forsyninger. </P>  \r\n\r\n<P CLASS=PUNKT> <B>5.</B> Teknisk og faglig uddannelse. </P>  \r\n\r\n<P CLASS=PUNKT> <B>6.</B> Mindre industrivirksomheder. </P>  \r\n\r\n<P CLASS=PUNKT> <B>7.</B> Landbrugsvirksomheder. </P>  \r\n\r\n<P CLASS=PUNKT> <B>8.</B> By- og egnsplanlægning. </P>  \r\n\r\n<P CLASS=PUNKT> <B>9.</B> Forundersøgelser vedrørende investeringer inden for  \r\n\r\n ethvert af ovennævnte områder. </P>  \r\n\r\n<P CLASS=PUNKT> <B>10.</B> Sådanne andre områder, som parterne måtte aftale  \r\n\r\n indbyrdes. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 24. marts 1972. </I> </P>  \r\n\r\n<P CLASS=UNDERSKREVET-AF ALIGN=CENTER>Deres Excellence, </P>  \r\n\r\n<P>Under henvisning til overenskomsten af dags dato mellem Danmarks regering  \r\n\r\n og Swazilands regering har jeg den ære at foreslå, at følgende bestemmelser  \r\n\r\n skal anvendes ved gennemførelsen af overenskomstens artikel VI. </P>  \r\n\r\n<P>Udbetaling fra lånekontoen skal ske på følgende måde: </P>  \r\n\r\n<UL CLASS=PLAIN-LIST>  \r\n\r\n<LI>1) Den danske eksportør eller rådgiver og den swazilandske importør eller  \r\n\r\n eventuelle investerende part afslutter en kontrakt, der skal endeligt  \r\n\r\n godkendes af de swazilandske og de danske myndigheder. Ingen kontrakt under  \r\n\r\n 200.000 danske kroner, undtagen til anvendelse af et endeligt restbeløb under  \r\n\r\n det nævnte beløbs størrelse, kan finansieres i medfør af overenskomsten.  \r\n\r\n</LI>  \r\n\r\n<LI>2) Swazilands regering vil med henblik på dansk godkendelse forelægge det  \r\n\r\n danske udenrigsministerium genparter af dokumenterede fordringer, hvis  \r\n\r\n finansiering i medfør af overenskomstens artikel VI er godkendt af Swazilands  \r\n\r\n regering. </LI>  \r\n\r\n<LI>3) Når en af Swazilands regering med dens godkendelse forelagt kontrakt  \r\n\r\n eller dokumenteret fordring er blevet godkendt af Danmarks regering, kan  \r\n\r\n Swazilands regering trække på lånekontoen til betaling af vedkommende  \r\n\r\n vareparti, tjenesteydelse eller fordring. Udbetalinger fra denne konto er  \r\n\r\n betinget af, at de nødvendige dokumenter fremlægges, efter at Danmarks  \r\n\r\n Nationalbank har konstateret, at betingelserne for at foretage sådanne  \r\n\r\n betalinger i øvrigt er opfyldt. </LI>  \r\n\r\n</UL>  \r\n\r\n<P>Hvis foranstående bestemmelser kan godkendes af Swazilands regering, har  \r\n\r\n jeg den ære at foreslå, at dette brev og Deres svar herpå skal udgøre en  \r\n\r\n aftale mellem vore to regeringer om denne sag. </P>  \r\n\r\n<P>Modtag, Deres Excellence, forsikringen om min mest udmærkede højagtelse.  \r\n\r\n</P>  \r\n\r\n<P> <B>K. B. Andersen </B></P>  \r\n\r\n<P>Hans Excellence </P>  \r\n\r\n<P>hr. finansminister </P>  \r\n\r\n<P>Leopold Lovell. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 24. marts 1972. </I> </P>  \r\n\r\n<P CLASS=UNDERSKREVET-AF ALIGN=CENTER>Deres Excellence, </P>  \r\n\r\n<P>Jeg har den ære at anerkende modtagelsen af Deres sålydende brev af dags  \r\n\r\n dato: </P>  \r\n\r\n<P>(her følger teksten til foranstående brev) </P>  \r\n\r\n<P>Jeg har den ære at meddele Dem, at min regering er enig i foranstående.  \r\n\r\n</P>  \r\n\r\n<P>Modtag, Deres Excellence, forsikringen om min mest udmærkede </P>  \r\n\r\n<P>højagtelse. </P>  \r\n\r\n<P CLASS=PUNKT> <B>1.</B> Lovell </P>  \r\n\r\n<P>Hans Excellence </P>  \r\n\r\n<P>hr. udenrigsminister </P>  \r\n\r\n<P>K. B. Andersen. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 30. august  \r\n\r\n 1972. </I> </P>  \r\n\r\n<P CLASS=UNDERSKREVET-AF ALIGN=CENTER>K. B. Andersen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/12/1972"
        },
        {
            "displayName": "Accession",
            "displayValue": "L19720006664"
        },
        {
            "displayName": "Entydig dokumentidentifikation",
            "displayValue": "CM030477"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "04/01/2007"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "66"
        },
        {
            "displayName": "År for udstedelse",
            "displayValue": "1972"
        },
        {
            "displayName": "Dato for underskrift",
            "displayValue": "30/08/1972"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 104.0.8. Swaziland"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}