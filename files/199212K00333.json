{
    "id": 111550,
    "title": "1992 LSF 333   FORSLAG TIL LOV OM ÆNDRING AF UDLÆNDINGELOVEN OG LOV OM MIDLERTIDIG   OPHOLDSTILLADELSE TIL VISSE PERSONER FRA DET TIDLIGERE JUGOSLAVIEN M.V. ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 333",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 333 </P>  \r\n\r\n<P></P>  \r\n\r\n<P>Forslag til Lov om ændring af udlændingeloven og lov om midlertidig  \r\n\r\n opholdstilladelse til visse personer fra det tidligere Jugoslavien m.v. </P>  \r\n\r\n<P></P>  \r\n\r\n<P>Fremsat af indenrigsministeren (Birte Weiss) </P>  \r\n\r\n<P></P>  \r\n\r\n<P>den 27. maj 1993 </P>  \r\n\r\n<P></P>  \r\n\r\n<P>Vedtaget ved tredjebehandling den 18. juni 1993 </P>  \r\n\r\n<P></P>  \r\n\r\n<P><a href=\"document.aspx?accn=A19930046230\"> Lov nr. 462 af 30/06/1993</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I udlændingeloven, jf. lovbekendtgørelse nr. 462 af 26. juni 1987, som  \r\n\r\n ændret senest ved lov nr. 482 af 24. juni 1992, foretages følgende ændringer:  \r\n\r\n</P>  \r\n\r\n<P> <B>1.</B> I <I>§ 42 a, stk. 2,</I> indsættes efter 2. pkt. som nyt  \r\n\r\n punktum: </P>  \r\n\r\n<P>&#187;En kommune kan endvidere efter aftale med Direktoratet for  \r\n\r\n Udlændinge tilvejebringe og drive sådanne indkvarteringssteder.&#171; </P>  \r\n\r\n<P> <B>2.</B> I <I>§ 42 a, stk. 2,</I> indsættes som <I>stk. 3: </I></P>  \r\n\r\n<P>&#187;Stk. 3. Indenrigsministeren fastsætter regler for kommunernes  \r\n\r\n deltagelse i finansieringen af tilvejebringelsen og driften af  \r\n\r\n indkvarteringssteder for udlændinge, der er nævnt i stk. 1, herunder om  \r\n\r\n statens dækning af udgifterne.&#171; </P>  \r\n\r\n<P> <B>§ 2</B>  </P>  \r\n\r\n<P>I lov nr. 933 af 28. november 1992 om midlertidig opholdstilladelse til  \r\n\r\n visse personer fra det tidligere Jugoslavien m.v. foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 7, stk. 2,</I> indsættes efter 1. pkt. som nyt punktum:  \r\n\r\n</P>  \r\n\r\n<P>&#187;En kommune kan endvidere efter aftale med Direktoratet for  \r\n\r\n Udlændinge tilvejebringe og drive sådanne indkvarteringscentre.&#171; </P>  \r\n\r\n<P> <B>2.</B> I <I>§ 7</I> indsættes som <I>stk. 3:</I>  </P>  \r\n\r\n<P>&#187; <I>Stk. 3.</I> Indenrigsministeren fastsætter regler for  \r\n\r\n kommunernes deltagelse i finansieringen af tilvejebringelsen og driften af  \r\n\r\n indkvarteringscentre for personer, der er meddelt opholdstilladelse efter  \r\n\r\n denne lov, herunder om statens dækning af udgifterne.&#171; </P>  \r\n\r\n<P> <B>§ 3</B>  </P>  \r\n\r\n<P>Loven træder i kraft den 1. juli 1993. </P>  \r\n\r\n<P> <B>§ 4</B>  </P>  \r\n\r\n<P>Loven gælder ikke for Færøerne og Grønland. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I udlændingeloven, jf. lovbekendtgørelse nr. 462 af 26. juni 1987 som  \r\n\r\n ændret senest ved lov nr. 482 af 24. juni 1992, foretages følgende ændringer:  \r\n\r\n</P>  \r\n\r\n<P> <B>1.</B> I <I>§ 42 a, stk. 2,</I> indsættes efter 2. pkt. som nyt  \r\n\r\n punktum: </P>  \r\n\r\n<P>&#187;En kommune kan endvidere efter aftale med Direktoratet for  \r\n\r\n Udlændinge tilvejebringe og drive sådanne indkvarteringssteder.&#171; </P>  \r\n\r\n<P> <B>2.</B> I <I>§ 42 a, stk. 2,</I> indsættes som stk. 3: </P>  \r\n\r\n<P>&#187; <I>Stk. 3.</I> Indenrigsministeren fastsætter regler for  \r\n\r\n kommunernes deltagelse i finansieringen af tilvejebringelsen og driften af  \r\n\r\n indkvarteringssteder for udlændinge, der er nævnt i stk. 1, herunder om  \r\n\r\n statens dækning af udgifterne.&#171; </P>  \r\n\r\n<P> <B>§ 2</B>  </P>  \r\n\r\n<P>I lov nr. 933 af 28. november 1992 om midlertidig opholdstilladelse til  \r\n\r\n visse personer fra det tidligere Jugoslavien m.v. foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 7, stk. 2,</I> indsættes efter 1. punktum som nyt  \r\n\r\n punktum: </P>  \r\n\r\n<P>&#187;En kommune kan endvidere efter aftale med Direktoratet for  \r\n\r\n Udlændinge tilvejebringe og drive sådanne indkvarteringscentre.&#171; </P>  \r\n\r\n<P> <B>2.</B> I <I>§ 7</I> indsættes som stk. 3: </P>  \r\n\r\n<P>&#187; <I>Stk. 3.</I> Indenrigsministeren fastsætter regler for  \r\n\r\n kommunernes deltagelse i finansieringen af tilvejebringelsen og driften af  \r\n\r\n indkvarteringscentre for personer, der er meddelt opholdstilladelse efter  \r\n\r\n denne lov, herunder om statens dækning af udgifterne.&#171; </P>  \r\n\r\n<P> <B>§ 3</B>  </P>  \r\n\r\n<P>Loven træder i kraft den 1. juli 1993. </P>  \r\n\r\n<P> <B>§ 4</B>  </P>  \r\n\r\n<P>Loven gælder ikke for Færøerne og Grønland. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Lovforslaget tilsigter at gøre det muligt for landets kommuner - efter  \r\n\r\n nærmere aftale med Direktoratet for Udlændinge - at tilvejebringe og drive  \r\n\r\n indkvarteringssteder for asylansøgere og for personer, der er meddelt  \r\n\r\n opholdstilladelse i medfør af loven om midlertidig opholdstilladelse til  \r\n\r\n visse personer fra det tidligere Jugoslavien. </P>  \r\n\r\n<P>Lovforslaget skal ses som et led i regeringens samlede bestræbelser på i  \r\n\r\n højere grad at inddrage de kommunale kræfter i arbejdet med modtagelse og  \r\n\r\n indkvartering af asylansøgere. </P>  \r\n\r\n<P>Langt hovedparten af de asylansøgere, der indrejser til Danmark,  \r\n\r\n indkvarteres på særlige asylcentre, hvor de her opholder sig, medens deres  \r\n\r\n asylsag behandles. Der er dog enkelte asylansøgere, der er indkvarteret  \r\n\r\n privat. </P>  \r\n\r\n<P>Udlændingelovens § 42 a, stk. 2, udgør lovgrundlaget for tilvejebringelsen  \r\n\r\n og driften af asylcentre. Af bestemmelsen fremgår, at det er Direktoratet for  \r\n\r\n Udlændinge, der tilvejebringer og driver indkvarteringssteder for  \r\n\r\n asylansøgere, samt at dette kan ske i samarbejde med Dansk Røde Kors. </P>  \r\n\r\n<P>Med henblik på varetagelsen af opgaven med drift af asylcentrene har  \r\n\r\n Direktoratet for Udlændinge indgået en rammeoverenskomst med Dansk Røde Kors,  \r\n\r\n hvori rammerne for Dansk Røde Kors deltagelse i arbejdet er beskrevet. </P>  \r\n\r\n<P>Efter overenskomsten er Direktoratet for Udlændinge forpligtet til at  \r\n\r\n stille indkvarteringscentre til rådighed i driftsklar stand. Dansk Røde Kors  \r\n\r\n varetager herefter de opgaver, der er forbundet med den daglige drift og  \r\n\r\n forplejning af asylansøgerne på centrene, ligesom Dansk Røde Kors varetager  \r\n\r\n visse sundhedsmæssige opgaver i forhold til asylansøgerne. Dansk Røde Kors  \r\n\r\n forestår endvidere et særligt undervisningsprogram for asylansøgere på  \r\n\r\n centrene. </P>  \r\n\r\n<P>Tilsvarende er det i § 7, stk. 2, i lov nr. 933 af 28. november 1992 om  \r\n\r\n midlertidig opholdstilladelse til visse personer fra det tidligere  \r\n\r\n Jugoslavien m.v. fastsat, at det er Direktoratet for Udlændinge, der  \r\n\r\n tilvejebringer og driver særskilte indkvarteringscentre for de personer, der  \r\n\r\n er meddelt opholdstilladelse efter loven. I bemærkningerne til lovforslaget  \r\n\r\n er det angivet, at også varetagelsen af indkvarteringsopgaverne i forhold til  \r\n\r\n denne persongruppe forudsættes at ske på grundlag af en overenskomst mellem  \r\n\r\n Direktoratet for Udlændinge og Dansk Røde Kors. Hvad angår tilbud om  \r\n\r\n undervisning, kurser samt gennemførelse af forskellige kulturelle og sociale  \r\n\r\n aktiviteter forudsættes disse imidlertid varetaget af Dansk Flygtningehjælp.  \r\n\r\n</P>  \r\n\r\n<P>Efter regeringens opfattelse bør så mange kommuner som muligt involveres i  \r\n\r\n arbejdet med modtagelse af asylansøgere. Mange kommuner gør allerede i dag en  \r\n\r\n stor indsats i forhold til modtagelsen af asylansøgere, ligesom mange  \r\n\r\n kommuner også gør en stor indsats i forbindelse med arbejdet med integration  \r\n\r\n af personer, der er blevet anerkendt som flygtninge i Danmark. Lovforslaget  \r\n\r\n skal ses som en udbygning af kommunernes mulighed for at deltage i arbejdet  \r\n\r\n med udlændinge. </P>  \r\n\r\n<P>Direktoratet for Udlændinge vil fortsat stå som den ansvarlige myndighed.  \r\n\r\n En kommune vil skulle indgå aftale med Direktoratet for Udlændinge om driften  \r\n\r\n af et asylcenter eller særligt indkvarteringscenter for personer fra det  \r\n\r\n tidligere Jugoslavien, der er meddelt midlertidig opholdstilladelse. Dette  \r\n\r\n gælder også i de tilfælde, hvor en kommune ikke alene ønsker at drive et  \r\n\r\n asylcenter, men tillige ønsker at tage aktiv del i tilvejebringelsen heraf,  \r\n\r\n f.eks. gennem finansiering af nybyggeri. </P>  \r\n\r\n<P>Det er tanken i første omgang at arbejde med nogle få forsøgsordninger med  \r\n\r\n drift af indkvarteringssteder i kommunalt regi. En nærmere evaluering af  \r\n\r\n forløbet efter et stykke tid må herefter danne grundlag for de fortsatte  \r\n\r\n vurderinger af, hvorledes den kommunale deltagelse i tilvejebringelsen og  \r\n\r\n driften af asylcentre mest hensigtsmæssigt kan ske. </P>  \r\n\r\n<P>Lovforslaget indeholder en særlig bemyndigelsesbestemmelse, hvorefter  \r\n\r\n indenrigsministeren fastsætter regler for kommunernes deltagelse i  \r\n\r\n finansiering af tilvejebringelsen og driften af asylcentre, herunder om  \r\n\r\n statens dækning af udgifterne. </P>  \r\n\r\n<P> <I>Lovforslagets administrative og økonomiske konsekvenser</I>  </P>  \r\n\r\n<P>Lovforslaget skønnes ikke at medføre øgede udgifter. Der vil alene i kraft  \r\n\r\n af bemyndigelsesbestemmelsen til at fastsætte særlige finansierings- og  \r\n\r\n tilskudsregler kunne blive tale om en anden fordeling af udgifterne mellem  \r\n\r\n staten og kommunerne. Det er en forudsætning, at kommuner, der indgår i  \r\n\r\n ordningen, kompenseres i fuldt omfang for driftsudgifter. </P>  \r\n\r\n<P>Anlægsudgifterne fordeles mellem staten og kommunerne efter regler fastsat  \r\n\r\n af indenrigsministeren. Der er alene tale om frivillige ordninger for  \r\n\r\n kommunerne. </P>  \r\n\r\n<P>Det er ikke muligt at skønne over omfanget af den ændrede fordeling af  \r\n\r\n udgifterne. Det vides ikke, hvor mange kommuner der ønsker at indgå i  \r\n\r\n ordningen. Det er endvidere forbundet med betydelig usikkerhed at skønne over  \r\n\r\n behovet for asylcenterkapacitet. </P>  \r\n\r\n<P>Statens udgifter til kommunerne vil blive afholdt over finanslovens konto  \r\n\r\n til underhold m.v. af asylansøgere. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Den foreslåede ændring af udlændingelovens § 42 a, stk. 2, tager sigte på  \r\n\r\n at etablere det fornødne hjemmelsgrundlag for en inddragelse af kommunerne i  \r\n\r\n driften af asylcentre, herunder tillige at skabe hjemmel til, at kommunen  \r\n\r\n eksempelvis ved finansiering af nybyggeri kan tilvejebringe et asylcenter.  \r\n\r\n</P>  \r\n\r\n<P>Der er idag ikke hjemmel til at kommunerne kan tilvejebringe og drive  \r\n\r\n asylcentre. </P>  \r\n\r\n<P>Det fremgår af den foreslåede bestemmelse, at kommunernes adgang til at  \r\n\r\n tilvejebringe og drive asylcentre skal ske &#187;efter aftale med  \r\n\r\n Direktoratet for Udlændinge&#171;. Det er således fortsat Direktoratet for  \r\n\r\n Udlændinge, der i samme omfang som hidtil skal forestå den overordnede  \r\n\r\n planlægning vedrørende tilvejebringelse og drift af asylcentre, samt indgå  \r\n\r\n aftale med en kommune, der ønsker at drive et asylcenter. </P>  \r\n\r\n<P>Ved indsættelsen af den foreslåede bemyndigelsesbestemmelse i  \r\n\r\n udlændingelovens § 42 a, stk. 3, gives mulighed for, at indenrigsministeren  \r\n\r\n kan fastsætte regler om, at staten og kommunerne i fællesskab kan finansiere  \r\n\r\n tilvejebringelse og drift af indkvarteringssteder for asylansøgere. Det vil  \r\n\r\n være frivilligt for den enkelte kommune, om den vil indgå i en sådan ordning.  \r\n\r\n</P>  \r\n\r\n<P>Der har fra nogle kommuner været ønske om at etablere lokale varianter af  \r\n\r\n de præfabrikerede små landsbyer til husning af asylansøgere, som er ved at  \r\n\r\n blive etableret. Sådanne særlige ordninger vil betyde meget for den enkelte  \r\n\r\n kommune, og vil være til gavn for lokalsamfundet både på kort og på langt  \r\n\r\n sigt. </P>  \r\n\r\n<P>Det er hensigten at udnytte den foreslåede bemyndigelsesbestemmelse til at  \r\n\r\n fastsætte regler, der giver mulighed for at staten betaler et beløb pr.  \r\n\r\n indkvarteringsplads til etablering af eksempelvis præfabrikerede huse til  \r\n\r\n husning af asylansøgere, svarende til prisen pr. indkvarteringsplads i de  \r\n\r\n asylcentre, som staten etablerer. Det er endvidere hensigten at fastsætte  \r\n\r\n regler, der giver mulighed for, at den pågældende kommune erhverver eller  \r\n\r\n stiller et kommunalt ejet areal til rådighed for Direktoratet for Udlændinge,  \r\n\r\n der herefter forestår oprettelsen af indkvarteringsstedet. Den pågældende  \r\n\r\n kommune afholder udgifterne til etableringsfasen - herunder byggemodning,  \r\n\r\n tilslutningsafgifter, administrationsudgifter m.v. Staten afholder udgifterne  \r\n\r\n til de præfabrikerede huse. Efter en årrække, der aftales nærmere for hvert  \r\n\r\n enkelt projekt, afstår staten bygningerne til den pågældende kommune.  \r\n\r\n Kommunen kan herefter anvende asylcentret til det formål, der blev aftalt  \r\n\r\n mellem staten og kommunen. Dette vil eksempelvis kunne være anvendelse til  \r\n\r\n vandrehjem. </P>  \r\n\r\n<P>Det er endvidere tanken at give mulighed for, at staten kan yde et tilskud  \r\n\r\n pr. indkvarteringsplads ved kommunalt byggeri til asylcenter, svarende til  \r\n\r\n prisen pr. indkvarteringsplads i de asylcentre, som staten etablerer. Det  \r\n\r\n pågældende byggeri vil efter en årrække kunne anvendes til andet formål end  \r\n\r\n asylcenter. </P>  \r\n\r\n<P>De konkrete projekter vil blive forelagt Folketingets Finansudvalg. </P>  \r\n\r\n<P>Det er endelig tanken at udstede regler, hvorefter staten yder et  \r\n\r\n driftstilskud til kommuner, der driver et asylcenter. Der vil blive tale om  \r\n\r\n et tilskud pr. asylansøger, der maksimalt kan udgøre det beløb, staten  \r\n\r\n anvender pr. asylansøger til driften, dvs. for tiden gennemsnitligt 110.000  \r\n\r\n kr. årligt pr. plads. </P>  \r\n\r\n<P>Til § 2 </P>  \r\n\r\n<P>Ved den foreslåede ændring af § 7, stk. 2, i lov om midlertidig  \r\n\r\n opholdstilladelse til visse personer fra det tidligere Jugoslavien m.v.  \r\n\r\n skabes der dels mulighed for, at kommuner kan tilvejebringe og drive de  \r\n\r\n særskilte indkvarteringscentre, der anvendes til indkvartering af personer,  \r\n\r\n der er meddelt midlertidig opholdstilladelse i medfør af denne lov. </P>  \r\n\r\n<P>Som beskrevet i de almindelige bemærkninger har det hidtil været Dansk  \r\n\r\n Røde Kors, der har forestået opgaverne med modtagelse, indkvartering og  \r\n\r\n varetagelse af den daglige pleje, medens Dansk Flygtningehjælp har varetaget  \r\n\r\n tilbuddene om undervisning, kurser og forskellige aktiviterer for de  \r\n\r\n pågældende personer. </P>  \r\n\r\n<P>Efter den foreslåede ordning vil der kunne indgås aftale om, at en kommune  \r\n\r\n skal varetage samtlige de opgaver, som Dansk Røde Kors og Dansk  \r\n\r\n Flygtningehjælp ellers står for. </P>  \r\n\r\n<P>Vedrørende den foreslåede bestemmelse i § 7, stk. 3, henvises til  \r\n\r\n bemærkninger ovenfor vedrørende den foreslåede bestemmelse i udlændingelovens  \r\n\r\n § 42 a, stk. 3. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/07/1993"
        },
        {
            "displayName": "Accession",
            "displayValue": "199212K00333"
        },
        {
            "displayName": "Entydig dokumentidentifikation",
            "displayValue": "CL007116"
        },
        {
            "displayName": "Dato for førstegangsindlæggelse",
            "displayValue": "02/07/1993"
        },
        {
            "displayName": "Dato for indlæggelse",
            "displayValue": "02/07/1993"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "333"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}