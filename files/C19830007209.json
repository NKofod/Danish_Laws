{
    "id": 61893,
    "title": "Cirkulære om ændringer i skattestyrelsesloven ",
    "documentTypeId": "170",
    "isSagsforlobPeriodValid": false,
    "shortName": "CIR nr 72 af 10/06/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændringer i skattestyrelsesloven  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Hermed følger eksemplarer af bekendtgørelse nr. 177 af 21. april 1983 af  \r\n\r\n lov om skattemyndighedernes organisation og om klageadgang m.m.  \r\n\r\n (Skattestyrelsesloven). </P>  \r\n\r\n<P>I lovbekendtgørelsen er medtaget de ændringer, som er gennemført ved lov  \r\n\r\n nr. 267 af 27. maj 1981, lov nr. 198 af 18. maj 1982 og lov nr. 140 af 13.  \r\n\r\n april 1983. </P>  \r\n\r\n<P>Ændringslovene har medført ændringer i følgende paragraffer: </P>  \r\n\r\n<UL CLASS=PLAIN-LIST>  \r\n\r\n<LI>1) § 1, stk. 1 og stk. 5-8, om ligningskommissionernes  \r\n\r\n beslutningsdygtighed, </LI>  \r\n\r\n<LI>2) § 3, stk. 1 og 2, og § 4 om underretninger af skattepligtige, hvis  \r\n\r\n skatteansættelse foretages til et andet beløb end selvangivet, m.m., </LI>  \r\n\r\n<LI>3) § 3, stk. 3, om ligningskommissionens bemyndigelse til  \r\n\r\n skatteadministrationen til at foretage skatteanættelser på kommissionens  \r\n\r\n vegne, </LI>  \r\n\r\n<LI>4) § 18, stk. 4, om amtsligningsrådets adgang til at ændre  \r\n\r\n ligningskommissionernes og skatterådenes ansættelser, </LI>  \r\n\r\n<LI>5) §§ 29 og 30 om skattesagers indbringelse for domstolene, </LI>  \r\n\r\n<LI>6) § 33, stk. 2 og 3, om optagelse af dissens i landsskatterettens  \r\n\r\n kendelser m.m. </LI>  \r\n\r\n</UL>  \r\n\r\n<P>Til de enkelte ændringer bemærkes følgende: </P>  \r\n\r\n<P>Ad 1) Ved ændringerne, der trådte i kraft den 1. januar 1983, har alle  \r\n\r\n ligningskommissioner uanset størrelse fået adgang til at opdele sig i  \r\n\r\n besluttende led på mindst 3 medlemmer og til at konstituere sig med 2  \r\n\r\n næstformænd. </P>  \r\n\r\n<P>I forbindelse hermed er der ved bekendtgørelse nr. 601 af 22. november  \r\n\r\n 1982 foretaget en række ændringer i bekendtgørelse nr. 133 af 28. marts 1978  \r\n\r\n af forretningsorden for ligningskommissioner uden for København. </P>  \r\n\r\n<P>I ændringsbekendtgørelsen er fastsat nærmere retningslinier for de  \r\n\r\n besluttende leds sammensætning og funktion. Samtidig er reglerne for valg af  \r\n\r\n formand og næstformand blevet ændret. </P>  \r\n\r\n<P>Det bemærkes, at et besluttende led kan tage stilling til enhver  \r\n\r\n skatteansættelse, der hører under ligningskommissionen, også i forbindelse  \r\n\r\n med genoptagelse og klagebehandling efter skattestyrelseslovens § 4.  \r\n\r\n Klagebehandling kan ske i et andet besluttende led end det, der har truffet  \r\n\r\n den afgørelse, der klages over. </P>  \r\n\r\n<P>To eller flere besluttende led kan efter nærmere bestemmelse af  \r\n\r\n ligningskommissionens formand afholde møder samtidig. I det eller de møder,  \r\n\r\n hvor formanden ikke selv kan være til stede, føres forsædet af en  \r\n\r\n næstformand. </P>  \r\n\r\n<P>Efter forretningsordenens § 7, stk. 3, kan de medlemmer af  \r\n\r\n ligningskommissionen, der ikke er medlem af det besluttende led, på samme  \r\n\r\n måde som dettes egne medlemmer forlange en sag forelagt for den samlede  \r\n\r\n ligningskommission. En tilsvarende bestemmelse er nu optaget i  \r\n\r\n skattestyrelsesloven, jfr. § 1, stk. 6, som affattet ved lov nr. 198 af 18.  \r\n\r\n maj 1982. </P>  \r\n\r\n<P>Den adgang, som ligningskommissionens medlemmer har ifølge samme  \r\n\r\n forretningsordensbestemmelse til at deltage i ethvert møde og til på begæring  \r\n\r\n at få tilsendt indkaldelser til møder i besluttende led, som de ikke selv er  \r\n\r\n medlem af, fremgår nu også af lovens tekst, jfr. den ændrede affattelse af §  \r\n\r\n 1, stk. 8. </P>  \r\n\r\n<P>Beslutter en ligningskommission at konstituere sig med 2 næstformænd, jfr.  \r\n\r\n den nye bestemmelse i skattestyrelseslovens § 1, stk. 5, 1. pkt., finder  \r\n\r\n valget af 2. næstformand sted efter valget af 1. næstformand. Begge valgene  \r\n\r\n sker efter reglerne for valg af formand. </P>  \r\n\r\n<P>For Københavns ligningskommissions vedkommende gælder fortsat reglerne i  \r\n\r\n bekendtgørelse nr. 12 af 2. januar 1979 af forretningsorden for  \r\n\r\n ligningskommissionen i København samt regler om ligningskommissionens  \r\n\r\n organisation. </P>  \r\n\r\n<P>Ad 2) Ændringerne trådte i kraft den 1. januar 1983. De betyder en  \r\n\r\n forenkling af ligningskommissionens fremgangsmåde ved skatteansættelser, som  \r\n\r\n foretages til et andet beløb end selvangivet, og hvor den skattepligtige  \r\n\r\n ikke, før ansættelsen foretages, fremkommer med indsigelser. </P>  \r\n\r\n<P>Den forenklede fremgangsmåde forudsætter, at der gives den skattepligtige  \r\n\r\n underretning om den påtænkte ansættelse, jfr. den ændrede affattelse af  \r\n\r\n skattestyrelseslovens § 3, stk. 1. Hertil vil det i almindelighed være  \r\n\r\n tilstrækkeligt, at den skattepligtige underrettes om, hvilken ansættelse  \r\n\r\n skatteadministrationen enten selv vil foretage efter bemyndigelse eller vil  \r\n\r\n indstille til ligningskommissionen. </P>  \r\n\r\n<P>Meddelelsen om den påtænkte ansættelse skal ledsages af en begrundelse, og  \r\n\r\n den skattepligtige skal gøres bekendt med, at ligningskommissionen  \r\n\r\n (skatteadministrationen) vil foretage ansættelsen uden yderligere  \r\n\r\n underretning, hvis den skattepligtige ikke gør indsigelse inden en nærmere  \r\n\r\n angiven frist. </P>  \r\n\r\n<P>Følger ligningskommissionen ikke skatteadministrationens indstilling, må  \r\n\r\n den skattepligtige underrettes om den ansættelse, ligningsmyndigheden vil  \r\n\r\n foretage. En sådan underretning kan dog undlades, hvis den skattepligtige  \r\n\r\n under en forhandling med ligningskommissionen har haft mulighed for at udtale  \r\n\r\n sig om kommissionens forslag, eller ansættelsen agtes foretaget i  \r\n\r\n overensstemmelse med selvangivelsen. </P>  \r\n\r\n<P>I de tilfælde, hvor den skattepligtige har udtalt sig forud for  \r\n\r\n ansættelsen, skal der som hidtil gives underretning om den foretagne  \r\n\r\n ansættelse, om begrundelsen for denne og om klageadgangen efter  \r\n\r\n skattestyrelseslovens § 4. Dette gælder også i tilfælde, hvor den  \r\n\r\n skattepligtiges indvendinger er taget helt eller delvis til følge. Dog skal  \r\n\r\n en ansættelse, der foretages i overensstemmelse med selvangivelsen, ikke  \r\n\r\n begrundes. </P>  \r\n\r\n<P>Den nye affattelse af skattestyrelseslovens § 3, stk. 1, angår kun  \r\n\r\n tilfælde, hvor der foreligger behørig selvangivelse. Foreligger der ikke  \r\n\r\n behørig selvangivelse, skal ligningsmyndigheden som hidtil underrette den  \r\n\r\n skattepligtige om skatteansættelsen, begrundelsen for denne og om  \r\n\r\n klageadgangen efter § 4. </P>  \r\n\r\n<P>I konsekvens af den gennemførte forenkling af fremgangsmåden ved  \r\n\r\n underretning om ændrede ansættelser er skattestyrelseslovens § 4 blevet  \r\n\r\n ændret således, at fristen for klagen til ligningskommissionen i det  \r\n\r\n tilfælde, hvor umiddelbar underretning er undladt, regnes fra den  \r\n\r\n skattepligtiges modtagelse af den slutopgørelse, hvoraf ansættelsen fremgår.  \r\n\r\n Der henvises til forretningsordenen for ligningskommissioner uden for  \r\n\r\n København § 14, stk. 1, som affattes ved bekendtgørelse nr. 601 af 22.  \r\n\r\n november 1982. </P>  \r\n\r\n<P>Der vil som hidtil være adgang for den skattepligtige til at påklage  \r\n\r\n grundlaget for beregningen af skatten med eventuelle tillæg, godtgørelse m.v.  \r\n\r\n til ligningskommissionen inden 4 uger efter modtagelsen af underretning om  \r\n\r\n beregningen, jfr. ministeriet for skatter og afgifters bekendtgørelse af 29.  \r\n\r\n oktober 1982 vedrørende slutligning for 1982, § 10, stk. 1. </P>  \r\n\r\n<P>Ad 3). Efter ændringen, der trådte i kraft den 1. januar 1983, kan  \r\n\r\n ligningskommissionen bemyndige skatteadministrationen til at foretage en  \r\n\r\n hvilken som helst kategori af ansættelser i 1. instans. Det bør fremgå af den  \r\n\r\n i forretningsordenens § 5 foreskrevne ligningsplan, om bemyndigelsesadgangen  \r\n\r\n er udnyttet og for hvilke sager. Det kan dog ikke anses for stemmende med  \r\n\r\n skattestyrelseslovens almindelige princip, jfr. § 1, stk. 1, at  \r\n\r\n skatteadministrationen bemyndiges til at gennemføre alle ansættelser uden  \r\n\r\n kommissionens medvirken. </P>  \r\n\r\n<P>Ved den foran ad 1 og 2 omtalte ændring af ligningskommissionernes  \r\n\r\n forretningsorden er indføjet en bestemmelse, hvorefter det af underretningen  \r\n\r\n om påtænkte eller gennemførte skatteansættelser skal fremgå, om ansættelsen  \r\n\r\n foretages af ligningskommissionen selv eller af skatteadministrationen efter  \r\n\r\n bemyndigelse, se den ændrede affattelse af forretningsordenens § 11, stk. 2.  \r\n\r\n</P>  \r\n\r\n<P>Ad 4) Ændringen, der er gennemført med virkning fra den 1. januar 1982,  \r\n\r\n har bragt formuleringen af skattestyrelseslovens § 18, stk. 4, 2. pkt., der  \r\n\r\n angår amtsligningsrådenes revision af indkomst- og formueansættelser, i  \r\n\r\n overensstemmelse med den tilsvarende bestemmelse i § 15, stk. 1, 3. pkt., om  \r\n\r\n ligningsrådets revisionsbeføjelse. </P>  \r\n\r\n<P>Herved er det blevet tydeliggjort, at amtsligningsrådet er afskåret fra at  \r\n\r\n ændre ligningskommissionernes og skatterådenes ansættelser på punkter, hvor  \r\n\r\n landsskatteretten har taget stilling til dem, men ikke fra at tage stilling  \r\n\r\n til ansættelserne i øvrigt. </P>  \r\n\r\n<P>Ad 5) Ændringerne er gennemført ved lov nr. 140 af 13. april 1983, der  \r\n\r\n trådte i kraft ved bekendtgørelse i Lovtidende. Loven blev bekendtgjort i  \r\n\r\n Lovtidende den 20. april 1983. </P>  \r\n\r\n<P>Bestemmelserne i de hidtidige §§ 29 og 30 i skattestyrelsesloven er blevet  \r\n\r\n sammenfattet i den nye § 29, og § 30 er herefter blevet ophævet. </P>  \r\n\r\n<P>a. Ændringernes væsentligste indhold er, at fristen i den hidtil gældende  \r\n\r\n § 30, stk. 1, for indbringelse af skattesager for domstolene forlænges fra 3  \r\n\r\n til 5 år, jfr. den ændrede affattelse af § 29, stk. 4. Bestemmelsen angår den  \r\n\r\n frist, der løber i tilfælde, hvor en sag ikke kan opnå påkendelse ved  \r\n\r\n landsskatteretten, fordi der foreligger en af de i lovens § 28 nævnte  \r\n\r\n afvisningsgrunde. </P>  \r\n\r\n<P>Den særlige, korte frist for domstolsindbringelse i den hidtil gældende §  \r\n\r\n 30, stk. 3, er samtidig blevet ophævet, for så vidt angår afsluttende  \r\n\r\n skatteansættelser og ansættelser af dødsboer. Fristen for at indbringe sager  \r\n\r\n om disse ansættelser er herefter ligeledes 5 år. </P>  \r\n\r\n<P>Ved den ændrede formulering af fristbestemmelserne er det i øvrigt blevet  \r\n\r\n præciseret, at en skatteyder først kan gå til domstolene med en skattesag  \r\n\r\n efter, at landsskatteretten har påkendt eller afvist den. </P>  \r\n\r\n<P>b. Den administrative praksis, hvorefter statsskattedirektoratet og  \r\n\r\n amtsskatteinspektoraterne efter en vurdering af hvert enkelt tilfælde  \r\n\r\n tillader ældre skatteansættelser genoptaget efter ansøgning af den  \r\n\r\n skattepligtige, forudsættes opretholdt. </P>  \r\n\r\n<P>Det er en betingelse for tilladelse til genoptagelse, at den  \r\n\r\n skattepligtige dokumenterer eller dog sandsynliggør, at den tidligere  \r\n\r\n skatteansættelse har været for høj. </P>  \r\n\r\n<P>Udvidelsen af fristen for sagsanlæg fra 3 (1) til 5 år medfører, at  \r\n\r\n statsskattedirektoratet og amtsskatteinspektoraterne får mulighed for at  \r\n\r\n tillade ansættelser genoptaget inden for den nye, forlængede frist på 5 år  \r\n\r\n regnet fra udløbet af vedkommende indkomstår. </P>  \r\n\r\n<P>c. Fristen på 5 år kan af den skattepligtige afbrydes ved udtagelse af  \r\n\r\n stævning mod ministeriet for skatter og afgifter, jfr. dog ovenfor under a,  \r\n\r\n sidste afsnit. Den skattepligtige kan tillige afbryde fristen ved at indgive  \r\n\r\n ansøgning om genoptagelse af den pågældende skatteansættelse til  \r\n\r\n statsskattedirektoratet, amtsskattedirektoratet eller den stedlige  \r\n\r\n ligningsmyndighed. </P>  \r\n\r\n<P>Særlige hensyn anses at gøre sig gældende, når det drejer sig om  \r\n\r\n ansøgninger om genoptagelse, som er indgivet i forventning om, at  \r\n\r\n forlængelsen af fristen fra 3 til 5 år ville blive gennemført, men inden de  \r\n\r\n nye bestemmelsers ikrafttræden. Tilladelse til genoptagelse af  \r\n\r\n skatteansættelser kan gives tilbage til indkomståret 1977, når den  \r\n\r\n skattepligtige har indgivet ansøgning herom senest 31. december 1982, og  \r\n\r\n betingelserne for tilladelsen i øvrigt har været til stede. Ansøgninger, der  \r\n\r\n er indgivet i 1983, kan behandles i overensstemmelse med den nye, forlængede  \r\n\r\n frist, selv om de måtte være indgivet inden lovens ikrafttrædelsestidspunkt.  \r\n\r\n</P>  \r\n\r\n<P>d. Statsskattedirektoratet fastsætter de nærmere bestemmelser for  \r\n\r\n amtsskatteinspektoraternes behandling af ansøgninger om genoptagelse. </P>  \r\n\r\n<P>e. Opmærksomheden henledes på, at den korte frist i skattestyrelseslovens  \r\n\r\n § 15, stk. 3, på 3 år for forhøjelse af skatteansættelser, der beror på et  \r\n\r\n skøn, er opretholdt. </P>  \r\n\r\n<P>Ad 6) Ændringerne, der har virkning fra den 1. januar 1982, angår  \r\n\r\n tilkendegivelse af forskellige meninger blandt de retsmedlemmer, som deltager  \r\n\r\n i en landsskatteretsafgørelse (dissens). </P>  \r\n\r\n<P>Der er ikke indført bestemmelser af lignende art med hensyn til  \r\n\r\n afgørelser, der træffes af ligningskommissionerne, skatterådene,  \r\n\r\n amtsligningsrådene eller ligningsrådet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 10. juni 1983  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>JENS ROSMAN </P>  \r\n\r\n<P CLASS=MINISTER ALIGN=RIGHT>/ C. E. Haumann </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/08/1983"
        },
        {
            "displayName": "Accession",
            "displayValue": "C19830007209"
        },
        {
            "displayName": "Entydig dokumentidentifikation",
            "displayValue": "CM020879"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "12/05/1999"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "72"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "10/06/1983"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Ligningskommissionen m fl"
        },
        {
            "displayName": "Ressortministeriets journalnummer",
            "displayValue": "Min. f. skatter og afgifter, Skd. j.nr. 510-850-16."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}