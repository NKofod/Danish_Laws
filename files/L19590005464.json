{
    "id": 50290,
    "title": "Bekendtgørelse om luftfartsoverenskomst mellem Danmark og Ungarn. ",
    "documentTypeId": "220",
    "isSagsforlobPeriodValid": false,
    "shortName": "BKI nr 54 af 19/10/1959",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om luftfartsoverenskomst mellem  \r\n\r\n Danmark og Ungarn. </H1>  \r\n\r\n<P></P>  \r\n\r\n<BR>  \r\n\r\n<P>Under 17. juli 1958 er der i Budapest afsluttet følgende  \r\n\r\n luftfartsoverenskomst mellem Danmark og Ungarn: </P>  \r\n\r\n<P>OVERENSKOMST mellem den kongelige danske regering og den ungarske  \r\n\r\n folkerepubliks regering angående civil luftfart. </P>  \r\n\r\n<P>Den kongelige danske regering og den ungarske folkerepubliks regering (i  \r\n\r\n det efterfølgende benævnt de kontraherende parter), der ønsker at fastsætte  \r\n\r\n regler for de gensidige forbindelser på den civile luftfarts område og at  \r\n\r\n fremme udviklingen af lufttrafikken mellem de to lande, er blevet enige om  \r\n\r\n følgende bestemmelser: </P>  \r\n\r\n<P>Artikel I. </P>  \r\n\r\n<P>De to kontraherende parter tilstår gensidigt hinanden de i bilag I til  \r\n\r\n nærværende overenskomst angivne rettigheder, som er nødvendige for  \r\n\r\n oprettelsen og driften af de i nævnte bilag omhandlede luftruter. </P>  \r\n\r\n<P>Artikel II. </P>  \r\n\r\n<UL CLASS=PLAIN-LIST>  \r\n\r\n<LI>1) De i bilag I til nærværende overenskomst angivne luftruter kan åbnes,  \r\n\r\n så snart den kontraherende part, hvem de i artikel I omhandlede rettigheder  \r\n\r\n er tilstået, har udpeget et luftfartsselskab hertil, og så snart den  \r\n\r\n kontraherende part, som tilstår disse rettigheder, har meddelt selskabet  \r\n\r\n behørig driftstilladelse. </LI>  \r\n\r\n<LI>2) Med forbehold af bestemmelserne i nærværende artikels stk. 4 meddeler  \r\n\r\n hver af de kontraherende parter hurtigst muligt det eller de af den anden  \r\n\r\n kontraherende part udpegede luftfartsselskab(er) den nødvendige  \r\n\r\n driftstilladelse. </LI>  \r\n\r\n<LI>3) Den ene kontraherende parts luftfartsmyndighed kan, forinden den  \r\n\r\n tillader de af den anden kontraherende part udpegede luftfartsselskaber at  \r\n\r\n påbegynde driften af de i bilag I angivne luftruter, pålægge disse selskaber  \r\n\r\n at dokumentere, at de er i stand til at opfylde de betingelser, der er  \r\n\r\n foreskrevet i de for drift af internationale luftruter normalt gældende love  \r\n\r\n og bestemmelser. </LI>  \r\n\r\n<LI>4) Hver kontraherende part forbeholder sig ret til at nægte eller  \r\n\r\n tilbagekalde en driftstilladelse til et af den anden kontraherende part  \r\n\r\n udpeget luftfartsselskab, såfremt dette ikke har godtgjort, at en overvejende  \r\n\r\n del af ejendomsretten til og den effektive kontrol med dette selskab  \r\n\r\n indehaves af den anden kontraherende stat eller af fysiske eller juridiske  \r\n\r\n personer i denne, eller såfremt selskabet ikke efterkommer de i artikel IX  \r\n\r\n omhandlede love og bestemmelser. </LI>  \r\n\r\n</UL>  \r\n\r\n<P>Medmindre tilbagekaldelse af tilladelsen er nødvendig for at hindre nye  \r\n\r\n overtrædelser, må denne ret først udøves efter forhandling med den anden  \r\n\r\n kontraherende part. </P>  \r\n\r\n<P>Artikel III. </P>  \r\n\r\n<UL CLASS=PLAIN-LIST>  \r\n\r\n<LI>1) Hver af de kontraherende parter foreskriver de flyveveje, der skal  \r\n\r\n følges over dens territorium af luftfartøjer fra det selskab, der af den  \r\n\r\n anden kontraherende part er udpeget til at drive de i bilag I nævnte ruter.  \r\n\r\n De flyveveje, som luftfartøjerne skal følge, fastlægges så vidt muligt under  \r\n\r\n hensyntagen til flyvningens økonomi og trafiksikkerheden. </LI>  \r\n\r\n<LI>2) Spørgsmål vedrørende flyvningernes sikkerhed og tekniske udførelse  \r\n\r\n behandles i bilag II til nærværende overenskomst og henhører under de  \r\n\r\n kontraherende parters luftfartsmyndigheder. </LI>  \r\n\r\n</UL>  \r\n\r\n<P>Artikel IV: </P>  \r\n\r\n<P>Afgifter og andre gebyrer for benyttelsen af de på hver af de  \r\n\r\n kontraherende parters territorium beliggende lufthavne samt disses  \r\n\r\n installationer og tekniske hjælpemidler skal opkræves i overensstemmelse med  \r\n\r\n de officielt fastsatte takster og tariffer. </P>  \r\n\r\n<P>Artikel V. </P>  \r\n\r\n<UL CLASS=PLAIN-LIST>  \r\n\r\n<LI>1) Luftfartøjer. som anvendes til flyvninger i overensstemmelse med  \r\n\r\n artikel I i nærværende overenskomst, samt brændstof, smøreolie, reservedele,  \r\n\r\n normalt udstyr og forråd, der forefindes om bord i disse luftfartøjer, er  \r\n\r\n såvel ved ankomst til den anden kontraherende parts territorium som ved  \r\n\r\n afgang fra dette territorium fritaget for ind- og udførselsafgifter samt  \r\n\r\n andre afgifter og gebyrer, selv om ovennævnte effekter anvendes eller  \r\n\r\n forbruges under flyvning over det omhandlede territorium. </LI>  \r\n\r\n</UL>  \r\n\r\n<P>De i nærværende afsnit nævnte effekter kan ikke gøres til genstand for  \r\n\r\n indenlandsk handel og kan ikke sælges på denne kontraherende parts  \r\n\r\n territorium. </P>  \r\n\r\n<UL CLASS=PLAIN-LIST>  \r\n\r\n<LI>2) Reservedele, brændstof og smøreolie, som er nødvendige for de i  \r\n\r\n henhold til artikel I i nærværende overenskomst foretagne flyvningers  \r\n\r\n gennemførelse og sikkerhed, samt værktøj til komplettering af luftfartøjets  \r\n\r\n udstyr, er såvel ved indførsel på den anden kontraherende parts territorium  \r\n\r\n som ved udførsel fra dette fritaget for ind- og udførselsafgifter samt andre  \r\n\r\n afgifter og gebyrer. Brændstof, smøreolie og reservedele kan af hvert af de  \r\n\r\n udpegede luftfartsselskaber deponeres i de lufthavne, som disse selskaber  \r\n\r\n beflyver i henhold til nærværende overenskomsts bilag I. </LI>  \r\n\r\n<LI>3) De ovenfor omhandlede effekter, som befinder sig på den anden  \r\n\r\n kontraherende parts territorium, skal underkastes toldeftersyn. </LI>  \r\n\r\n</UL>  \r\n\r\n<P>Artikel VI. </P>  \r\n\r\n<P>Spørgsmål af kommerciel art, såsom tilrettelæggelse af jordtjenesten samt  \r\n\r\n fastsættelse af fartplaner, skal afgøres ved indbyrdes aftale mellem de  \r\n\r\n udpegede luftfartsselskaber. De takster, der agtes anvendt af de udpegede  \r\n\r\n luftfartsselskaber, skal fastsættes på samme måde, for så vidt angår de  \r\n\r\n strækninger af de i bilag I til nærværende overenskomst anførte luftruter,  \r\n\r\n som skal drives i fællesskab af de to kontraherende parters  \r\n\r\n luftfartsselskaber. Denne aftale skal indgås i overensstemmelse med den af  \r\n\r\n den internationale sammenslutning af luftfartsselskaber (IATA) anvendte  \r\n\r\n fremgangsmåde vedrørende fastsættelse af takster, medmindre der er anledning  \r\n\r\n til at følge en anden fremgangsmåde. De således fastsatte takster skal  \r\n\r\n forelægges de to kontraherende parters kompetente luftfartsmyndigheder til  \r\n\r\n godkendelse. </P>  \r\n\r\n<P>Artikel VII. </P>  \r\n\r\n<P>Luftfartøjer tilhørende de udpegede luftfartsselskaber skal under  \r\n\r\n flyvninger over den anden kontraherende parts territorium være udstyret med  \r\n\r\n deres lands for international flyvning fastsatte nationalitets- og  \r\n\r\n registreringsmærker og være forsynet med registreringsbeviser,  \r\n\r\n luftdygtighedsbeviser og en licens for den ombordværende radiostation.  \r\n\r\n Desuden skal hver kontraherende parts kompetente organer træffe bestemmelse  \r\n\r\n om, hvilke dokumenter deres i international trafik anvendte luftfartøjer  \r\n\r\n yderligere skal være forsynet med, samt underrette den anden kontraherende  \r\n\r\n parts kompetente organer herom. Chefpiloterne og de øvrige  \r\n\r\n besætningsmedlemmer skal være forsynet med de foreskrevne dokumenter. </P>  \r\n\r\n<P>Artikel VIII. </P>  \r\n\r\n<P>For så vidt angår driften af de i bilag I til nærværende overenskomst  \r\n\r\n angivne luftruter skal hver af de kontraherende parter anerkende gyldigheden  \r\n\r\n af de af den anden part udstedte eller godkendte duelighedsbeviser,  \r\n\r\n certifikater og luftdygtighedsbeviser. </P>  \r\n\r\n<P>Artikel IX. </P>  \r\n\r\n<UL CLASS=PLAIN-LIST>  \r\n\r\n<LI>1) Hver kontraherende parts love og bestemmelser vedrørende ankomst til,  \r\n\r\n ophold på og afgang fra dens territorium, for så vidt angår luftfartøjer  \r\n\r\n anvendt i international lufttrafik, eller vedrørende disse luftfartøjers  \r\n\r\n drift og flyvning over dens territorium finder ligeledes anvendelse på  \r\n\r\n luftfartøjer tilhørende det af den anden kontraherende part udpegede  \r\n\r\n luftfartsselskab. </LI>  \r\n\r\n<LI>2) Hver kontraherende parts love og bestemmelser vedrørende passagerers,  \r\n\r\n besætningers og varers ankomst til, ophold på og afgang fra dens territorium  \r\n\r\n finder anvendelse på passagerer, besætninger og varer, der befordres med  \r\n\r\n luftfartøjer tilhørende det af den anden kontraherende part udpegede  \r\n\r\n luftfartsselskab. </LI>  \r\n\r\n<LI>3) Passagerer, der foretager transitrejser gennem en kontraherende parts  \r\n\r\n territorium, skal underkastes forenklet kontrol. Bagage og varer er fritaget  \r\n\r\n for toldafgifter, indførselsafgifter og andre indenlandske afgifter og  \r\n\r\n gebyrer, hvis transiteringen sker direkte. </LI>  \r\n\r\n</UL>  \r\n\r\n<P>Artikel X. </P>  \r\n\r\n<P>Såfremt et luftfartøj tilhørende den ene kontraherende part nødlander,  \r\n\r\n havarerer eller forulykker på den anden kontraherende parts territorium, skal  \r\n\r\n den part, på hvis territorium ovennævnte hændelse er indtruffet, straks  \r\n\r\n underrette den anden kontraherende part herom, træffe de fornødne  \r\n\r\n foranstaltninger med henblik på en undersøgelse af årsagerne til hændelsen og  \r\n\r\n på begæring af den anden kontraherende part tilstå repræsentanter for denne  \r\n\r\n part fri adgang til dens territorium for som observatører at overvære  \r\n\r\n undersøgelsen. Den skal ligeledes straks iværksætte foranstaltninger til at  \r\n\r\n hjælpe besætning og passagerer, der er blevet ofre for ulykken, samt til  \r\n\r\n sikring af post, bagage og gods, som forefindes om bord i luftfartøjet. Den  \r\n\r\n part, der forestår undersøgelsen, skal underrette den anden kontraherende  \r\n\r\n part om resultaterne heraf og på begæring af den anden kontraherende part  \r\n\r\n overlade denne hele materialet. </P>  \r\n\r\n<P>Artikel XI. </P>  \r\n\r\n<P>De udpegede luftfartsselskaber har ret til på den anden kontraherende  \r\n\r\n parts territorium at opretholde det til driften af de i nærværende  \r\n\r\n overenskomsts artikel I nævnte luftruter fornødne tekniske og erhvervsmæssige  \r\n\r\n personel. Antallet af de i dette øjemed beskæftigede personer fastsættes ved  \r\n\r\n aftale mellem de kontraherende parter. </P>  \r\n\r\n<P>Artikel XII. </P>  \r\n\r\n<P>Spørgsmål vedrørende afregning af betalinger skal enten gøres til genstand  \r\n\r\n for særlige aftaler mellem de af de kontraherende parter udpegede  \r\n\r\n luftfartsselskaber, hvilke aftaler skal afsluttes i overensstemmelse med de  \r\n\r\n mellem de kontraherende parter bestående betalingsoverenskomster, eller,  \r\n\r\n såfremt der ikke findes sådanne overenskomster, behandles i henhold til de  \r\n\r\n for de kontraherende parter gældende valutabestemmelser. De kontraherende  \r\n\r\n parter skal på den hurtigst mulige måde lette overførslen af beløb af denne  \r\n\r\n art. </P>  \r\n\r\n<P>Artikel XIII. </P>  \r\n\r\n<P>I nærværende overenskomst og dens bilag betyder </P>  \r\n\r\n<UL CLASS=PLAIN-LIST>  \r\n\r\n<LI>a) udtrykket &#187;luftfartsmyndighed&#171; </LI>  \r\n\r\n</UL>  \r\n\r\n<P>for kongeriget Danmarks vedkommende: </P>  \r\n\r\n<P>ministeriet for offentlige arbejder eller ethvert organ, der er bemyndiget  \r\n\r\n til at udøve de funktioner, som for nærværende henhører under dette  \r\n\r\n ministeriums område; </P>  \r\n\r\n<P>for den ungarske folkerepubliks vedkommende: generaldirektoratet for civil  \r\n\r\n luftfart under ministeriet for kommunikation og postvæsen eller ethvert  \r\n\r\n organ, der er bemyndiget til at udøve de funktioner, som for nærværende  \r\n\r\n henhører under dette direktorats område. </P>  \r\n\r\n<UL CLASS=PLAIN-LIST>  \r\n\r\n<LI>b) Udtrykket &#187;udpeget luftfartsselskab&#171; betyder ethvert  \r\n\r\n luftfartsselskab, som den ene kontraherende parts luftfartsmyndighed ved  \r\n\r\n skriftlig meddelelse har angivet over for den anden kontraherende parts  \r\n\r\n luftfartsmyndighed som det selskab, den i henhold til artiklerne I og II i  \r\n\r\n nærværende overenskomst agter at udpege til at beflyve de i nævnte meddelelse  \r\n\r\n anførte luftruter. </LI>  \r\n\r\n</UL>  \r\n\r\n<P>Artikel XIV. </P>  \r\n\r\n<UL CLASS=PLAIN-LIST>  \r\n\r\n<LI>1) Hver kontraherende part kan til enhver tid foreslå den anden  \r\n\r\n kontraherende part sådanne ændringer , som den finder det ønskeligt at  \r\n\r\n foretage i nærværende overenskomst. En drøftelse mellem de kontraherende  \r\n\r\n parter angående de foreslåede ændringer skal finde sted inden for en frist af  \r\n\r\n 60 dage at regne fra datoen for den ene parts fremsættelse af anmodningen.  \r\n\r\n</LI>  \r\n\r\n<LI>2) Såfremt den ene af de kontraherende parter finder det ønskeligt at  \r\n\r\n ændre et af bilagene til nærværende overenskomst, kan de to kontraherende  \r\n\r\n parters luftfartsmyndigheder træffe aftale om at foretage en sådan ændring.  \r\n\r\n</LI>  \r\n\r\n<LI>3) Enhver ændring af nærværende overenskomst eller dens bilag i  \r\n\r\n overensstemmelse med stk. 1 og stk. 2 i nærværende artikel træder i kraft,  \r\n\r\n når den er blevet bekræftet ved en noteveksling mellem de kontraherende  \r\n\r\n parter. </LI>  \r\n\r\n</UL>  \r\n\r\n<P>Artikel XV </P>  \r\n\r\n<UL CLASS=PLAIN-LIST>  \r\n\r\n<LI>1) I det nære samarbejdes ånd skal de kontraherende parters  \r\n\r\n luftfartsmyndigheder fra tid til anden rådføre sig med hinanden for at sikre,  \r\n\r\n at de i nærværende overenskomst og dens bilag opstillede principper anvendes  \r\n\r\n og efterkommes på tilfredsstillende måde. </LI>  \r\n\r\n<LI>2) Enhver tvist angående fortolkningen eller anvendelsen af denne  \r\n\r\n overenskomst eller dens bilag skal afgøres ved direkte forhandling mellem de  \r\n\r\n kompetente luftfartsmyndigheder. Såfremt der ikke gennem forhandlinger kan  \r\n\r\n tilvejebringes en ordning, skal tvisten søges bilagt ad diplomatisk vej.  \r\n\r\n</LI>  \r\n\r\n</UL>  \r\n\r\n<P>Artikel XVI. </P>  \r\n\r\n<P>Bestemmelserne i nærværende overenskomst og dens bilag skal anvendes  \r\n\r\n midlertidigt fra datoen for dens undertegnelse. Overenskomsten træder  \r\n\r\n endeligt i kraft på den dag, hvor de kontraherende parter ved en noteveksling  \r\n\r\n meddeler hinanden, at hver af dem i overensstemmelse med sine  \r\n\r\n forfatningsmæssige regler har opfyldt forskrifterne for ratifikation eller  \r\n\r\n godkendelse. </P>  \r\n\r\n<P>Nærværende overenskomst kan opsiges af hver kontraherende part og ophører  \r\n\r\n 12 måneder efter datoen for den anden kontraherende parts modtagelse af  \r\n\r\n meddelelsen herom. </P>  \r\n\r\n<P>Til bekræftelse heraf har undertegnede, som er behørigt bemyndiget dertil,  \r\n\r\n underskrevet nærværende overenskomst. </P>  \r\n\r\n<P>Udfærdiget i Budapest den 17, juli 1958 i to eksemplarer på fransk. </P>  \r\n\r\n<P>For den kongelige danske regering: </P>  \r\n\r\n<P> <B>Poul Poulsen.</B>  </P>  \r\n\r\n<P>For den ungarske folkerepubliks regering. </P>  \r\n\r\n<P> <B>Rudolf Ronai.</B>  </P>  \r\n\r\n<P>BILAG I. </P>  \r\n\r\n<P CLASS=PUNKT> <B>1.</B> </P>  \r\n\r\n<P>De luftfartsselskaber, der er udpeget af de kontraherende parter, har på  \r\n\r\n den anden kontraherende parts territorium ret til overflyvning og til teknisk  \r\n\r\n landing; de kan desuden benytte de lufthavne og de øvrige  \r\n\r\n luftfartshjælpemidler, som den internationale trafik disponerer over, De har  \r\n\r\n endvidere på de i afsnit 2 anførte ruter og på den anden kontraherende parts  \r\n\r\n territorium ret til i international trafik at optage og afsætte passagerer,  \r\n\r\n bagage, post og gods på de i nærværende overenskomst indeholdte vilkår. </P>  \r\n\r\n<P CLASS=PUNKT> <B>2.</B> </P>  \r\n\r\n<P>De udpegede luftfartsselskaber har ret til at drive følgende luftruter:  \r\n\r\n</P>  \r\n\r\n<P>For så vidt angår det af Danmark udpegede selskab: </P>  \r\n\r\n<UL CLASS=PLAIN-LIST>  \r\n\r\n<LI>a) - fra pladser i Danmark via mellemliggende pladser til Ungarn -  \r\n\r\n Budapest (Ferihegy), vice versa, </LI>  \r\n\r\n<LI>b) - fra pladser i Danmark via mellemliggende pladser til Ungarn -  \r\n\r\n Budapest (Ferihegy) og derudover, vice versa. </LI>  \r\n\r\n</UL>  \r\n\r\n<P>For så vidt angår det af den ungarske folkerepublik udpegede selskab: </P>  \r\n\r\n<UL CLASS=PLAIN-LIST>  \r\n\r\n<LI>c) - fra pladser i Ungarn via mellemliggende pladser til Danmark -  \r\n\r\n København, vice versa; </LI>  \r\n\r\n<LI>d) - fra pladser i Ungarn via mellemliggende pladser til Danmark -  \r\n\r\n København og derudover, vice versa. </LI>  \r\n\r\n</UL>  \r\n\r\n<P>BILAG II. </P>  \r\n\r\n<P>Af hensyn til sikkerheden og regelmæssigheden af den i nærværende  \r\n\r\n overenskomst omhandlede lufttrafik forpligter de kontraherende parter sig til  \r\n\r\n at drage omsorg for udveksling af oplysninger mellem de instanser, hvorunder  \r\n\r\n spørgsmål angående flyvningernes sikkerhed henhører: i Danmark direktoratet  \r\n\r\n for luftfartsvæsenet, flyveledertjenesten; i den ungarske folkerepublik  \r\n\r\n flyveledertjenesten. Denne bestemmelse gælder især udsendelsen af meddelelser  \r\n\r\n fra flyveledertjenesterne (flyveplan, flyveinformationstjeneste - NOTAM,  \r\n\r\n vejrtjeneste). </P>  \r\n\r\n<P CLASS=PUNKT> <B>2.</B> </P>  \r\n\r\n<P>Ved gennemførelsen af flyvningernes sikkerhedstjeneste på de kontraherende  \r\n\r\n parters territorier, hvilken tjeneste ifølge nærværende overenskomsts artikel  \r\n\r\n IX skal udføres i overensstemmelse med hvert lands regler, er især følgende  \r\n\r\n forholdsregler obligatoriske: </P>  \r\n\r\n<UL CLASS=PLAIN-LIST>  \r\n\r\n<LI>a) Flyvningernes forberedelse. </LI>  \r\n\r\n</UL>  \r\n\r\n<P>Besætningerne skal før starten forsynes med mundtlige og skriftlige  \r\n\r\n oplysninger vedrørende vejrforholdene for hele flyveruten. Besætningerne skal  \r\n\r\n underrettes om lufthavnenes tilstand og om alle de for flyvningens  \r\n\r\n gennemgørelse nødvendige navigationshjælpemidler. En flyveplan skal  \r\n\r\n udfærdiges af chefpiloten. Et luftfartøj får først tilladelse til at starte,  \r\n\r\n når denne plan er godkendt af det kompetente flyveledelsesorgan. </P>  \r\n\r\n<UL CLASS=PLAIN-LIST>  \r\n\r\n<LI>b) Flyvningernes gennemførelse. </LI>  \r\n\r\n</UL>  \r\n\r\n<P>Hver flyvning skal udføres i overensstemmelse med angivelserne i  \r\n\r\n flyveplanen. Ingen afvigelse fra flyveplanen er tilladt uden godkendelse af  \r\n\r\n det kompetente lokale flyveledelsesorgan. Medmindre der opstår ekstraordinære  \r\n\r\n situationer, som kræver ufortøvet handling, skal luftafartøjerne følge  \r\n\r\n instrukserne fra det kompetente flyveledelsesorgan. </P>  \r\n\r\n<P>Luftfartøjernes besætninger skal have fast vagt på det lokale  \r\n\r\n flyveledelsesorgans sendefrekvens. De skal ligeledes være beredte til at  \r\n\r\n sende på nævnte organs modtagefrekvens. De kontraherende parter er enige om,  \r\n\r\n at forbindelsen på den (de) nævnte frekvens(er) så vidt muligt skal  \r\n\r\n opretholdes pr. radiotelefoni. Til denne forbindelse benyttes det engelske  \r\n\r\n sprog. </P>  \r\n\r\n<P>Såfremt det er muligt at opretholde forbindelsen ved hjælp af  \r\n\r\n radiotelefoni, skal radiotelegrafi anvendes i overensstemmelse med den  \r\n\r\n internationale Q-kode. </P>  \r\n\r\n<P>På forud fastsatte punkter skal luftfartøjerne afgive deres  \r\n\r\n positionsmeldinger. </P>  \r\n\r\n<P>Alle oplysninger om organisering af tjenesterne på jorden, især angående  \r\n\r\n de for flyvningernes sikkerhed nødvendige navigationshjælpemidler, skal, for  \r\n\r\n så vidt angår dansk territorium, tages fra AIP-Danmark og NOTAMS og, for så  \r\n\r\n vidt angår ungarsk territorium, fra AIP-Ungarm og NOTAMS. </P>  \r\n\r\n<P>De udpegede luftfartsselskaber skal underrette de organer, hvorunder  \r\n\r\n spørgsmål angående flyvningernes sikkerhed henhører, om vejrminima for  \r\n\r\n landinger i vedkommende lufthavn. I mangel af en standardfremgangsmåde for  \r\n\r\n landing i vedkommende lufthavn skal de også underrette de ovennævnte organer  \r\n\r\n om den fremgangsmåde, der skal anvendes ved deres luftfartøjers landing under  \r\n\r\n ugunstige sigtbarhedsforhold. Hvis der findes en standardfremgangsmåde for  \r\n\r\n landing, skal denne om muligt anvendes. </P>  \r\n\r\n<P CLASS=PUNKT> <B>3.</B> </P>  \r\n\r\n<P>På de luftruter, der er anført i afsnit 2 i bilag I, må flyvninger uden  \r\n\r\n for fartplanerne kun udføres efter forudgående anmeldelse, som af det  \r\n\r\n pågældende luftfartsselskab skal gives den kompetente luftfartsmyndighed  \r\n\r\n mindst 48 timer før luftfartøjets start. </P>  \r\n\r\n<P>Samtidig md overenskomstens undertegnelse er der udvekslet følgende noter:  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Budapest, den 17. juli 1958. </I> </P>  \r\n\r\n<P CLASS=UNDERSKREVET-AF ALIGN=CENTER>Hr. formand, </P>  \r\n\r\n<P>Under henvisning til den under 17. juli 1958 mellem den kongelige danske  \r\n\r\n regering og den ungarske folkerepubliks regering undertegnede overenskomst  \r\n\r\n angående civil luftfart har jeg den ære at meddele Dem, at den danske  \r\n\r\n regering i overensstemmelse med nævnte overenskomsts artikel II har udpeget  \r\n\r\n Det Danske Luftfartselskab (D.D.L.) til at drive de i bilag I til denne  \r\n\r\n overenskomst angivne ruter. </P>  \r\n\r\n<P>I denne forbindelse har jeg den ære på min regerings vegne at bekræfte, at  \r\n\r\n der under de forhandlinger, som er gået forud for overenskomstens  \r\n\r\n undertegnelse, er opnået enighed om følgende punkter: </P>  \r\n\r\n<UL CLASS=PLAIN-LIST>  \r\n\r\n<LI>1) Det Danske Luftfartselskab (D.D.L.), der samarbejder med Det Norske  \r\n\r\n Luftfartselskap (D.N.L.) og A.B. Aerotransport (A.B.A.) under betegnelsen  \r\n\r\n Scandinavian Airlines System (S.A.S.), har tilladelse til at beflyve de det i  \r\n\r\n overenskomsten tilståede ruter med luftfartøjer, besætninger og materiel  \r\n\r\n tilhørende det ene eller det andet af de to andre luftfartsselskaber eller  \r\n\r\n dem begge. </LI>  \r\n\r\n<LI>2) I det omfang Det Danske Luftfartselskab (D.D.L.) benytter  \r\n\r\n luftfartøjer, besætninger og materiel tilhørende de to andre i Scandinavian  \r\n\r\n Airlines System (S.A.S.) deltagende luftfartsselskaber, finder  \r\n\r\n overenskomstens bestemmelser anvendelse på sådanne luftfartøjer og  \r\n\r\n besætninger og sådant materiel på samme måde, som hvis luftfartøjerne,  \r\n\r\n besætningerne og materiellet tilhørte Det Danske Luftfartselskab (D.D.L.), og  \r\n\r\n de kompetente danske myndigheder og Det Danske Luftfartselskab (D.D.L.) skal  \r\n\r\n i så henseende påtage sig det fulde ansvar i henhold til overenskomstens  \r\n\r\n bestemmelser. </LI>  \r\n\r\n</UL>  \r\n\r\n<P>Modtag, hr. formand, forsikringen om min udmærkede højagtelse. </P>  \r\n\r\n<P>Formanden for den danske delegation </P>  \r\n\r\n<P> <B>Poul Poulsen.</B>  </P>  \r\n\r\n<P>hr. <I>Rudolf Ronai,</I>  </P>  \r\n\r\n<P>formand for den ungarske delegation, </P>  \r\n\r\n<P>Budapest. </P>  \r\n\r\n<P>Hr. formand, </P>  \r\n\r\n<P>Under henvisning til den under 17. juli 1958 mellem den ungarske  \r\n\r\n folkerepubliks regering og den kongelige danske regering undertegnede  \r\n\r\n overenskomst angående civil luftfart har jeg den ære at meddele Dem, at den  \r\n\r\n ungarske regering i overensstemmelse med nævnte overenskomsts artikel II har  \r\n\r\n udpeget Magyar Legikøzlekedesi Vallalat (MALEV) til at drive de i bilag I til  \r\n\r\n denne overenskomst angivne ruter. </P>  \r\n\r\n<P>Samtidig har jeg den ære på min regerings vegne at bekræfte, at der under  \r\n\r\n de forhandlinger, som er gået forud for overenskomstens undertegnelse, er  \r\n\r\n opnået enighed om følgende punkter: </P>  \r\n\r\n<UL CLASS=PLAIN-LIST>  \r\n\r\n<LI>1) Det Danske Luftfartselskab (D.D.L.), der samarbejder med Det Norske  \r\n\r\n Luftfartselskap (D.N.L.) og A.B. Aerotransport (A.B.A.) under betegnelsen  \r\n\r\n Scandinavian Airlines System (S.A.S.), har tilladelse til at beflyve de det i  \r\n\r\n overenskomsten tilståede ruter med luftfartøjer, besætninger og materiel  \r\n\r\n tilhørende det ene eller det andet af de to andre luftfartsselskaber eller  \r\n\r\n dem begge. </LI>  \r\n\r\n<LI>2) I det omfang Det Danske Luftfartselskab (D.D.L.) benytter  \r\n\r\n luftfartøjer, besætninger og materiel tilhørende de to andre i Scandinavian  \r\n\r\n Airlines System (S.A.S.) deltagende luftfartsselskaber, finder  \r\n\r\n overenskomstens bestemmelser anvendelse på sådanne luftfartøjer og  \r\n\r\n besætninger og sådant materiel på samme måde, som hvis luftfartøjerne,  \r\n\r\n besætningerne og materiellet tilhørte Det Danske Luftfartselskab (D.D.L.), og  \r\n\r\n de kompetente danske myndigheder og Det Danske LUftfartselskab (D.D.L.) skal  \r\n\r\n i så henseende påtage sig det fulde ansvar i henhold til overenskomstens  \r\n\r\n bestemmelser. </LI>  \r\n\r\n</UL>  \r\n\r\n<P>Modtag, hr. formand, forsikringen om min udmærkede højagtelse. </P>  \r\n\r\n<P>Formanden for den ungarske delegation </P>  \r\n\r\n<P> <B>Rudolf Ronai.</B>  </P>  \r\n\r\n<P>Hr. <B>Poul Poulsen,</B>  </P>  \r\n\r\n<P>formand for den danske delegation, </P>  \r\n\r\n<P>Budapest. </P>  \r\n\r\n<P>Den i overenskomstens artikel XVI forudsete noteveksling har fundet sted i  \r\n\r\n Budapest den 9. juli 1959, hvorefter overenskomsten er trådt endeligt i kraft  \r\n\r\n pr. nævnte dato. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 19. oktober  \r\n\r\n 1959. </I> </P>  \r\n\r\n<P CLASS=UNDERSKREVET-AF ALIGN=CENTER> <B>J.O. Krag.</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/01/1960"
        },
        {
            "displayName": "Accession",
            "displayValue": "L19590005464"
        },
        {
            "displayName": "Entydig dokumentidentifikation",
            "displayValue": "CM009110"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "54"
        },
        {
            "displayName": "År for udstedelse",
            "displayValue": "1959"
        },
        {
            "displayName": "Dato for underskrift",
            "displayValue": "19/10/1959"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. Intet"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}