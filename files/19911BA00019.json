{
    "id": 106984,
    "title": "1991 BSF 19   FORSLAG TIL FOLKETINGSBESLUTNING OM PRIVAT INSTITUTIONSDRIFT ",
    "documentTypeId": "480",
    "isSagsforlobPeriodValid": false,
    "shortName": "1991/1 BSF 19",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 19 </P>  \r\n\r\n<P></P>  \r\n\r\n<P>Forslag til folketingsbeslutning om privat institutionsdrift </P>  \r\n\r\n<P></P>  \r\n\r\n<P>Fremsat af Kofod-Svendsen (KRF) Lysholm Christensen (KRF) Glønborg (KRF)  \r\n\r\n Inger Stilling Pedersen (KRF) </P>  \r\n\r\n<P></P>  \r\n\r\n<P>den 7. november 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at ændre lovgivningen således, </P>  \r\n\r\n<P>at: </P>  \r\n\r\n<P>1. der kan oprettes og drives selvejende institutioner, uden at der  \r\n\r\n forinden indgås overenskomst med en amtskommune eller en kommune. Dog skal  \r\n\r\n vedkommende amtskommune eller kommune føre tilsyn med, at institutionens  \r\n\r\n standard står mål med, hvad der almindeligvis kræves for en offentlig  \r\n\r\n institution af samme type, </P>  \r\n\r\n<P>2. en borger har ret til inden for visse grænser at få sit ophold på en  \r\n\r\n selvvalgt selvejende eller offentlig institution betalt efter bistandslovens  \r\n\r\n regler om betaling for ophold på den pågældende institutionstype. </P>  \r\n\r\n<P> <I>Bemærkninger til forslaget</I>  </P>  \r\n\r\n<P> <I>Almindelige bemærkninger </I></P>  \r\n\r\n<P> Ifølge bistandsloven ligger pligten til at sørge for, at der er de  \r\n\r\n nødvendige sociale institutioner hos amtskommuner og kommuner. Denne  \r\n\r\n forpligtelse kan opfyldes ved, at amtskommuner og kommuner selv opretter og  \r\n\r\n driver de institutionstyper, de hver især efter bistandsloven er pålagt,  \r\n\r\n eller ved, at de indgår overenskomst med private selvejende institutioner.  \r\n\r\n Lovgrundlaget i bistandsloven for at drive institutioner, herunder selvejende  \r\n\r\n institutioner, er følgende, jf. lovbekendtgørelse nr. 817 af 6. december  \r\n\r\n 1990, som ændret senest ved lov nr. 406 af 6. juni 1991: § 60, dagcentre og  \r\n\r\n ældreklubber, § 69, stk. 2, daginstitutioner for børn, § 74, stk. 2,  \r\n\r\n daghjem/nathjem og dagcentre, § 80, plejehjem og beskyttede boliger, § 91,  \r\n\r\n stk. 2, revalideringsinstitutioner m.v., § 95 a, stk. 2, særlige  \r\n\r\n daginstitutioner for børn og unge med vidtgående fysiske eller psykiske  \r\n\r\n handicap, § 96, stk. 2, døgninstitutioner for børn og unge, § 101, stk. 1,  \r\n\r\n svangre- og mødrehjem, § 105, stk. 2, forsorgshjem m.v., § 112, stk. 3,  \r\n\r\n institutioner for personer med vidtgående fysiske eller psykiske handicap og  \r\n\r\n særlige plejehjem (voksne). </P>  \r\n\r\n<P>Langt de fleste institutioner var oprindelig oprettet som private  \r\n\r\n institutioner. Det gælder bl.a. for dag- og døgninstitutioner for børn og  \r\n\r\n unge, institutioner for voksne med vidtgående handicap og institutioner for  \r\n\r\n ældre. </P>  \r\n\r\n<P>Antallet af private institutioner er imidlertid drastisk faldende. </P>  \r\n\r\n<P>Efter forslagsstillernes opfattelse er de private institutioner i mange  \r\n\r\n situationer bedre og billigere end de offentlige. Frem for alt er det  \r\n\r\n vigtigt, at muligheden for at vælge en institution med en bestemt holdning  \r\n\r\n bevares. </P>  \r\n\r\n<P>En forbedret mulighed for at oprette og drive selvejende institutioner vil  \r\n\r\n give en større konkurrence imellem de offentlige og private institutioner og  \r\n\r\n kan medføre en øget omkostningsbevidsthed hos amtskommuner og kommuner samt  \r\n\r\n øget decentralisering, som igen øger ansvarsfølelsen hos såvel personale som  \r\n\r\n bruger. Den øgede konkurrence mellem institutionerne vil betyde, at nogle  \r\n\r\n institutioner bliver urentable og må lukke. </P>  \r\n\r\n<P>Det bemærkes, at forslaget stort set er en genfremsættelse af et i  \r\n\r\n folketingsåret 1990-91, 1. samling, fremsat forslag, B 17, se Folketingets  \r\n\r\n forhandlinger 1990-91, 1. samling, sp. 1678 og 2136, samt till. A sp. 1937.  \r\n\r\n</P>  \r\n\r\n<P> <I>Bemærkninger til forslagets enkelte bestemmelser </I></P>  \r\n\r\n<P> Ad. nr. 1. </P>  \r\n\r\n<P>Efter bistandslovens ikrafttræden eksisterer muligheden for at oprette og  \r\n\r\n drive private institutioner uden overenskomst med en amtskommune eller  \r\n\r\n kommune ikke længere. Dog gælder der for plejehjem og beskyttede boliger  \r\n\r\n nogle overgangsregler, som betyder, at et plejehjem i visse situationer kan  \r\n\r\n drives uden at være selvejende og uden at have overenskomst, jf.  \r\n\r\n Socialstyrelsens vejledning nr. 2 af 18/8-88, pkt. 70 (hvis de er oprettet  \r\n\r\n før 1. april 1964). </P>  \r\n\r\n<P>Efter de gældende regler er overenskomst med en amtskommune eller kommune  \r\n\r\n en betingelse for, at det offentlige kan formidle optagelse af personer i en  \r\n\r\n selvejende institution. Ved overenskomsten sikres bl.a., at institutionen er  \r\n\r\n til rådighed for det offentlige mod betaling af de dermed forbundne udgifter  \r\n\r\n til institutionens drift. </P>  \r\n\r\n<P>En del amtskommuner og kommuner undlader af økonomiske grunde at indgå  \r\n\r\n overenskomst med private institutioner, hvis de selv har kapacitet til at  \r\n\r\n klare efterspørgslen efter institutionspladser. Det sker til skade for de  \r\n\r\n mennesker, der af den ene eller den anden grund ønsker at benytte en bestemt  \r\n\r\n institution. </P>  \r\n\r\n<P>Efter forslagsstillernes opfattelse bør private have mulighed for at  \r\n\r\n oprette og drive institutioner af enhver art, uden at der skal indgås  \r\n\r\n overenskomst med en amtskommune eller kommune, inden institutionen begynder  \r\n\r\n sin drift. </P>  \r\n\r\n<P>Private institutioner skal være selvejende. </P>  \r\n\r\n<P>Selv om der efter forslaget ikke skal oprettes driftsoverenskomst med  \r\n\r\n amtskommuner eller kommuner, finder forslagsstillerne, at den amtskommune  \r\n\r\n eller kommune, som institutionen hører under, skal føre tilsyn med, at  \r\n\r\n institutionens standard står mål med, hvad der almindeligvis kræves for en  \r\n\r\n institution af samme type. Der er ikke centralt fastsat bindende regler for  \r\n\r\n institutioners indretning, personalets uddannelse, pris for ophold m.v. Det  \r\n\r\n er en betingelse for en fleksibel og effektiv drift af institutionerne, at  \r\n\r\n der ikke fastsættes sådanne bindende regler. Når man vælger en privat  \r\n\r\n institution, gør man det, fordi man ønsker ophold på institutionen, f.eks. på  \r\n\r\n grund af dens holdning, særpræg eller særlige måde at blive drevet på. Dermed  \r\n\r\n er man bekendt med institutionens personalepolitik, værelsesforhold m.v.  \r\n\r\n Imidlertid bør det sikres, at de private institutioner holder en vis  \r\n\r\n standard, bl.a. således at beboerne ikke udsættes for vanrøgt eller udnyttes  \r\n\r\n økonomisk. </P>  \r\n\r\n<P>Ad nr. 2. </P>  \r\n\r\n<P>For at sikre den reelle valgfrihed for borgere, der er visiteret til  \r\n\r\n institutionsophold, skal amtskommuner og kommuner have pligt til at yde den  \r\n\r\n samme betaling for ophold i en selvvalgt privat eller offentlig institution  \r\n\r\n såvel i som uden for kommunen, som den betaler for ophold i en af kommunens  \r\n\r\n egne institutioner. </P>  \r\n\r\n<P>For at undgå, at amtskommunens eller kommunens udgifter til betaling for  \r\n\r\n ophold på institutioner stiger på grund af forslagets gennemførelse, skal det  \r\n\r\n af lovforslaget fremgå, at amtskommunen eller kommunen kun skal være  \r\n\r\n forpligtet til at betale et vist maksimum. Forslagsstillerne har ikke taget  \r\n\r\n stilling til dette maksimums størrelse, men finder det helt rimeligt, at  \r\n\r\n egenbetalingens størrelse gøres afhængig af den pågældende institutions  \r\n\r\n standard. Den endelige fastlæggelse af maksimumsbeløbet bør ske efter  \r\n\r\n forhandling mellem Folketingets partier, socialministeren og de relevante  \r\n\r\n organisationer. Amtskommunens eller kommunens udgift kan f.eks. beregnes på  \r\n\r\n baggrund af den gennemsnitlige udgift for ophold på den pågældende  \r\n\r\n institutionstype på landsplan eller i den pågældende kommune eller udregnes  \r\n\r\n med baggrund i Indenrigsministeriets nøgletal for kommunen på de forskellige  \r\n\r\n institutioner. </P>  \r\n\r\n<P>Forslagsstillerne forventer ikke, at muligheden for et frit  \r\n\r\n institutionsvalg skal ødelægge amtskommunernes og kommunernes muligheder for  \r\n\r\n planlægning. Inden for undervisningsområdet har det været muligt for  \r\n\r\n kommunerne at planlægge på trods af friskole- og efterskoletilbud. </P>  \r\n\r\n<P>Behovet for institutionspladser - i alt fald inden for ældresektoren og  \r\n\r\n daginstitutionstilbud til børn - er større end det offentlige udbud. Et mere  \r\n\r\n varieret udbud af private og offentlige institutioner vil derfor kunne  \r\n\r\n afkorte ventelisterne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/11/1991"
        },
        {
            "displayName": "Accession",
            "displayValue": "19911BA00019"
        },
        {
            "displayName": "Entydig dokumentidentifikation",
            "displayValue": "CL001987"
        },
        {
            "displayName": "Dato for førstegangsindlæggelse",
            "displayValue": "07/11/1991"
        },
        {
            "displayName": "Dato for indlæggelse",
            "displayValue": "07/11/1991"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "19"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}