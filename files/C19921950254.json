{
    "id": 54186,
    "title": "Skrivelse om betaling for midlertidige døgnophold i plejehjem forud for den 1. Juli 1991 (Til samtlige kommuner m.v.) ",
    "documentTypeId": "200",
    "isSagsforlobPeriodValid": false,
    "shortName": "SKR nr 19502 af 01/10/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om betaling for midlertidige  \r\n\r\n døgnophold i plejehjem forud for den 1. Juli 1991 </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommuner m.v.) </P>  \r\n\r\n<BR>  \r\n\r\n<P>Ved lov nr. 400 af 6. juni 1991 om ændring af lov om social bistand og lov  \r\n\r\n om social pension blev der i bistandslovens § 86a fastsat regler om betaling  \r\n\r\n for midlertidige døgnophold. Alle former for midlertidige døgnophold er  \r\n\r\n herefter reguleret af denne bestemmelse, der trådte i kraft den 1. juli 1991.  \r\n\r\n</P>  \r\n\r\n<P>FORUD FOR DEN 1. JULI 1991 var der ikke i bistandsloven fastsat særlige  \r\n\r\n regler om betaling for midlertidige døgnophold. Det er Socialministeriets  \r\n\r\n opfattelse, at betaling for MIDLERTIDIGE DØGNOPHOLD I PLEJEHJEM efter lovens  \r\n\r\n § 79 før den 1. juli 1991 skulle reguleres af de regler, der gjaldt for  \r\n\r\n sådanne institutioner, det vil sige reglerne i bistandslovens §§ 84 og 85  \r\n\r\n samt § 85 a. </P>  \r\n\r\n<P>Henvisningen til de almindelige betalingsregler for plejehjem medførte, at  \r\n\r\n der måtte sondres mellem døgnophold i plejehjem UDEN og MED  \r\n\r\n PENSIONSUDBETALING. Dette havde bl.a. betydning for betalingens størrelse og  \r\n\r\n tidspunktet for, hvornår betalingen kunne begynde at løbe. </P>  \r\n\r\n<P>I PLEJEHJEM UDEN PENSIONSUDBETALING, skulle betalingen for det  \r\n\r\n midlertidige døgnophold opkræves i overensstemmelse med reglerne i  \r\n\r\n bistandslovens §§ 84 og 85. Efter disse regler betales der for opholdet med  \r\n\r\n virkning fra udgangen af den måned, der følger efter indlæggelsesmåneden. De  \r\n\r\n almindelige betalingsregler for plejehjem tog i et vist omfang højde for  \r\n\r\n midlertidige døgnophold, idet der efter det dagældende 2. pkt. i § 85, stk.  \r\n\r\n 1, var mulighed for efter en individuel vurdering at nedsætte betalingen,  \r\n\r\n hvis der var rimelig udsigt til, at det midlertidige ophold ikke ville  \r\n\r\n strække sig ud over ca. 3 måneder efter optagelsen. I de situationer, hvor  \r\n\r\n det midlertidige ophold havde en sådan udstrækning, at der var grundlag for  \r\n\r\n at opkræve betaling, skulle denne beregnes i overensstemmelse med  \r\n\r\n bistandslovens §§ 84 og 85. Efter disse regler anvendes pensionen som  \r\n\r\n betaling for opholdet bortset fra et beløb til personlige fornødenheder. Ved  \r\n\r\n indtægter ud over pensionen, anvendes 60 pct. heraf som yderligere betaling  \r\n\r\n for opholdet. Den samlede betaling kunne dog ikke overstige de faktiske  \r\n\r\n udgifter. </P>  \r\n\r\n<P>For midlertidige ophold i PLEJEHJEM MED PENSIONSUDBETALING skulle  \r\n\r\n betalingen ske efter reglerne i bistandslovens § 85 a. Betaling for  \r\n\r\n midlertidige døgnophold kunne efter disse regler opkræves fra opholdets  \r\n\r\n begyndelse. </P>  \r\n\r\n<P>Justitsministeriet har den 25. september 1992 erklæret sig enigt i  \r\n\r\n Socialministeriets fortolkning af hjemmelsgrundlaget for opkrævning af  \r\n\r\n betaling for midlertidige døgnophold i plejehjem forud for den 1. juli 1991.  \r\n\r\n Efter såvel Justitsministeriets som Socialministeriets opfattelse er det  \r\n\r\n således reglerne for betaling for ophold i plejehjem, jf. bistandslovens §§  \r\n\r\n 84, 85 og 85a, der har skullet anvendes på midlertidige døgnophold i  \r\n\r\n plejehjem forud for ovennævnte dato. Det følger heraf, at betaling for  \r\n\r\n midlertidige døgnophold i plejehjem UDEN PENSIONSUDBETALING ikke har kunnet  \r\n\r\n opkræves fra opholdets begyndelse. </P>  \r\n\r\n<P>Justitsministeriet har udtalt, at efter Justitsministeriets opfattelse  \r\n\r\n &quot;må spørgsmålet om, hvorvidt de kommuner, der i strid med reglerne i  \r\n\r\n bistandsloven har opkrævet betaling for midlertidige døgnophold på plejehjem,  \r\n\r\n er retlig forpligtet til at tilbagebetale de opkrævede beløb, besvares med  \r\n\r\n udgangspunkt i dansk rets almindelige regler om condictio indebiti, herunder  \r\n\r\n om det offentliges erstatningsansvar, samt de synspunkter, der inden for  \r\n\r\n forvaltningsretten gøres gældende med hensyn til spørgsmålet, om  \r\n\r\n fortolkningsfejl fører til en omgørelsespligt for forvaltningen.&quot; Disse  \r\n\r\n synspunkter fører efter Justitsministeriets opfattelse til, at der bør ske en  \r\n\r\n tilbagebetaling. Justitsministeriet har endvidere udtalt, at  \r\n\r\n Justitsministeriet &quot;finder det vanskeligt - uden et nærmere  \r\n\r\n detailkendskab til det merarbejde, der vil kunne være forbundet med at  \r\n\r\n genoptage sagerne ex officio - at kunne udtale sig nærmere om, hvorvidt en  \r\n\r\n sådan forpligtelse påhviler kommunerne. Justitsministeriet er dog på det  \r\n\r\n foreliggende grundlag mest tilbøjelig til at antage, at tilbagebetalingen bør  \r\n\r\n iværksættes ex officio. Den endelige vurdering af spørgsmålet henhører under  \r\n\r\n domstolene.&quot; </P>  \r\n\r\n<P>Socialministeriet skal på denne baggrund opfordre de kommuner, der har  \r\n\r\n opkrævet betaling for midlertidige døgnophold i plejehjem i strid med  \r\n\r\n reglerne i bistandslovens §§ 84 og 85, til at foretage en fornyet beregning  \r\n\r\n af betalingen efter disse regler og herefter foranledige tilbagebetaling af  \r\n\r\n beløb, der måtte være opkrævet uden hjemmel i de dagældende regler. </P>  \r\n\r\n<P>Else Winther Andersen </P>  \r\n\r\n<P>/ Leif Sondrup </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19921950254"
        },
        {
            "displayName": "Entydig dokumentidentifikation",
            "displayValue": "CM013064"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19502"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "01/10/1992"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialministeriet 1 afdeling 3 kontor j.nr. 108-465"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}