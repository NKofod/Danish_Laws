{
    "id": 106214,
    "title": "1986 BSF 101   FORSLAG TIL FOLKETINGSBESLUTNING OM BESKATNING AF PRIVATE   PENSIONSORDNINGER ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 101",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 101 </P>  \r\n\r\n<P></P>  \r\n\r\n<P>Forslag til folketingsbeslutning om beskatning af private  \r\n\r\n pensionsordninger </P>  \r\n\r\n<P></P>  \r\n\r\n<P>Fremsat af Albrechtsen (VS) Elisabeth Bruun Olesen (VS) Tinning (VS) </P>  \r\n\r\n<P></P>  \r\n\r\n<P>den 23. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag om </P>  \r\n\r\n<P>ændring af beskatningen af private pensionsordninger efter </P>  \r\n\r\n<P>følgende retningslinier: </P>  \r\n\r\n<P>1. Fremtidige indbetalinger beskattes efter følgende retningslinier: </P>  \r\n\r\n<P>a. Indbetalinger til private pensionsordninger, kapitalforsikringer </P>  \r\n\r\n<P>og kapitallivsforsikringer er ikke fradragsberettigede. </P>  \r\n\r\n<P>b. Rente- samt bonustilskrivning til disse pensionskonti m.v. </P>  \r\n\r\n<P>beskattes på tilskrivningstidspunktet som almidelig personlig </P>  \r\n\r\n<P>indkomst, dvs. de omfattes ikke af realrenteafgiften, men </P>  \r\n\r\n<P>beskattes hos den enkelte skatteyder. </P>  \r\n\r\n<P>c. Udbetalinger fra disse pensionsordninger m.v beskattes ikke. </P>  \r\n\r\n<P>2. Vedrørende beskatningen af de hidtidige indbetalinger foretages </P>  \r\n\r\n<P>ingen ændringer, bortset fra at realrenteafgiften skal udvides til </P>  \r\n\r\n<P>at omfatte alle pensionsselskabernes indtægter, dvs. også afkast </P>  \r\n\r\n<P>af midler anbragt i indeksobligationer, aktier samt bolig- og </P>  \r\n\r\n<P>erhvervsejendomme. Dog opfordres regeringen til at overveje en </P>  \r\n\r\n<P>skærpelse af realrenteafgiften, således at hele realrenten </P>  \r\n\r\n<P>inddrages, dvs. således at det opsparede beløb kun fastholder sin </P>  \r\n\r\n<P>realværdi. </P>  \r\n\r\n<P>3. Regeringen gennemfører de nødvendige ændringer i de eksisterende </P>  \r\n\r\n<P>regler, således at de enkelte grupper med kollektive </P>  \r\n\r\n<P>pensionsordninger bliver stillet frit med hensyn til, om de vil </P>  \r\n\r\n<P>fortsætte ordningen eller træde ud af den. Ved udtræden af </P>  \r\n\r\n<P>pensionsordningen udbetales såvel de fremtidige arbejdsgiver- som </P>  \r\n\r\n<P>lønmodtagerbidrag som tillæg til lønnen og beskattes som </P>  \r\n\r\n<P>almindelig personlig indkomst. Ved udtræden bliver allerede </P>  \r\n\r\n<P>foretagne indbetalinger samt rente- og bonustilskrivninger stående </P>  \r\n\r\n<P>i pensionskassen, forsikringsselskabet eller pengeinstituttet. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Forslaget er en del af VS' samlede sociale pensionsreform og samtidig </P>  \r\n\r\n<P>en del af VS' forslag til omlægning af skattesystemet. Det skal </P>  \r\n\r\n<P>altså på een gang ses i sammenhæng med VS-forslaget om forbedret </P>  \r\n\r\n<P>folkepension og VS' øvrige forslag på skatteområdet om afvikling </P>  \r\n\r\n<P>af rentefradrag, afskrivningsregler osv. Forslaget er altså en del </P>  \r\n\r\n<P>af en samlet social omfordelingspolitik, som VS-kongressen i </P>  \r\n\r\n<P>efteråret 1986 gav navnet: RØD OMFORDELING. </P>  \r\n\r\n<P>Formålet med forslaget er fremover at fjerne de skattebegunstigelser, </P>  \r\n\r\n<P>der gør det tillokkende for den enkelte at sikre sig særlige </P>  \r\n\r\n<P>pensionsfordele. Med indførelsen af folkepensionen blev der lagt </P>  \r\n\r\n<P>op til skabelsen af et enhedspensionssystem i Danmark byggende på </P>  \r\n\r\n<P>de bedste solidariske principper, nemlig at pensionen er en </P>  \r\n\r\n<P>offentlig ydelse, som alle har krav på, og som man ikke skal gøre </P>  \r\n\r\n<P>sig fortjent til gennem f.eks. opsparing eller fast tilknytning </P>  \r\n\r\n<P>til arbejdsmarkedet. </P>  \r\n\r\n<P>Det solidariske pensionssystem er i dag i fare. Når pensionen gøres </P>  \r\n\r\n<P>til et individuelt anliggende, og når milliarder ophobes i de </P>  \r\n\r\n<P>private pensionsformuer, vil det både politisk og økonomisk blive </P>  \r\n\r\n<P>sværere og sværere at opretholde en ordentlig folkepension for </P>  \r\n\r\n<P>slet ikke at tale om at gennemføre de hårdt tiltrængte </P>  \r\n\r\n<P>forbedringer. </P>  \r\n\r\n<P>Derfor skal skattebegunstigelserne i forbindelse med privat </P>  \r\n\r\n<P>pensionsopsparing fjernes, og i stedet skal der bruges penge på </P>  \r\n\r\n<P>forbedring af de sociale pensioner. </P>  \r\n\r\n<P>Det skal understreges, at VS ikke har noget imod, at den enkelte via </P>  \r\n\r\n<P>opsparing og et lavere forbrug i den erhvervsaktive periode kan </P>  \r\n\r\n<P>ændre fordelingen af livsindkomsten og dermed prioritere et højere </P>  \r\n\r\n<P>forbrug i alderdommen. Men noget sådant skal ikke subsidieres - </P>  \r\n\r\n<P>det må ske på samme vilkår som &#187;almindelig opsparing&#171;. </P>  \r\n\r\n<P>BEMÆRKNINGER TIL BESLUTNINGSFORSLAGETS ENKELTE PUNKTER </P>  \r\n\r\n<P>ad 1 </P>  \r\n\r\n<P>Formålet med forslaget er at sikre, at fremtidige indbetalinger til </P>  \r\n\r\n<P>privat pensionsopsparing skattemæssigt ligestilles med &#187;normal&#171;  \r\n\r\n</P>  \r\n\r\n<P>opsparing, f.eks. opsparing på en almindelig bankkonto. Det vil </P>  \r\n\r\n<P>sige, at der ikke er nogen fradragsret i forbindelse med </P>  \r\n\r\n<P>indbetalinger, og hvis arbejdsgiveren betaler, så regnes beløbet </P>  \r\n\r\n<P>som almindelig lønindkomst for lønmodtageren. Renteindtægter, </P>  \r\n\r\n<P>bonustilskrivninger m.v. sker løbende ved tilskrivning som normalt </P>  \r\n\r\n<P>ved renteindtægt. Den opsparede formue kan naturligvis hæves fra </P>  \r\n\r\n<P>kontoen og f.eks. forbruges, uden at der i den forbindelse betales </P>  \r\n\r\n<P>nogen skat, dvs. den indbetalte opsparing behandles også her </P>  \r\n\r\n<P>skattemæssigt på linie med andre former for personlig formue. </P>  \r\n\r\n<P>Dette gælder også for så vidt angår eventuel formueskat, hvor den </P>  \r\n\r\n<P>private pensionsopsparing naturligvis vil indgå i </P>  \r\n\r\n<P>beregningsgrundlaget for denne. </P>  \r\n\r\n<P>ad 2 </P>  \r\n\r\n<P>Principielt finder VS, at der burde gøres helt op med også de </P>  \r\n\r\n<P>eksisterende private pensionsformuer. Dette kunne ske via en </P>  \r\n\r\n<P>engangsskat, som een gang for alle bragte beskatningsspørgsmålet </P>  \r\n\r\n<P>vedrørende de eksisterende indbetalinger ud af verden. Dette </P>  \r\n\r\n<P>foreslog VS i et beslutningsforslag i folketingssamlingen 1982-83, </P>  \r\n\r\n<P>se Folketingstidende 1982-83, forhandlingerne sp. 1669, 2572 og </P>  \r\n\r\n<P>12371 samt Tillæg A, sp. 1293 og Tillæg B, sp. 2715. </P>  \r\n\r\n<P>Imidlertid er der siden indført realrenteafgift, og Socialdemokratiet </P>  \r\n\r\n<P>har indgået et forlig herom. Forslagsstillerne er derfor </P>  \r\n\r\n<P>indstillet på at acceptere, at de allerede indbetalte midler kan </P>  \r\n\r\n<P>videreføres efter de hidtil gældende regler (dvs. der betales </P>  \r\n\r\n<P>fremover realrenteafgift heraf, og midlerne beskattes som hidtil </P>  \r\n\r\n<P>vedudbetalingen). Dog ser VS gerne denne indrømmelse begrænset </P>  \r\n\r\n<P>mest muligt, og derfor vil det være rigtigst dels at udvide </P>  \r\n\r\n<P>realrenteafgiften til at omfatte alle pensionsselskabernes </P>  \r\n\r\n<P>indtægter vedrørende de hidtidige indbetalinger, dels bør </P>  \r\n\r\n<P>realrenteafgiften fuldt ud inddrage realrenten, således at den </P>  \r\n\r\n<P>reale værdi af opsparingen netop fastholdes. Derved gøres et vist </P>  \r\n\r\n<P>indhug på skattebegunstigelsen. </P>  \r\n\r\n<P>ad 3 </P>  \r\n\r\n<P>Da størsteparten af de private pensionsordninger er led i de </P>  \r\n\r\n<P>kollektive overenskomster, vil det være rigtigt at give mulighed </P>  \r\n\r\n<P>for at udtræde af ordningen. Dette må sikres gennem ændring af de </P>  \r\n\r\n<P>eksisterende aftaler, om nødvendigt gennem lovgivning. Beslutning </P>  \r\n\r\n<P>om ophævelse af pensionsordning skal ske kollektivt i de </P>  \r\n\r\n<P>situationer, hvor de er oprettet som led i overenskomstmæssige </P>  \r\n\r\n<P>forhold, og princippet må da selvfølgelig være, at både </P>  \r\n\r\n<P>lønmodtager- og arbejdsgiverbidraget udbetales som almindelig løn </P>  \r\n\r\n<P>(der er fuldt skattepligtig), idet arbejdsgiveren jo ellers ville </P>  \r\n\r\n<P>tjene på arrangementet, hvilket absolut ikke er hensigten. </P>  \r\n\r\n<P>Ved udtræden kan det derimod ikke anses for rimeligt, at den allerede </P>  \r\n\r\n<P>indbetalte pension udbetales. Disse midler beskattes fremover som </P>  \r\n\r\n<P>angivet i pkt. 2. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00101"
        },
        {
            "displayName": "Entydig dokumentidentifikation",
            "displayValue": "CL005038"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "101"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}