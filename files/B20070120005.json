{
    "id": 105216,
    "title": "Bekendtgørelse om personlig autorisation og udøvelse af erhverv som elinstallatør på baggrund af udenlandske erhvervsmæssige kvalifikationer",
    "documentTypeId": "60",
    "isSagsforlobPeriodValid": true,
    "shortName": "BEK nr 1200 af 17/10/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Anvendelsesområde</p><p class=\"Indholdsfortegnelse\"><a href=\"#Kap2\">Kapitel 2</a>   Midlertidig og lejlighedsvis udøvelse af erhverv som elinstallatør</p><p class=\"Indholdsfortegnelse\"><a href=\"#Kap3\">Kapitel 3</a>   Etablering som elinstallatør</p><p class=\"Indholdsfortegnelse\"><a href=\"#Kap4\">Kapitel 4</a>   Klage</p><p class=\"Indholdsfortegnelse\"><a href=\"#Kap5\">Kapitel 5</a>   Straf</p><p class=\"Indholdsfortegnelse\"><a href=\"#Kap6\">Kapitel 6</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om personlig autorisation og udøvelse af erhverv som elinstallatør på baggrund af udenlandske erhvervsmæssige kvalifikationer <a class=\"FodnoteHenvisning\" name=\"Henvisning_\" href=\"#\">1)</a></p><p class=\"Indledning2\">I medfør af § 5, stk. 5, § 6, stk. 2, og § 15, stk. 2, i lov om autorisation af elinstallatører m.v., jf. lovbekendtgørelse nr. 989 af 8. december 2003, som ændret ved lov nr. 1601 af 20. december 2006, fastsættes efter bemyndigelse:</p><p class=\"Kapitel\"><a name=\"Kap1\">Kapitel 1</a></p><p class=\"KapitelOverskrift2\">Anvendelsesområde</p><p class=\"Paragraf\"><span class=\"ParagrafNr\">§ 1. </span> Denne bekendtgørelse finder anvendelse for personer, der er statsborgere i et EU- eller EØS-land eller i et land, som EU har indgået aftale med om adgang til udøvelse af lovregulerede erhverv, og som udøver eller agter at udøve erhverv som elinstallatører i Danmark.</p><p class=\"Stk2\"><span class=\"StkNr\">Stk. 2.</span> § 10 finder tilsvarende anvendelse for personer, der er statsborgere i et tredjeland, og som ansøger om autorisation som elinstallatører på baggrund af udenlandske erhvervsmæssige kvalifikationer.</p><p class=\"Stk2\"><span class=\"StkNr\">Stk. 3.</span> For udøvelse af erhverv som elinstallatør gælder i øvrigt bekendtgørelse om autorisation og drift af elinstallatørvirksomhed bortset fra bestemmelserne om ansøgning om personlig autorisation.</p><p class=\"Stk2\"><span class=\"StkNr\">Stk. 4.</span> Udøvelse af erhverv som elinstallatørvirksomhed er betinget af virksomhedsautorisation, jf. lovens § 4 og § 5, stk. 2.</p><p class=\"Kapitel\"><a name=\"Kap2\">Kapitel 2</a></p><p class=\"KapitelOverskrift2\">Midlertidig og lejlighedsvis udøvelse af erhverv som elinstallatør</p><p class=\"Paragraf\"><span class=\"ParagrafNr\">§ 2. </span> Den, der midlertidigt eller lejlighedsvist agter at udøve erhverv som elinstallatør i Danmark, skal, inden erhvervsudøvelsen påbegyndes første gang, indgive skriftlig anmeldelse til Sikkerhedsstyrelsen.</p><p class=\"Stk2\"><span class=\"StkNr\">Stk. 2.</span> Med anmeldelse efter stk. 1 skal følgende dokumentation vedlægges:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> oplysning om en eventuel forsikringsaftale eller andre former for personlig eller kollektiv beskyttelse i forbindelse med erhvervsansvar,</p><p class=\"Liste1\"><span class=\"Liste1Nr\">2)</span> dokumentation for anmelderens statsborgerskab i et af de i § 1, stk. 1, nævnte lande,</p><p class=\"Liste1\"><span class=\"Liste1Nr\">3)</span> en attestation for, at anmelderen lovligt er etableret i et af de i § 1, stk. 1, nævnte lande, for dér at udøve virksomhed som elinstallatør eller tilsvarende erhverv, og at det på tidspunktet for attestationen ikke forbydes anmelderen at udøve dette erhverv, heller ikke midlertidigt,</p><p class=\"Liste1\"><span class=\"Liste1Nr\">4)</span> bevis for anmelderens erhvervsmæssige kvalifikationer,</p><p class=\"Liste1\"><span class=\"Liste1Nr\">5)</span> hvis erhvervet som elinstallatør ikke er lovreguleret i etableringslandet, bevis for at anmelderen har udøvet virksomhed som elinstallatør eller tilsvarende erhverv i mindst 2 år i løbet af de sidste 10 år forud for anmeldelsen efter stk. 1, og</p><p class=\"Liste1\"><span class=\"Liste1Nr\">6)</span> bevis for at anmelderen ikke inden for de sidste 3 år er ikendt sanktioner for forhold,der kan sidestilles med de i straffelovens § 78, stk. 2, nævnte omstændigheder.</p></div></p><p class=\"Stk2\"><span class=\"StkNr\">Stk. 3.</span> Anmeldelse og dokumentation, jf. stk. 1-2, kan fremsendes elektronisk.</p><p class=\"Paragraf\"><span class=\"ParagrafNr\">§ 3. </span> En anmelder, for hvem der foreligger fuldstændig dokumentation efter § 2, stk. 2, registreres i Sikkerhedsstyrelsens autorisationsregister med henblik på tilknytning til en autoriseret elinstallatørvirksomhed, jf. dog § 4, stk. 1-2, og § 5.</p><p class=\"Stk2\"><span class=\"StkNr\">Stk. 2.</span> Sikkerhedsstyrelsen underretter anmelderen om registrering, jf. stk. 1, og bekræfter, at anmelderen midlertidigt og lejlighedsvist kan udøve erhverv i Danmark som elinstallatør i en autoriseret elinstallatørvirksomhed i indtil 1 år fra indgivelse af anmeldelsen, jf. § 2, jf. dog § 4, stk. 1-2, og § 5.</p><p class=\"Stk2\"><span class=\"StkNr\">Stk. 3.</span> Hvis titlen som elinstallatør eller tilsvarende erhverv er lovreguleret i det land, som nævnt i § 1, stk. 1, hvor anmelderen er etableret, skal midlertidig eller lejlighedsvis udøvelse af erhvervet som elinstallatør i Danmark foregå under den titel, der anvendes i etableringslandet, jf. dog § 5, stk. 2.</p><p class=\"Stk2\"><span class=\"StkNr\">Stk. 4.</span> Hvis titlen som elinstallatør eller tilsvarende erhverv ikke er lovreguleret i etableringslandet, skal det i forbindelse med udøvelse af erhvervet som elinstallatør i Danmark anføres, hvilket uddannelsesbevis anmelderen har, jf. dog § 5, stk. 2.</p><p class=\"Stk2\"><span class=\"StkNr\">Stk. 5.</span> Titlen, jf. stk. 3, eller angivelsen af uddannelsesbeviset, jf. stk. 4, skal anføres på etableringslandets officielle sprog eller et af etableringslandets officielle sprog.</p><p class=\"Paragraf\"><span class=\"ParagrafNr\">§ 4.</span> Med henblik på at undgå alvorlig skade for sundhed eller sikkerhed kan Sikkerhedsstyrelsen kontrollere anmelderens erhvervsmæssige kvalifikationer, inden den pågældende første gang midlertidigt eller lejlighedsvist udøver erhverv som elinstallatør i Danmark.</p><p class=\"Stk2\"><span class=\"StkNr\">Stk. 2.</span> Hvis der er væsentlig forskel mellem anmelderens faglige kvalifikationer og den uddannelse, der kræves i Danmark i henhold til bekendtgørelse om godkendte prøver og praksiskrav for autorisation af elinstallatører, skal den pågældende, der midlertidigt eller lejlighedsvist agter at udøve erhverv som elinstallatør i Danmark, over for Sikkerhedsstyrelsen bevise, at vedkommende har erhvervet den manglende viden eller kompetence. Sikkerhedsstyrelsen kan kræve, at anmelderen består en egnethedsprøve, jf. dog stk. 3.</p><p class=\"Stk2\"><span class=\"StkNr\">Stk. 3.</span> Egnethedsprøve kræves ikke, hvis anmelderen har udøvet virksomhed som angivet i § 13.</p><p class=\"Stk2\"><span class=\"StkNr\">Stk. 4.</span> De nærmere krav til egnethedsprøven fastsættes af Sikkerhedsstyrelsen.</p><p class=\"Stk2\"><span class=\"StkNr\">Stk. 5.</span> Anmelderen kan pålægges betaling, jf. lov om adgang til udøvelse af visse erhverv i Danmark, for afholdelse af udgifter til gennemførelse af egnethedsprøve, jf. stk. 2, eller for deltagelse i supplerende uddannelse.</p><p class=\"Paragraf\"><span class=\"ParagrafNr\">§ 5.</span> En anmelder, for hvem der foreligger fuldstændig dokumentation efter § 2, stk. 2, og hvis erhvervsmæssige kvalifikationer kan bekræftes af Sikkerhedsstyrelsen på baggrund af gennemført kontrol eller egnethedsprøve efter § 4, stk. 1 eller 2, meddeles personlig autorisation som elinstallatør, jf. lovens § 5, stk. 1, jf. stk. 4.</p><p class=\"Stk2\"><span class=\"StkNr\">Stk. 2.</span> En anmelder, der er meddelt personlig autorisation som elinstallatør, jf. stk. 1, udøver erhvervet som elinstallatør i Danmark under titlen ”autoriseret elinstallatør” og registreres som sådan i Sikkerhedsstyrelsens autorisationsregister med henblik på tilknytning til en autoriseret elinstallatørvirksomhed.</p><p class=\"Paragraf\"><span class=\"ParagrafNr\">§ 6. </span> Sikkerhedsstyrelsen bekræfter modtagelse af anmeldelse og dokumentation, jf. § 2, inden 1 måned fra modtagelsen og underretter inden for samme frist anmelderen om, hvorvidt styrelsen agter at kontrollere vedkommendes erhvervsmæssige kvalifikationer, jf. § 4, stk. 1, eller om resultatet af kontrollen, jf. dog stk. 2.</p><p class=\"Stk2\"><span class=\"StkNr\">Stk. 2.</span> I tilfælde af vanskeligheder, der kan betyde forsinkelser, meddeler Sikkerhedsstyrelsen inden 1 måned efter modtagelse af anmeldelse og dokumentation grunden til forsinkelsen, og hvornår en afgørelse kan forventes.</p><p class=\"Stk2\"><span class=\"StkNr\">Stk. 3.</span> Sikkerhedsstyrelsen træffer afgørelse på baggrund af kontrol inden 2 måneder efter modtagelse af anmeldelse og fuldstændig dokumentation, jf. dog stk. 4.</p><p class=\"Stk2\"><span class=\"StkNr\">Stk. 4.</span> Medfører resultatet af kontrollen krav om egnethedsprøve, jf. § 4, stk. 2, træffes afgørelse på baggrund af egnethedsprøven inden 1 måned efter, at krav om egnethedsprøve er meddelt anmelderen.</p><p class=\"Stk2\"><span class=\"StkNr\">Stk. 5.</span> Hvis Sikkerhedsstyrelsen ikke har givet svar inden for de i stk. 1-4 fastsatte frister, kan anmelderen udøve erhverv som elinstallatør i Danmark midlertidigt og lejlighedsvist.</p><p class=\"Paragraf\"><span class=\"ParagrafNr\">§ 7. </span> Sikkerhedsstyrelsen kan hos de kompetente myndigheder i det land, hvor anmelderen er etableret, for hver gang, den pågældende udfører tjenesteydelser som elinstallatør i Danmark, indhente nødvendige oplysninger om de i § 2, stk. 2, nr. 3 og 6, nævnte forhold samt om anmelderen i stilling eller erhverv i øvrigt har udvist en sådan adfærd, at der er grund til at antage, at erhvervet ikke vil blive udøvet på forsvarlig måde.</p><p class=\"Stk2\"><span class=\"StkNr\">Stk. 2.</span> Sikkerhedsstyrelsen kan i overensstemmelse med lov om behandling af personoplysninger videregive oplysninger til de kompetente myndigheder i de i § 1, stk. 1, nævnte lande til brug for behandling af klager over anmelderens udøvelse af erhverv som elinstallatør eller tilsvarende erhverv.</p><p class=\"Paragraf\"><span class=\"ParagrafNr\">§ 8. </span> En anmelder, hvis anmeldelse er bekræftet af Sikkerhedsstyrelsen efter § 3, stk. 2, skal forny anmeldelsen en gang om året, senest 1 år efter indgivelsen eller den seneste fornyelse, hvis den pågældende fortsat agter at udøve erhverv som elinstallatør i Danmark midlertidigt eller lejlighedsvist i løbet af det kommende år.</p><p class=\"Stk2\"><span class=\"StkNr\">Stk. 2.</span> Ved fornyelse af anmeldelsen, jf. stk. 1, skal der indgives fornyet dokumentation, jf. § 2, stk. 2, i det omfang, der er sket væsentlig ændring i forhold til den allerede fremlagte dokumentation.</p><p class=\"Stk2\"><span class=\"StkNr\">Stk. 3.</span> Sikkerhedsstyrelsen bekræfter fornyelse af anmeldelsen efter stk. 1, hvis betingelserne som anført i § 3, stk. 1, fortsat er opfyldt.</p><p class=\"Paragraf\"><span class=\"ParagrafNr\">§ 9. </span> Hvis anmelderen ikke har kunnet dokumentere de nødvendige erhvervsmæssige kvalifikationer for udøvelse af erhvervet som elinstallatør i Danmark efter at have fået lejlighed hertil, jf. § 4, stk. 1 eller 2, kan Sikkerhedsstyrelsen forbyde anmelderen at udøve erhverv som elinstallatør i Danmark, indtil anmelderen har bevist, at den pågældende har erhvervet de nødvendige erhvervsmæssige kvalifikationer.</p><p class=\"Stk2\"><span class=\"StkNr\">Stk. 2.</span> Hvis det på baggrund af nye oplysninger om de i § 7, stk. 1, eller § 8, stk. 2, omhandlede forhold konstateres, at betingelserne, jf. § 3, stk. 1, for udøvelse af erhvervet som elinstallatør ikke længere er opfyldt, kan Sikkerhedsstyrelsen forbyde anmelderen at udøve erhverv som elinstallatør i Danmark, indtil betingelserne igen er opfyldt.</p><p class=\"Kapitel\"><a name=\"Kap3\">Kapitel 3</a></p><p class=\"KapitelOverskrift2\">Etablering som elinstallatør</p><p class=\"Paragraf\"><span class=\"ParagrafNr\">§ 10.</span> Den, der ønsker at etablere sig som elinstallatør i Danmark, skal vedlægge følgende dokumentation ved indgivelse af ansøgning om personlig autorisation som elinstallatør til Undervisningsministeriet, CIRIUS i henhold til lov om adgang til udøvelse af visse erhverv i Danmark:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> bevis for ansøgerens nationalitet,</p><p class=\"Liste1\"><span class=\"Liste1Nr\">2)</span> kopi af eventuelle kursus- eller uddannelsesbeviser, som giver adgang til at udøve erhverv som elinstallatør, eller andre relevante kursus- eller uddannelsesbeviser,</p><p class=\"Liste1\"><span class=\"Liste1Nr\">3)</span> attestation for ansøgerens eventuelle erhvervserfaring som elinstallatør eller tilsvarende erhverv, herunder hvis ansøgeren har udøvet et sådant erhverv i mindst 2 år i løbet af de forudgående 10 år i et af de i § 1, stk. 1, nævnte lande, hvor erhvervet som elinstallatør ikke er lovreguleret, bevis for erhvervsudøvelsen,</p><p class=\"Liste1\"><span class=\"Liste1Nr\">4)</span> attestation for, at det ikke forbydes ansøgeren at udøve erhverv som elinstallatør eller tilsvarende erhverv i hjemlandet eller i det land, hvorfra ansøgeren kommer, heller ikke midlertidigt,</p><p class=\"Liste1\"><span class=\"Liste1Nr\">5)</span> bevis for, at ansøgeren ikke inden for de sidste 3 år er ikendt sanktioner for forhold, der kan sidestilles med de i straffelovens § 78, stk. 2, nævnte omstændigheder,</p><p class=\"Liste1\"><span class=\"Liste1Nr\">6)</span> attestation for, at ansøgeren ikke i stilling eller erhverv i øvrigt har udvist en sådan adfærd, at der er grund til at antage, at erhvervet ikke vil blive udøvet på forsvarlig måde, og</p><p class=\"Liste1\"><span class=\"Liste1Nr\">7)</span> attestation for, at ansøgeren er myndig, ikke er under værgemål og har rådighed over sit bo.</p></div></p><p class=\"Stk2\"><span class=\"StkNr\">Stk. 2.</span> De i stk. 1, nr. 4-7, omhandlede dokumenter må ved fremlæggelsen ikke være mere end 3 måneder gamle.</p><p class=\"Stk2\"><span class=\"StkNr\">Stk. 3.</span> Sikkerhedsstyrelsen opkræver et gebyr på kr. 650 i forbindelse med ansøgning om personlig autorisation som elinstallatør, jf. stk. 1.</p><p class=\"Paragraf\"><span class=\"ParagrafNr\">§ 11. </span> Sikkerhedsstyrelsen bekræfter modtagelse af ansøgning om personlig autorisation som elinstallatør, jf. § 10, inden for 1 måned fra modtagelsen og oplyser ansøgeren om eventuelt manglende dokumentation.</p><p class=\"Stk2\"><span class=\"StkNr\">Stk. 2.</span> Fremsendelse af dokumentation, jf. stk. 1, kan ske elektronisk.</p><p class=\"Paragraf\"><span class=\"ParagrafNr\">§ 12. </span> Sikkerhedsstyrelsen kan i tilfælde af begrundet tvivl kræve en bekræftelse af ægtheden af certifikater og uddannelsesbeviser, jf. § 10, stk. 1, nr. 2, hos de kompetente myndigheder i det land, hvor certifikaterne eller uddannelsesbeviserne er udstedt.</p><p class=\"Stk2\"><span class=\"StkNr\">Stk. 2.</span> Hvis et uddannelsesbevis, som er udstedt af en kompetent myndighed i et af de i § 1, stk. 1, nævnte lande, omfatter uddannelse, der helt eller delvist er taget på en uddannelsesinstitution, der er lovligt etableret i et andet land, kan Sikkerhedsstyrelsen i tilfælde af begrundet tvivl sammen med den kompetente myndighed i udstedelseslandet kontrollere:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> om uddannelsesforløbet ved den pågældende uddannelsesinstitution er formelt attesteret af den uddannelsesinstitution, der er etableret i udstedelseslandet,</p><p class=\"Liste1\"><span class=\"Liste1Nr\">2)</span> om det udstedte uddannelsesbevis er det samme som det, der ville være udstedt, hvis uddannelsesforløbet var fulgt i sin helhed i udstedelseslandet, og</p><p class=\"Liste1\"><span class=\"Liste1Nr\">3)</span> om uddannelsesbeviset giver samme erhvervsrettigheder i udstedelseslandet.</p></div></p><p class=\"Paragraf\"><span class=\"ParagrafNr\">§ 13. </span> Sikkerhedsstyrelsen meddeler personlig autorisation som elinstallatør, jf. lovens § 5, stk. 1, jf. stk. 4, til en ansøger, der ønsker at etablere sig som elinstallatør i Danmark, og for hvem der foreligger fuldstændig dokumentation efter § 10, som herunder dokumenterer, at den pågældende har udøvet virksomhed som elinstallatør eller tilsvarende erhverv i et af de i § 1, stk. 1, nævnte lande</p><p class=\"Tekst2\"><div><p class=\"Liste1\"><span class=\"Liste1Nr\">1)</span> i 6 på hinanden følgende år som selvstændig eller som virksomhedsleder, jf. dog stk. 2,</p><p class=\"Liste1\"><span class=\"Liste1Nr\">2)</span> i 3 på hinanden følgende år som selvstændig eller som virksomhedsleder, efter forudgående uddannelse som elinstallatør eller tilsvarende erhverv på mindst 3 år, afsluttet med et statsanerkendt eksamensbevis eller bedømt af et kompetent fagligt organ som værende fyldestgørende,</p><p class=\"Liste1\"><span class=\"Liste1Nr\">3)</span> i 4 på hinanden følgende år som selvstændig eller som virksomhedsleder, efter forudgående erhvervsuddannelse som elinstallatør eller tilsvarende erhverv på mindst 2 år, afsluttet med et statsanerkendt eksamensbevis eller bedømt af et kompetent fagligt organ som værende fyldestgørende,</p><p class=\"Liste1\"><span class=\"Liste1Nr\">4)</span> i 3 på hinanden følgende år som selvstændig, og i mindst 5 år som arbejdstager, jf. dog stk. 2, eller</p><p class=\"Liste1\"><span class=\"Liste1Nr\">5)</span> i 5 på hinanden følgende år i en ledende stilling, heraf mindst 3 år med tekniske opgaver og med ansvar for mindst en afdeling af virksomheden, hvis den pågældende har gennemgået en erhvervsuddannelse på mindst 3 år som elinstallatør eller tilsvarende erhverv, afsluttet med et statsanerkendt eksamensbevis eller bedømt af et kompetent fagligt organ som værende fyldestgørende.</p></div></p><p class=\"Stk2\"><span class=\"StkNr\">Stk. 2.</span> Udøvelse af virksomheden, som omhandlet i stk. 1, nr. 1 og 4, må ikke være ophørt mere end 10 år forud for den dato, hvor ansøgning og fuldstændig dokumentation er indgivet, jf. § 10.</p><p class=\"Paragraf\"><span class=\"ParagrafNr\">§ 14.</span> Sikkerhedsstyrelsen meddeler personlig autorisation som elinstallatør, jf. lovens § 5 stk. 1, jf. stk. 4, til en ansøger, der uden at opfylde betingelserne i § 13 ønsker at etablere sig som elinstallatør i Danmark, og for hvem der foreligger fuldstændig dokumentation efter § 10, som herunder dokumenterer, at den pågældende har:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> et eller flere kursus- eller uddannelsesbeviser, som i et land, som anført i § 1, stk. 1, er foreskrevet som betingelse for at få adgang til udøvelse af erhverv som elinstallatør eller tilsvarende erhverv, og hvis kursus- eller uddannelsesbeviserne opfylder betingelserne i § 15, stk. 1-2,</p><p class=\"Liste1\"><span class=\"Liste1Nr\">2)</span> udøvet erhverv som elinstallatør eller tilsvarende erhverv på fuldtidsbasis i 2 år i løbet af de forudgående 10 år i et af de i § 1, stk. 1, nævnte lande, hvor dette erhverv ikke er lovreguleret, og hvis ansøgeren er i besiddelse af et eller flere kursus- eller uddannelsesbeviser, som opfylder betingelserne i § 15, stk. 1-3, eller</p><p class=\"Liste1\"><span class=\"Liste1Nr\">3)</span> et eller flere uddannelsesbeviser udstedt som bevis for lovreguleret uddannelse som elinstallatør eller tilsvarende erhverv, som opfylder betingelserne i § 15, stk. 1-3,</p></div></p><p class=\"Tekst2\"><div>jf. dog § 16.</div></p><p class=\"Paragraf\"><span class=\"ParagrafNr\">§ 15.</span> Kursus- og uddannelsesbeviser, jf. § 14, skal være udstedt af en kompetent myndighed udpeget i et af de i § 1, stk. 1, nævnte lande i overensstemmelse med landets love eller administrative bestemmelser, jf. dog stk. 4.</p><p class=\"Stk2\"><span class=\"StkNr\">Stk. 2.</span> Kursus- eller uddannelsesbeviser, jf. § 14, skal attestere, at ansøgeren har modtaget undervisning, som omfatter følgende fag eller discipliner i et omfang svarende til mindst 30 ECTS (European Credit Transfer System):</p><p class=\"Tekst2\"><div><p class=\"Liste1\"><span class=\"Liste1Nr\">1)</span> el-installationsteknik,</p><p class=\"Liste1\"><span class=\"Liste1Nr\">2)</span> dimensionering af elektriske installationer, herunder tavleanlæg,</p><p class=\"Liste1\"><span class=\"Liste1Nr\">3)</span> højspænding,</p><p class=\"Liste1\"><span class=\"Liste1Nr\">4)</span> forsyningsteori,</p><p class=\"Liste1\"><span class=\"Liste1Nr\">5)</span> kvalitetsstyring, og</p><p class=\"Liste1\"><span class=\"Liste1Nr\">6)</span> stærkstrømsbekendtgørelsens afsnit for e­lek­tri­ske installationer.</p></div></p><p class=\"Stk2\"><span class=\"StkNr\">Stk. 3.</span> Kursus eller uddannelsesbeviser, jf. § 14, nr. 2 og 3, skal attestere, at ansøgeren er forberedt til at udøve erhverv som elinstallatør eller tilsvarende erhverv.</p><p class=\"Stk2\"><span class=\"StkNr\">Stk. 4.</span> Kursus- og uddannelsesbeviser, som er udstedt i et tredjeland, sidestilles med uddannelsesbeviser, som nævnt i stk. 1, hvis ansøgeren har erhvervserfaring af 3 års varighed med udøvelse af erhverv som elinstallatør eller tilsvarende erhverv i et af de i § 1, stk. 1, nævnte lande, som har anerkendt det pågældende bevis som forudsætning for udøvelse af dette erhverv.</p><p class=\"Paragraf\"><span class=\"ParagrafNr\">§ 16. </span> Sikkerhedsstyrelsen kan kræve, at en ansøger, hvis erhvervsmæssige kvalifikationer som elinstallatør ønskes anerkendt på baggrund af de i § 14 nævnte forhold som betingelse for at opnå personlig autorisation som elinstallatør i Danmark, enten gennemgår en prøvetid på op til 3 år eller består en egnethedsprøve, som anført i § 4, stk. 2, og stk. 4-5, efter eget valg, jf. dog stk. 2 og 3.</p><p class=\"Stk2\"><span class=\"StkNr\">Stk. 2.</span> Der kan kun kræves prøvetid eller egnethedsprøve hvis:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> varigheden af den uddannelse, som ansøgeren, jf. § 14, dokumenterer at have gennemgået, er mindst 1 år kortere end den uddannelsestid, der kræves i Danmark,</p><p class=\"Liste1\"><span class=\"Liste1Nr\">2)</span> den uddannelse, ansøgeren har fået, omfatter fag eller discipliner, der er væsentligt forskellige fra dem, der er omfattet af det uddannelsesbevis, som kræves i Danmark, eller</p><p class=\"Liste1\"><span class=\"Liste1Nr\">3)</span> erhvervet som elinstallatør i Danmark omfatter en eller flere former for lovreguleret erhvervsmæssig virksomhed, som ikke forekommer i det tilsvarende erhverv i ansøgerens hjemland, og dermed ikke kan anses for sammenlignelig virksomhed, og hvis forskellen er karakteriseret ved en særlig uddannelse, som kræves i Danmark, og som omfatter fag eller discipliner, der er væsentligt forskellige fra dem, der er omfattet af det af ansøgeren fremlagte kursus- eller uddannelsesbevis.</p></div></p><p class=\"Stk2\"><span class=\"StkNr\">Stk. 3.</span> Der kræves ikke prøvetid eller egnethedsprøve, jf. stk. 1, hvis de kundskaber, som ansøgeren har erhvervet i løbet af sin erhvervserfaring i et andet land, helt eller delvist udligner den i stk. 2, nr. 2 eller 3, omhandlede forskel.</p><p class=\"Paragraf\"><span class=\"ParagrafNr\">§ 17. </span> Sikkerhedsstyrelsen træffer begrundet afgørelse om personlig autorisation, jf. § 13 eller § 14, senest 3 måneder efter modtagelse af ansøgning om personlig autorisation som elinstallatør og fuldstændig dokumentation, jf. dog stk. 2.</p><p class=\"Stk2\"><span class=\"StkNr\">Stk. 2.</span> I tilfælde af vanskeligheder, der kan betyde forsinkelser, kan fristen i stk. 1 forlænges med 1 måned.</p><p class=\"Stk2\"><span class=\"StkNr\">Stk. 3.</span> Den, der er meddelt personlig autorisation som elinstallatør, jf. stk. 1, udøver erhvervet som elinstallatør i Danmark under titlen ”autoriseret elinstallatør” og registreres som sådan i Sikkerhedsstyrelsens autorisationsregister med henblik på tilknytning til en autoriseret elinstallatørvirksomhed.</p><p class=\"Paragraf\"><span class=\"ParagrafNr\">§ 18. </span> Sikkerhedsstyrelsen kan indhente de nødvendige oplysninger hos de kompetente myndigheder i hjemlandet vedrørende de i § 10, stk. 1, nr. 4-7, nævnte forhold om den, der har autorisation som elinstallatør i Danmark i medfør af § 13 eller § 14, eller som har ansøgt om autorisation.</p><p class=\"Stk2\"><span class=\"StkNr\">Stk. 2.</span> Sikkerhedsstyrelsen kan i overensstemmelse med lov om behandling af personoplysninger videregive oplysninger til de kompetente myndigheder i hjemlandet om samme forhold, som nævnt i stk. 1.</p><p class=\"Kapitel\"><a name=\"Kap4\">Kapitel 4</a></p><p class=\"KapitelOverskrift2\">Klage</p><p class=\"Paragraf\"><span class=\"ParagrafNr\">§ 19. </span> Sikkerhedsstyrelsens afgørelser truffet efter denne bekendtgørelse kan ikke indbringes for anden administrativ myndighed, jf. dog stk. 2.</p><p class=\"Stk2\"><span class=\"StkNr\">Stk. 2.</span> Afslag på personlig autorisation begrundet i, at ansøgeren i stilling eller erhverv i øvrigt har udvist en sådan adfærd, at der er grund til at antage, at den autoriserede virksomhed, som den pågældende er tilknyttet, ikke vil blive drevet påforsvarlig måde, kan dog indbringes for erhvervsankenævnet, jf. lovens § 14a.</p><p class=\"Kapitel\"><a name=\"Kap5\">Kapitel 5</a></p><p class=\"KapitelOverskrift2\">Straf</p><p class=\"Paragraf\"><span class=\"ParagrafNr\">§ 20. </span> Med bøde straffes den, der:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> i strid med § 2, stk. 1-2, udøver erhverv som elinstallatør i Danmark midlertidigt eller lejlighedsvist uden forudgående anmeldelse,</p><p class=\"Liste1\"><span class=\"Liste1Nr\">2)</span> udøver erhverv som elinstallatør i Danmark midlertidigt eller lejlighedsvist, uden at Sikkerhedsstyrelsen har bekræftet anmeldelsen, jf. § 3, stk. 2, eller har meddelt autorisation efter § 5, stk. 1, og inden udløbet af de i § 6 fastsatte frister,</p><p class=\"Liste1\"><span class=\"Liste1Nr\">3)</span> i forbindelse med udøvelse af erhverv som elinstallatør i Danmark anvender titler eller betegnelser i strid med § 3, stk. 3, 4 eller 5, § 5, stk. 2, eller § 17, stk. 3,</p><p class=\"Liste1\"><span class=\"Liste1Nr\">4)</span> i strid med § 8, stk. 1, undlader at forny sin anmeldelse,</p><p class=\"Liste1\"><span class=\"Liste1Nr\">5)</span> i strid med § 8, stk. 2, undlader at indgive fornyet dokumentation i tilfælde af væsentlig ændring i forhold til den allerede fremlagte dokumentation, eller</p><p class=\"Liste1\"><span class=\"Liste1Nr\">6)</span> overtræder forbud meddelt efter § 9.</p></div></p><p class=\"Kapitel\"><a name=\"Kap6\">Kapitel 6</a></p><p class=\"KapitelOverskrift2\">Ikrafttræden</p><p class=\"Paragraf\"><span class=\"ParagrafNr\">§ 21. </span> Bekendtgørelsen træder i kraft den 20. oktober 2007.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Sikkerhedsstyrelsen, den 17. oktober 2007</I></P><P CLASS=SIGN1 ALIGN=\"CENTER\">Søren Krøigaard</P><P CLASS=SIGN2 ALIGN=\"RIGHT\">/ Gro Funder Sommerlund</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"\" href=\"#Henvisning_\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, (EU-Tidende 2005 nr. L 255, side 22).</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/10/2007"
        },
        {
            "displayName": "Accession",
            "displayValue": "B20070120005"
        },
        {
            "displayName": "Entydig dokumentidentifikation",
            "displayValue": "AU003018"
        },
        {
            "displayName": "Dato for førstegangsindlæggelse",
            "displayValue": "19/10/2007"
        },
        {
            "displayName": "Dato for indlæggelse",
            "displayValue": "19/10/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1200"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "17/10/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Sikkerhedsstyrelsen, j.nr. 644-11-00017"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}