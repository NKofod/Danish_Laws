{
    "id": 61720,
    "title": "Statsskattedirektoratets cirkulære vedrørende årsomvurderingen pr. 1. januar 1987 (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 6 af 16/01/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statsskattedirektoratets cirkulære vedrørende  \r\n\r\n årsomvurderingen pr. 1. januar 1987 (* 1) </H1>  \r\n\r\n<P></P>  \r\n\r\n<BR>  \r\n\r\n<P>Emne: ÅRSOMVURDERINGEN PR. 1. JANUAR 1987 </P>  \r\n\r\n<PRE>  \r\n\r\n          INDHOLDSFORTEGNELSE  \r\n\r\n          INDLEDNING  \r\n\r\n 1.       ÅRSOMVURDERINGEN GENERELT  \r\n\r\n 1.1.     BETINGELSE  \r\n\r\n 1.2.     GRUNDLAGET  \r\n\r\n 2.       ALMINDELIGE RETNINGSLINIER FOR ÅRSOMVURDERINGEN  \r\n\r\n 2.1.     VURDERINGSREGLER  \r\n\r\n 2.2.     OMVURDERINGSGRUND  \r\n\r\n 2.2.1.   Forbedringer  \r\n\r\n 2.2.2.   Matrikuleret areal afhændet eller tillagt  \r\n\r\n 2.2.3.   Arealændring som følge af omdeling eller skelforandring  \r\n\r\n 2.2.4.   Udskilt areal ansat efter § 4 eller særskilt vurderet  \r\n\r\n 2.2.5.   Eksproprierede arealer  \r\n\r\n 2.2.6.   Værdistigning på grund af offentlige foranstaltninger  \r\n\r\n 2.2.7.   Værdiforringelse på grund af brand, nedrivning m.v.  \r\n\r\n 2.2.8.   Værdiforringelse på grund af offentlige foranstaltninger  \r\n\r\n 2.2.9.   Nye ejendomme  \r\n\r\n 2.2.10.  Begæring om omvurdering  \r\n\r\n 2.2.11.  Nødvendiggørelse af ny ansættelse  \r\n\r\n 2.3.     REGLER FOR VURDERINGSRÅDETS ANSÆTTELSER  \r\n\r\n 2.4.     EJENDOMMENS BENYTTELSE  \r\n\r\n 2.5.     § 4 OG 4 A VURDERINGER  \r\n\r\n 2.6.     EJENDOMSVÆRDIEN  \r\n\r\n 2.7.     REGLER FOR ANSÆTTELSE AF EJENDOMSVÆRDI  \r\n\r\n 2.8.     REGLER FOR ANSÆTTELSE AF GRUNDVÆRDI  \r\n\r\n 2.9.     REGLER FOR ANSÆTTELSE AF FRADRAG I GRUNDVÆRDIEN FOR  \r\n\r\n          FORBEDRINGER  \r\n\r\n 2.10.    FORDELING AF EJENDOMSVÆRDI OG GRUNDVÆRDI  \r\n\r\n 2.11.    EJERBOLIGFORDELING  \r\n\r\n 2.12.    SKOVFORDELING  \r\n\r\n 3.       UDTAGELSE AF EJENDOMME TIL ÅRSOMVURDERING  \r\n\r\n 3.1      REGLER FOR UDTAGELSE  \r\n\r\n 3.2.     HENVENDELSE TIL VISSE EJERE  \r\n\r\n 4.       FREMGANGSMÅDEN VED VURDERINGENS FORETAGELSE M.V.  \r\n\r\n 4.1.     VURDERINGSARBEJDETS PÅBEGYNDELSE  \r\n\r\n 4.2.     EFTERPRØVELSE AF BBR OPLYSNINGER  \r\n\r\n 4.3.     UDFYLDELSE AF BASISKORT  \r\n\r\n 4.4.     AFLEVERING AF BASISKORT  \r\n\r\n 4.5.     REGULERING AF ANSÆTTELSERNE  \r\n\r\n 4.6.     EJERMEDDELELSER  \r\n\r\n 4.7.     VURDERINGSFORTEGNELSER  \r\n\r\n 4.8.     OPTÆLLING AF VURDERINGSRESULTATET  \r\n\r\n 4.9.     OPBEVARING AF BASISKORT  \r\n\r\n 4.10.    BERIGTIGELSE AF FEJL OG MANGLER  \r\n\r\n 4.11.    INDBERETNING AF FEJL OG MANGLER I BBR  \r\n\r\n 4.12.    JORDRENTEPLIGTIGE EJENDOMME  \r\n\r\n          ÅRSOMVURDERINGEN PR. 1. JANUAR 1987  \r\n\r\n          I henhold til § 2 i lov om vurdering af landets faste  \r\n\r\n          ejendomme, jf. lovbekendtgørelse nr. 437 af 14. august 1984,  \r\n\r\n          skal der foretages årsomvurdering pr. 1. januar 1987.  \r\n\r\n          I henhold til § 2 A skal der på samme tidspunkt for de  \r\n\r\n          ejendomme, der ikke er omfattet af årsomvurderingen,  \r\n\r\n          foretages en regulering af ansættelserne og fordelingerne  \r\n\r\n          efter § 33 under hensyn til den ændring i prisforholdene,  \r\n\r\n          der er sket siden 18. alm.vurdering pr. 1. januar 1986.  \r\n\r\n          Nærmere orientering om årsreguleringens gennemførelse vil  \r\n\r\n          blive givet i et senere cirkulære.  \r\n\r\n          Til gennemførelse af årsomvurderingen skal man i medfør af  \r\n\r\n          skattestyrelseslovens § 14, stk. 1, jf. lovbekendtgørelse  \r\n\r\n          nr. 573 af 14. november 1984, meddele følgende anvisninger,  \r\n\r\n          der er godkendt af ligningsrådet.  \r\n\r\n 1.       ÅRSOMVURDERINGEN GENERELT  \r\n\r\n 1.1.     BETINGELSE  \r\n\r\n          Årsomvurderingen omfatter de ejendomme, for hvilke der  \r\n\r\n          foreligger omvurderingsgrund, jf. nedenfor punkt 2.2.  \r\n\r\n 1.2.      GRUNDLAGET  \r\n\r\n          Vurderingerne foretages i medfør af vurderingslovens § 39 af  \r\n\r\n          vurderingsrådet på grundlag af oplysninger fra  \r\n\r\n          ejendomsstamregistret, bygnings- og boligregistret, fra  \r\n\r\n          andre registre med oplysning om fast ejendom, fra de  \r\n\r\n          indkomne udfyldte skemaer og ud fra vurderingsrådets  \r\n\r\n          personlige kendskab til ejendommene.  \r\n\r\n          Der er ikke foretaget ændringer i den tekniske fremgangsmåde  \r\n\r\n          eller reglerne for årsomvurderingen pr. 1. januar 1987 i  \r\n\r\n          forhold til årsomvurderingen pr. 1. april 1985, udover at  \r\n\r\n          ansættelserne foretages direkte i kontantværdier.  \r\n\r\n 2.       ALMINDELIGE RETNINGSLINIER FOR ÅRSOMVURDERINGEN  \r\n\r\n 2.1.     VURDERINGSREGLER  \r\n\r\n          Reglerne for, hvilke ejendomme der skal optages til  \r\n\r\n          årsomvurdering, gennemgås under punkt 2.2.  \r\n\r\n          De særlige vurderingsregler, der gælder for  \r\n\r\n          årsomvurderinger, er behandlet under punkterne 2.3. og 2.4.  \r\n\r\n          De øvrige vurderingsregler, som ganske svarer til reglerne  \r\n\r\n          ved 18.alm.vurdering pr. 1. januar 1986, er behandlet i  \r\n\r\n          vurderingsvejledningens (&#187;Den grønne bog&#171;) kapitel 1.  \r\n\r\n Dette  \r\n\r\n          kapitel er optrykt i &#187;Meddelelser fra  \r\n\r\n          statsskattedirektoratet og ligningsrådet - 2. hæfte,  \r\n\r\n          november 1980&#171;. Anvisninger heri vil med de afvigelser og  \r\n\r\n          tilføjelser, der fremgår af punkterne 2.6. - 2.12. nedenfor,  \r\n\r\n          kunne lægges til grund ved årsomvurderingen pr. 1. januar  \r\n\r\n          1987.  \r\n\r\n 2.2.     OMVURDERINGSGRUND  \r\n\r\n          Ved årsomvurderingen medtages de ejendomme, for hvilke, der  \r\n\r\n          siden ejendommens sidste vurdering er indtrådt  \r\n\r\n          omvurderingsgrund.  \r\n\r\n          Ifølge vurderingslovens § 2, stk. 2, skal der foretages  \r\n\r\n          omvurdering:  \r\n\r\n 2.2.1.   af ejendomme, for hvilke, der er afholdt bekostninger til  \r\n\r\n          forbedringer af grunden eller bygninger eller til  \r\n\r\n          nybygninger, når bekostningen (heri medregnet værdien af  \r\n\r\n          ejers eget erbejde og egne materialer) udgør mindst 5% af  \r\n\r\n          den hidtidige ejendomsværdi og mindst 25.000 kr.  \r\n\r\n          Samtlige de før 1. januar 1987 afholdte udgifter til  \r\n\r\n          nybygninger, om- og tilbygninger, nye installationer,  \r\n\r\n          grundforbedringer m.v. medregnes, selv om arbejdet ikke er  \r\n\r\n          afsluttet pr. 1. januer, og selv om regnskabet endnu ikke er  \r\n\r\n          afsluttet og arbejdet betalt, idet det er ejendommens  \r\n\r\n          tilstand pr. 1. januar 1987, der skal lægges til grund ved  \r\n\r\n          vurderingen. Under bekostninger medtages også  offentlige  \r\n\r\n          tilskud og udgifter afholdt af lejere. Almindelige  \r\n\r\n          vedligeholdelsesudgifter medregnes ikke ved afgørelsen af,  \r\n\r\n          om omvurderingsgrund foreligger.  \r\n\r\n 2.2.2.   af ejendomme, fra hvilke der er afhændet, eller til hvilke  \r\n\r\n          der er lagt et særskilt matrikuleret areal, når  \r\n\r\n          erhvervelsesdokumentet er blevet tinglyst som adkomsk.  \r\n\r\n          For hver frasolgt parcel må vurderingsrådet undersøge, om  \r\n\r\n          den skal vurderes selvstændigt eller sammen med en anden  \r\n\r\n          køberen tilhørende ejendom.  \r\n\r\n 2.2.3.   af ejendomme, ved hvilke der uden forandring af  \r\n\r\n          matrikelbetegnelsen er sket arealændring som følge af  \r\n\r\n          omdeling eller skelforandring, for så vidt ændringen har  \r\n\r\n          påviselig virkning på  grundværdien.  \r\n\r\n          Der foreligger omvurderingsgrund, hvis der er en påviselig  \r\n\r\n          forskel mellem den ansættelse af enten ejendomsværdien eller  \r\n\r\n          grundværdien, der ville fremkomme ved en vurdering, hvor der  \r\n\r\n          tages hensyn til arealændringen, og en tilsvarende  \r\n\r\n          vurdering, hvor der ses bort fra arealændringen. Ved denne  \r\n\r\n          vurdering må der ikke tages hensyn til andre forhold end  \r\n\r\n          selve arealændringen. Da der i almindelighed indgår en  \r\n\r\n          enhedspris i beregningen af grundværdien, vil selv en lille  \r\n\r\n          arealændring bevirke en forandring i denne. Der foreligger  \r\n\r\n          omvurderingsgrund, hvis grundværdien som følge af  \r\n\r\n          arealændringen ændres med 100 kr. eller mere.  \r\n\r\n 2.2.4.   af ejendomme, hvorfra der siden ejendommens sidste vurdering  \r\n\r\n          er udskilt areal, når dette er blevet ansat ved en vurdering  \r\n\r\n          i henhold til § 4, stk. 1, eller når arealet ved  \r\n\r\n          årsomvurderingen i overensstemmelse med reglerne i § 8, stk.  \r\n\r\n          3, skal vurderes som en selvstændig ejendom.  \r\n\r\n 2.2.5.   af ejendomme, fra hvilke der er eksproprieret areal, eller  \r\n\r\n          til hvilke der er lagt eksproprieret areal, for så vidt  \r\n\r\n          arealændringen har påviselig indvirkning på ejendomsværdien  \r\n\r\n          eller grundværdien, samt af ejendomme, der er omfattet af en  \r\n\r\n          foreløbig kendelse i henhold til lov om jordfordeling mellem  \r\n\r\n          landejendomme.  \r\n\r\n          Arealændringer som følger af ekspropriation regnes fra  \r\n\r\n          ekspropriationsdatoen, og ejendommen skal medtages ved  \r\n\r\n          årsomvurderingen, selv om der endnu ikke er sket  \r\n\r\n          berigtigelse af matriklens arealangivelse. Bestemmelsen  \r\n\r\n          omhandler ekspropriation af areal fra en ejendom, og  \r\n\r\n          ekspropriation af en ejendom i dens helhed er derfor ikke  \r\n\r\n          omvurderingsgrund.  \r\n\r\n          Arealændringer som følge af foreløbige  \r\n\r\n          jordfordelingskendelser regnes fra datoen for den foreløbige  \r\n\r\n          kendelse.  \r\n\r\n          Om forståelsen af udtrykket &#187;påviselig indvirkning på  \r\n\r\n          ejendomsværdien og grundværdien&#171; henvises til det ovenfor  \r\n\r\n          under punkt 2.2.3. anførte.  \r\n\r\n 2.2.6.   af ejendomme, for hvilke ejendomsværdien eller grundværdien  \r\n\r\n          må antages at være steget som følge af offentlige  \r\n\r\n          foranstaltninger, såsom anlæg af jernbaner, offentlige  \r\n\r\n          gader, pladser samt af ejendomme, der uden at være omfattet  \r\n\r\n          af § 4 A, overføres fra landzone til byzone, eller fra  \r\n\r\n          hvilke, der er meddelt dispensation til udstykning eller  \r\n\r\n          bebyggelse i landzone.  \r\n\r\n          Omvurdering vil kunne udelades, hvis der kun er tale om en  \r\n\r\n          ringe værdistigning.  \r\n\r\n          Ændringer eller vedtagelse af nye kommuneplaner, lokalplaner  \r\n\r\n          eller tilsvarende planer er ikke omvurderingsgrund efter  \r\n\r\n          denne bestemmelse, med mindre der sker overførelse fra  \r\n\r\n          landzone til byzone eller meddeles dispensation til  \r\n\r\n          udstykning eller bebyggelse i landzone.  \r\n\r\n 2.2.7.   af ejendomme, der har lidt væsentlig skade ved brand, storm  \r\n\r\n          eller lignende, eller hvis forskelsværdi må antages at være  \r\n\r\n          gået væsentlig ned som følge af nedrivning af bygninger.  \r\n\r\n          Ejendomme, hvis areal er formindsket som følge af  \r\n\r\n          bortskylning, skal optages til omvurdering i henhold til  \r\n\r\n          denne bestemmelse.  \r\n\r\n 2.2.8.   af ejendomme, der på grund af offentlige foranstaltninger er  \r\n\r\n          undergået værdiforringelse, og hvor der ved forlig eller ved  \r\n\r\n          kendelse fra vedkommende myndighed er tillagt ejeren  \r\n\r\n          erstatning herfor, samt af ejendomme, der overføres fra  \r\n\r\n          byzone eller sommerhusområde til landzone.  \r\n\r\n          Som eksempler på de nævnte offentlige foranstaltninger kan  \r\n\r\n          nævnes naturfredningskendelser, ekspropriationer, der  \r\n\r\n          medfører, at en bygning må flyttes eller nedrives, og  \r\n\r\n          pålægning af oversigtsservitutter eller lignende.  \r\n\r\n          En gennemført fredning, som har medført nedgang i  \r\n\r\n          ejendommens værdi, er efter praksis også  omvurderingsgrund,  \r\n\r\n          selv om ejeren har givet afkald på erstatning.  \r\n\r\n 2.2.9.   af nye ejendomme, herunder ejendomme, som er opstået ved  \r\n\r\n          opfyldning, ved en ejendoms opdeling i ejerlejligheder eller  \r\n\r\n          ved opførelse af bygning på lejet grund.  \r\n\r\n          Nye ejendomme fremkommer ved udstykning og frasalg ved  \r\n\r\n          tinglyst skøde af en eller flere parceller af en selvstændig  \r\n\r\n          ejendom. Udstykning alene uden efterfølgende salg af de  \r\n\r\n          udstykkede parceller betinger således ikke omvurdering.  \r\n\r\n          Nye ejendomme fremkommer også ved opførelse af nye bygninger  \r\n\r\n          på lejet grund, ved opfyldning, inddæmning, opgrøde og  \r\n\r\n          lignende. Skal et areal, der er opstået på denne måde,  \r\n\r\n          ifølge de gældende bestemmelser vurderes under en bestående  \r\n\r\n          ejemdom, må denne - inkl. det nyopståede areal - medtages  \r\n\r\n          ved årsomvurderingen.  \r\n\r\n          En ejendom anses for opdelt i ejerlejligheder, når der er  \r\n\r\n          sket anmeldelse herom til tinglysningsmyndighederne, med  \r\n\r\n          mindre anmeldelsen afvises, jf. vurderingslovens § 8, stk.  \r\n\r\n          2. Hver ejerlejlighed skal vurderes som en selvstændig  \r\n\r\n          ejendom, uanset om lejligheden er solgt eller ej.  \r\n\r\n 2.2.10.  af ejendomme, som ejeren eller den bruger, hvem det ifølge  \r\n\r\n          lovgivningen påhviler at udrede skatterne af ejendommen,  \r\n\r\n          begærer optaget til omvurdering.  \r\n\r\n          En skriftlig, men i øvrigt formløs, anmodning fra ejer om  \r\n\r\n          omvurdering anses for tilstrækkelig. Anmodningen skal  \r\n\r\n          fremsættes inden 1. januar 1987.  \r\n\r\n          Udgifterne ved omvurdering efter begæring kan kun afholdes  \r\n\r\n          af det offentlige, hvis ejendomsværdien eller grundværdien  \r\n\r\n          ansættes mindst 10% lavere end ved den nærmest forudgående  \r\n\r\n          vurdering.  \r\n\r\n 2.2.11.  Når forandringer med hensyn til en ejendom ifølge nærværende  \r\n\r\n          lovs bestemmelser nødvendiggør en ny ansættelse.  \r\n\r\n          Dette er tilfældet, hvor en ejendom eller en del af en  \r\n\r\n          ejendom, der hidtil har været udtaget fra vurdering, ikke  \r\n\r\n          mere opfylder betingelserne for udtagelse, eller hvor der på  \r\n\r\n          en ejendom, som er eksproprieret i sin helhed, nu påbegyndes  \r\n\r\n          vej- eller jernbaneanlæg, således at ejendommen helt eller  \r\n\r\n          delvis skal undtages fra vurdering. Tinglysning af ændringer  \r\n\r\n          af fordelingstallene i ejerlejlighedsejendomme er ligeledes  \r\n\r\n          omvurderingsgrund efter denne bestemmelse, men kun for så  \r\n\r\n          vidt angår de berørte ejerlejligheder.  \r\n\r\n          Endvidere skal ejendomme, for hvilke der i henhold til  \r\n\r\n          byfornyelseslovens § 73, stk. 10, er nedlagt  \r\n\r\n          benyttelsesforbud, medtages ved den førstkommende  \r\n\r\n          årsvurdering efter kondemneringsbeslutningen, jf. § 73, stk.  \r\n\r\n          10, i lovbekendtgørelse nr. 342 af 10. juli 1985. Der skal  \r\n\r\n          ved ansættelsen tages hensyn til den indskrænkning i  \r\n\r\n          ejendommens udnyttelsesmuligheder, der følger af forbundet.  \r\n\r\n          Ejendommen skal vurderes, uanset om forbudet har indflydelse  \r\n\r\n          på ejendommens værdi eller ej.  \r\n\r\n 2.3.     REGLER FOR VURDERINGSRÅDETS ANSÆTTELSER  \r\n\r\n          I henhold til vurderingslovens § 3 skal vurderingen  \r\n\r\n          foretages efter ejendommens faktiske og retlige tilstand pr.  \r\n\r\n          1. januar 1987. Ejendommens faktiske tilstand omfatter også  \r\n\r\n          det forhold, at ejendommen er ude af drift.  \r\n\r\n          Vurderingslovens § 3 fastsætter endvidere, at vurderingen  \r\n\r\n          skal foretages på grundlag af prisforholdene pr. 1. januar  \r\n\r\n          1987.  \r\n\r\n          Af administrative hensyn, herunder nødvendigheden af ved  \r\n\r\n          statsskattedirektoratets foranstaltning at foretage en  \r\n\r\n          samlet maskinel årsregulering i henhold til vurderingslovens  \r\n\r\n          § 2 A af ansættelserne m.v. ved 18.alm.vurdering af samtlige  \r\n\r\n          landets faste ejendomme, har man fundet det nødvendigt at  \r\n\r\n          fastsætte følgende procedure:  \r\n\r\n          Vurderingsrådets ansættelser foretages på grundlag af  \r\n\r\n          prisforholdene pr. 1. januar 1986. Der vil tilgå  \r\n\r\n          vurderingsrådet oplysning om reguleringssatser fastsat af  \r\n\r\n          ligningsrådet i henhold til vurderingslovens § 2 A inden  \r\n\r\n          vurderingen afsluttes.  \r\n\r\n          Det er således muligt for vurderingsrådet i overensstemmelse  \r\n\r\n          med princippet i vurderingslovens § 3 skønne over, om den  \r\n\r\n          foretagne ansættelse pr. 1. januar 1986 efter gennemførelsen  \r\n\r\n          af den maskinelle regulering vil svare til prisforholdene  \r\n\r\n          pr. 1. januar 1987.  \r\n\r\n          Efter at vurderingen er afsluttet, vil  \r\n\r\n          statsskattedirektoratet foranstalte regulering som nævnt  \r\n\r\n          ovenfor.  \r\n\r\n          Vurderingsrådet kan i forbindelse med dets ansættelse efter  \r\n\r\n          prisforholdene pr. 1. januar 1986 anvende de normtal m.v.,  \r\n\r\n          der blev udarbejdet til brug ved 18.alm.vurdering. Ved  \r\n\r\n          ansættelsen af grundværdien for landbrugsjord anvendes de  \r\n\r\n          vejledende enhedspriser, som fastsattes af ligningsrådet ved  \r\n\r\n          18.alm.vurdering.  \r\n\r\n          Såfremt prisudviklingen siden 1. januar 1986 for en ejendom  \r\n\r\n          afviger væsentligt fra gennemsnittet fra andre ejendommen  \r\n\r\n          med samme benyttelse og geografiske beliggenhed, kan  \r\n\r\n          vurderingsrådet være nødt til at foretage ansættelsen pr. 1.  \r\n\r\n          januar 1986 i et andet værdiniveau end det, som ligger til  \r\n\r\n          grund for ansættelsen ved 18.alm.vurdering. Dette indebærer,  \r\n\r\n          at vurderingsrådet skal ansætte værdien, således at den  \r\n\r\n          endelige værdi efter statsskattedirektoratets regulering  \r\n\r\n          svarer til værdien pr. 1. januar 1987.  \r\n\r\n          Ved årsomvurderingen må alene medtages de ejendomme, for  \r\n\r\n          hvilke omvurderingsgrund foreligger pr. 1. januar 1987. En  \r\n\r\n          ejendom må således ikke medtages alene for at rette fejl ved  \r\n\r\n          en tidligere vurdering. En sådan fejl må rettes ved  \r\n\r\n          skyldrådets revision af den pågældende vurdering.  \r\n\r\n 2.4.     EJENDOMMENS BENYTTELSE  \r\n\r\n          De afgørelser om ejendommens benyttelse, som  \r\n\r\n          vurderingsrådene i henhold til § 33, stk. 1, træffer i  \r\n\r\n          forbindelse med vurderingen, har betydning for  \r\n\r\n          årsreguleringerne. Ejeren kan derfor i henhold til  \r\n\r\n          vurderingslovens § 33 A begære, at vurderingsrådet træffer  \r\n\r\n          en fornyet afgørelse om ejendommens benyttelse, såfremt han  \r\n\r\n          godtgør, at ejendommens benyttelse er ændret i forhold til  \r\n\r\n          den benyttelse, ejendommen blev henført til ved den seneste  \r\n\r\n          vurdering. Begæring skal være indgivet senest den 31.  \r\n\r\n          december 1986 for at få virkning for årsreguleringen pr. 1.  \r\n\r\n          januar 1987. Vurderingsrådets afgørelse i henhold til § 33 A  \r\n\r\n          kan påklages til skyldrådet efter de sædvanlige regler.  \r\n\r\n          Klagefristen er 4 uger fra datoen for meddelelsen om  \r\n\r\n          afgørelsen.  \r\n\r\n          Det bemærkes, at ændring i en ejendoms benyttelse ikke er  \r\n\r\n          årsomvurderingsgrund. Vurderingsrådet har kun beføjelse til  \r\n\r\n          at ændre den registrerede benyttelse i forbindelse med en  \r\n\r\n          vurdering af ejendommen, samt når ejeren i henhold til § 33  \r\n\r\n          A har indgivet begæring om en fornyet afgørelse om  \r\n\r\n          ejendommens benyttelse.  \r\n\r\n          Indgivelse af begæring i henhold til § 33 A medfører  \r\n\r\n          udelukkende, at vurderingsrådet skal træffe afgørelse om,  \r\n\r\n          hvorvidt ejendommens benyttelse er ændret i forhold til den  \r\n\r\n          benyttelse, ejendommen blev henført til ved den seneste  \r\n\r\n          vurdering. Ejendommen må kun medtages ved omvurderingen,  \r\n\r\n          såfremt dette udtrykkeligt er begæret af ejeren, jf. § 2,  \r\n\r\n          stk. 2, nr. 10, eller der foreligger anden  \r\n\r\n          omvurderingsgrund.  \r\n\r\n 2.5.     § 4 OG § 4 A VURDERINGER  \r\n\r\n          Ved § 4- og § 4 A-vurderinger i perioden 1. januar 1987 til  \r\n\r\n          31. december 1988 skal vurderingsrådenes ansættelser  \r\n\r\n          foretages på grundlag af prisforholdene pr. 1. januar 1987.  \r\n\r\n          Ved § 4 A-vurderinger lægges ejendommens tilstand på  \r\n\r\n          tidspunktet for zoneinddragelsen til grund for ansættelsen,  \r\n\r\n          ligesom det er dette tidspunkt, der er afgørende for,  \r\n\r\n          hvilket prisniveau, der skal anvendes ved ansættelsen.  \r\n\r\n          Ved § 4-vurderinger er det tidspunktet for vurderingens  \r\n\r\n          foretagelse, der er afgørende for, hvilken tilstand og  \r\n\r\n          hvilke prisforhold, der skal lægges til grund for  \r\n\r\n          vurderingen. Der erindres i den forbindelse om, at  \r\n\r\n          vurderingen skal foretages uden ufornødent ophold efter  \r\n\r\n          begæringens modtagelse.  \r\n\r\n 2.6.     EJENDOMSVÆRDIEN  \r\n\r\n          Med hensyn til hvad der skal forstås ved selvstændige  \r\n\r\n          ejendomme, samt hvilke ejendomme der skal undtages eller kan  \r\n\r\n          forbigås ved vurderingen, henvises til  \r\n\r\n          vurderingsvejledningen, siderne 73-86 samt  \r\n\r\n          statsskattedirektoratets cirkulære af 7. oktober 1985 om  \r\n\r\n          18.alm.vurdering pr. 1. januar 1986, punkt 4.  \r\n\r\n          Om afgrænsningen af fast ejendom med sædvanligt tilbehør  \r\n\r\n          henvises til vurderingsvejledningen, siderne 69-73. Det  \r\n\r\n          bemærkes dog, at ligningsrådet har vedtaget, at fundamenter  \r\n\r\n          og bærende stålkonstruktioner til maskiner, kedler m.v. ikke  \r\n\r\n          skal medtages ved vurderingen i de tilfælde, hvor  \r\n\r\n          fundamentet eller stålkonstruktionen er opbygget specielt  \r\n\r\n          til det pågældende driftsmiddel, og således må betragtes som  \r\n\r\n          en del af eller som tilbehør til dette.  \r\n\r\n          Det bemærkes ligeledes, at ligningsrådet har vedtaget en  \r\n\r\n          ændret afgrænsning imellem sædvanligt tilbehør til den faste  \r\n\r\n          ejendom (installationer) og løsøre (inventar), jf. pkt. 5 i  \r\n\r\n          SD-cirkulære 1985-28 af 7. oktober 1985 om 18.alm.vurdering.  \r\n\r\n 2.7.     REGLER FOR ANSÆTTELSE AF EJENDOMSVÆRDI  \r\n\r\n          Regler for ansættelse af ejendomsværdien for de ejendomme,  \r\n\r\n          der er optaget til årsomvurderingen, er uændrede i forhold  \r\n\r\n          til 18.alm.vurdering. Der henvises herom til  \r\n\r\n          vurderingsvejledningen, siderne 92-116, samt cirkulære om  \r\n\r\n          18.alm.vurdering punkt 5.  \r\n\r\n          Statsskattedirektoratet udarbejder forslag til ansættelse af  \r\n\r\n          ejendomsværdi for de ejendomsgrupper, som ved 18.  \r\n\r\n          alm.vurdering fik udarbejdet forslag. Forslagene udarbejdes  \r\n\r\n          efter prisniveauet pr. 1. januar 1986, jf. punkt 2.3.  \r\n\r\n 2.8.     REGLER FOR ANSÆTTELSE AF GRUNDVÆRDI  \r\n\r\n          Reglerne for ansættelse af grundværdien for de ejendomme,  \r\n\r\n          der er optaget til årsomvurderingen, er uændrede i forhold  \r\n\r\n          til 18.alm.vurdering. Der henvises herom til  \r\n\r\n          vurderingsvejledningen, siderne 117-145 samt til cirkulæret  \r\n\r\n          om 18.alm.vurdering, punkt 6.  \r\n\r\n          For ejendomme, der benyttes til landbrug, gartneri,  \r\n\r\n          planteskole eller frugtplantage, og som på  \r\n\r\n          vurderingstidspunktet er beliggende i landzone, skal  \r\n\r\n          grundværdiansættelsen ske efter reglerne i vurderingslovens  \r\n\r\n          § 14, stk. 1-4, jf. stk. 5 (&#187;bondegårdsreglen&#171;), og der  \r\n\r\n          ansættes et differencebeløb i henhold til § 14, stk. 6. De  \r\n\r\n          nærmere retningslinier for grundværdiansættelsen for  \r\n\r\n          landbrugsejendomme m.v. findes i den vejledning om  \r\n\r\n          ansættelse af landbrugsejendomme (nr. 4), der udsendtes ved  \r\n\r\n          18.alm.vurdering, samt i cirkulæret om 18.alm.vurdering  \r\n\r\n          punkt 6 d, 6 e og 6 f. Bestemmelserne om  \r\n\r\n          grundværdiansættelsen for ejerlejligheder findes i  \r\n\r\n          vurderingslovens § 16 A. Der henvises herom til cirkulæret  \r\n\r\n          om 18.alm.vurdering, punkt 8.  \r\n\r\n 2.9.     REGLER FOR ANSÆTTELSE AF FRADRAG I GRUNDVÆRDIEN FOR  \r\n\r\n          FORBEDRINGER  \r\n\r\n          Reglerne om ansættelse af fradrag i grundværdien for  \r\n\r\n          forbedringer er ligeledes uændrede i forhold til  \r\n\r\n          18.alm.vurdering. Der henvises til vurderingsvejledningen,  \r\n\r\n          siderne 146-161, samt til cirkulæret om 18.alm.vurdering,  \r\n\r\n          punkt 7.  \r\n\r\n 2.10     FORDELING AF EJENDOMSVÆRDI OG GRUNDVÆRDI  \r\n\r\n          I henhold til vurderingslovens § 33, stk. 4, skal  \r\n\r\n          vurderingsrådet i forbindelse med vurderingen af ejendomme,  \r\n\r\n          der benyttes til landbrug, gartneri, planteskole eller  \r\n\r\n          frugtplantage, foretage en fordeling af ejendomsværdien og  \r\n\r\n          grundværdien på henholdsvis stuehuset med tilhørende grund  \r\n\r\n          og have og på den øvrige ejendom. Om de nærmere  \r\n\r\n          retningslinier for denne fordeling henvises til cirkulæret  \r\n\r\n          om 18.alm.vurdering, punkt 10.  \r\n\r\n 2.11.    EJERBOLIGFORDELING  \r\n\r\n          For ejendomme, som indeholder en eller to selvstændige  \r\n\r\n          lejligheder, og som benyttes erhvervsmæssigt i væsentligt  \r\n\r\n          omfang, samt for tofamiliehuse skal der i henhold til  \r\n\r\n          vurderingslovens § 33, stk. 5 og 6, foretages en fordeling  \r\n\r\n          af de ejendomsværdien på ejerens bolig og på den øvrige  \r\n\r\n          ejendom. Om de nærmere regler for disse fordelinger henvises  \r\n\r\n          til statsskattedirektoratets cirkulære af 10. august 1979 om  \r\n\r\n          fordeling af ejendomsværdien på ejerboligen og den øvrige  \r\n\r\n          ejendom for tofamiliehuse og beboelses- og  \r\n\r\n          erhvervsejendomme, cirkulæret om 18.alm.vurdering, punkt 11,  \r\n\r\n          samt statsskattedirektoratets vejledning af november 1979 om  \r\n\r\n          ejerboligfordeling.  \r\n\r\n 2.12.    SKOVFORDELING  \r\n\r\n          I henhold til vurderingslovens § 33, stk. 7, skal  \r\n\r\n          vurderingsrådet i forbindelse med vurderingen af ejendomme  \r\n\r\n          med mindst 25 ha skov, som ejes af andre end stat og  \r\n\r\n          kommune, foretage en fordeling af ejendomsværdien på den del  \r\n\r\n          af ejendommen, der benyttes til skov, og på den øvrige del  \r\n\r\n          af ejendommen. Om de nærmere regler for skovfordelingerne  \r\n\r\n          henvises til statsskattedirektoratets cirkulære af 10. juli  \r\n\r\n          1981 om fordeling af ejendomsværdien for ejendomme med skov.  \r\n\r\n 3.       UDTAGELSE AF EJENDOMME TIL ÅRSOMVURDERING  \r\n\r\n 3.1.     REGLER FOR UDTAGELSE  \r\n\r\n          Udtagelsen foretages af vurderingsformanden og  \r\n\r\n          vurderingssekretariatet, bl.a. ved hjælp af  \r\n\r\n          ejendomsstamregistret og bygnings- og boligregistrets  \r\n\r\n          oplysninger. De udtagne ejendomme indberettes til de  \r\n\r\n          kommunale edb-centraler til udskrivning af basiskort. For de  \r\n\r\n          udtagne ejendomme kan tillige indberettes notatlinier til  \r\n\r\n          ejendomsstamregistret om specielle forhold, der har ført til  \r\n\r\n          udtagelsen.  \r\n\r\n          For de omvurderingsgrunde, der er omhandlet i  \r\n\r\n          vurderingslovens § 2, stk. 2, nr. 6-8, 10 og 11, giver  \r\n\r\n          vurderingsformanden underretning til  \r\n\r\n          vurderingssekretariatet. Ved undersøgelsen af, hvilke  \r\n\r\n          ejendomme der skal optages til omvurdering, benytter  \r\n\r\n          vurderingsformanden bl.a. de meddelelser, der i årets løb er  \r\n\r\n          tilsendt vurderingsrådet om gennemførte fredninger, pålæg af  \r\n\r\n          fredskovspligt samt meddelte dispensationer til udstykning  \r\n\r\n          eller begyndelse i landzone.  \r\n\r\n          Hvis de foreliggende meddelelser om reguleringer m.v. i  \r\n\r\n          henhold til de anførte planer giver vurderingsrådet  \r\n\r\n          anledning til tvivl, f.eks. om arealets størrelse i  \r\n\r\n          tilfælde, hvor kun en del af et matrikelnummer er omfattet  \r\n\r\n          af reguleringen, eller tvivl om en ejendoms zonemæssige  \r\n\r\n          placering skal vurderingsrådet søge nærmere oplysninger ved  \r\n\r\n          henvendelse til den pågældende kommune.  \r\n\r\n          Vurderingssekretariatet udtager de ejendomme, for hvilke der  \r\n\r\n          efter de oplysninger, der foreligger for sekretariatet, kan  \r\n\r\n          blive tale om omvurdering i henhold til vurderingslovens §  \r\n\r\n          2, stk. 2, nr. 1-5 og 9, samt byfornyelseslovens § 73, stk.  \r\n\r\n          10.  \r\n\r\n          Vurderingsformanden afgør endeligt, hvilke ejendomme, der  \r\n\r\n          skal optages til omvurdering, og om de nyudstykkede  \r\n\r\n          parceller skal vurderes særskilt eller sammen med en anden  \r\n\r\n          ejendom.  \r\n\r\n          Det understreges, at vurderingsformanden ved afgørelsen af,  \r\n\r\n          hvilke ejendomme, der skal vurderes som selvstændige  \r\n\r\n          ejendomme, nøje må holde sig til de regler, der gælder  \r\n\r\n          herfor i henhold til vurderingslovens § 8 og 11. Det må  \r\n\r\n          herunder påses, at bestemmelserne i landbrugslovens § 2 og  \r\n\r\n          udstykningslovens §§ 1 og 2 om landbrugsejendomme iagttages.  \r\n\r\n          Meddelse om yderligere udtagne eller slettede ejendomme  \r\n\r\n          gives senest den 1. januar 1987 til vurderingssekretariatet.  \r\n\r\n 3.2.     HENVENDELSE TIL VISSE EJERE  \r\n\r\n          Bortset fra de nedenfor nævnte udtagelser vil der ikke ske  \r\n\r\n          henvendelse til ejerne i forbindelse med forberedelsen af  \r\n\r\n          vurderingen.  \r\n\r\n          a.  Til ejere af ejendomme, for hvilke der er registret et  \r\n\r\n          påbegyndt, men ikke afsluttet byggeri, eller for hvilke der  \r\n\r\n          er registreret et afsluttet byggeri af en sådan art, at der  \r\n\r\n          ikke udarbejdes vurderingsforslag, kan udsendes et  \r\n\r\n          byggeomkostningsskema, hvori ejeren anmodes om at oplyse de  \r\n\r\n          afholdte byggeomkostninger.  \r\n\r\n          b.  Til ejere af skove og plantager med et areal på 25 ha og  \r\n\r\n          derover samt ejere af frugtplantager med et areal på 2 ha og  \r\n\r\n          derover udsendes de til vurderingen af disse ejendomme  \r\n\r\n          beregnede skemaer, hvori ejeren anmodes om at anføre  \r\n\r\n          oplysninger om beplantningens art, omfang, alder m.v.  \r\n\r\n          Byggeomkostningsskemaerne leveres fra de kommunale  \r\n\r\n          edb-centraler til vurderingssekretariaterne senest den 6.  \r\n\r\n          februar 1987, påført tilbagesendelsesadressen og de  \r\n\r\n          nødvendige identifikationer. Skemaer til ejere af skove,  \r\n\r\n          plantager og frugtplantager kan rekvireres ved henvendelse  \r\n\r\n          til statsskattedirektoratets vurderingsafdeling.  \r\n\r\n          Udsendelse af skemaerne varetages af  \r\n\r\n          vurderingssekretariatet.  \r\n\r\n          Udsendelse af skemaerne til ejerne skal ske senest 5 dage  \r\n\r\n          efter modtagelsen fra edb-centralen. For ejernes  \r\n\r\n          tilbagesendelse af skemaerne gælder en frist på 14 dage.  \r\n\r\n 4.       FREMGANGSMÅDEN VED VURDERINGENS FORETAGELSE M.V.  \r\n\r\n 4.1.     VURDERINGSARBEJDETS PÅBEGYNDELSE  \r\n\r\n          Vurderingsrådenes arbejde med årsomvurderingen i de enkelte  \r\n\r\n          vurderingskredse skal indledes med afholdelse af et  \r\n\r\n          orienterende møde med deltagelse af vurderingsformanden,  \r\n\r\n          vurderingsmændene i kredsen og vurderingssekretariatet. Ved  \r\n\r\n          dette møde aftales den nærmere framgangsmåde ved  \r\n\r\n          vurderingen. I vurderingskredse, der består af flere  \r\n\r\n          kommuner, må der afholdes et møde i hver kommune.  \r\n\r\n          Vurderingsarbejdet kan påbegyndes straks efter at  \r\n\r\n          vurderingssekretariatet har klargjort basiskortene. For de  \r\n\r\n          ovenfor i punkt 3.2 a og b nævnte ejendomme kan  \r\n\r\n          vurderingsarbejdet dog først påbegyndes, når de udsendte  \r\n\r\n          skemaer af ejerne er tilbagesendt i udfyldt stand.  \r\n\r\n 4.2.     EFTERPRØVELSE AF BBR-OPLYSNINGER  \r\n\r\n          Da vurderingen bl.a. foretages på grundlag af oplysninger i  \r\n\r\n          bygnings- og boligregistret, er det af væsentlig betydning,  \r\n\r\n          at disse er korrekte. Det er derfor påkrævet, at  \r\n\r\n          vurderingsrådene ved årsomvurderingen søger bygnings- og  \r\n\r\n          boligoplysningerne efterprøvet for alle de ejendomme, hvor  \r\n\r\n          der i forbindelse med vurderingen er skabt formodning om, at  \r\n\r\n          vurderingsgrundlaget er behæftet med fejl eller mangler.  \r\n\r\n          Denne efterprøvelse må i almindelighed ske ved besigtigelse.  \r\n\r\n 4.3.     UDFYLDELSE AF BASISKORT  \r\n\r\n          Arbejdsgrundlaget for vurderingen af den enkelte ejendom vil  \r\n\r\n          senest den 23. februar 1987 foreligge i  \r\n\r\n          vurderingssekretariatet i form af et basiskort.  \r\n\r\n          I søjlen vedrørende &#187;gammel ansættelse&#171; er anført  \r\n\r\n          vurderingsrådets ansættelse ved 18.alm.vurdering. For  \r\n\r\n          forslagsejendomme er endvidere anført de indberettede  \r\n\r\n          fravigelseskoder samt en ændringsprocent, som angiver,  \r\n\r\n          hvorledes ansættelsen afveg fra det beregnede forslag til  \r\n\r\n          ejendomsværdi ved 18.alm.vurdering.  \r\n\r\n          I søjlen vedrørende &#187;forslag/ny ansættelse&#171; er anført  \r\n\r\n          normtal, sammenvejet etageareal, usikkerhedskoder m.v. samt  \r\n\r\n          forslag til ejendomsværdi efter samme retningslinier som ved  \r\n\r\n          18.alm.vurdering. Normtal m.v. og forslag til ejendomsværdi  \r\n\r\n          er angivet i prisniveauet pr. 1. januar 1986. Forslaget til  \r\n\r\n          ejendomsværdi er beregnet efter ejendommens status i  \r\n\r\n          bygnings- og boligregistret pr. 1. januar 1987.  \r\n\r\n          For ejendomme med en uafsluttet byggesag er forslaget  \r\n\r\n          beregnet på grundlag af ejendommens tilstand inden  \r\n\r\n          påbegyndelsen af byggeriet.  \r\n\r\n          For de ejendomme, hvor basiskortet indeholder et forslag til  \r\n\r\n          ejendomsværdi, skal vurderingsrådet tage stilling til, om  \r\n\r\n          det kan godkende forslaget. Hvis forslaget ændres, skal der  \r\n\r\n          anføres en fravigelseskode, der angiver årsagen til  \r\n\r\n          ændringen. Vurderingsforslagssystemet er beskrevet i  \r\n\r\n          statsskattedirektoratets meddelelser om 18.alm.vurdering nr.  \r\n\r\n          8.  \r\n\r\n          Det skal understreges, at vurderingsrådenes ansættelser,  \r\n\r\n          ligesom de beregnede forslag, foretages i prisniveau pr. 1.  \r\n\r\n          januar 1986.  \r\n\r\n 4.4.     AFLEVERING AF BASISKORT  \r\n\r\n          Når vurderingen er foretaget, afleveres samtlige basiskort  \r\n\r\n          samt de fra ejerne modtagne skemaer til  \r\n\r\n          vurderingssekretariatet. Af hensyn til den rettidige  \r\n\r\n          bearbejdelse af vurderingsmaterialet og overførelsen af  \r\n\r\n          vurderingsresultatet til databehandling må materialet  \r\n\r\n          afleveres etapevis. En halvdel skal afleveres senest den 13.  \r\n\r\n          april 1987 og den anden halvdel senest den 27. april 1987.  \r\n\r\n 4.5.     REGULERING AF ANSÆTTELSERNE  \r\n\r\n          Vurderingsrådenes ansættelser reguleres ved  \r\n\r\n          statsskattedirektoratets foranstaltning til prisniveauet pr.  \r\n\r\n          1. januar 1987. Reguleringssatserne, som specificeres efter  \r\n\r\n          ejendommens art og geografiske beliggenhed fastsættes af  \r\n\r\n          ligningsrådet.  \r\n\r\n 4.6.     EJERMEDDELELSER  \r\n\r\n          Meddelelserne til ejerne om vurderingsresultatet (formular V  \r\n\r\n          12) vil indeholde de samme oplysninger om ejendommene som  \r\n\r\n          vurderingsfortegnelsen. Meddelelserne bliver kuverteret og  \r\n\r\n          afsendt inden den 12. juni 1987.  \r\n\r\n          På ejermeddelelsen er som afsender anført vurderingsrådet  \r\n\r\n          under vurderingssekretariatets adresse.  \r\n\r\n          Ejermeddelelsen indeholder endvidere oplysninger om  \r\n\r\n          klagereglerne.  \r\n\r\n          Der udsendes ikke i forbindelse med årsomvurderingen  \r\n\r\n          ejermeddelelse vedrørende indførte § 4 og § 4 A-vurderinger  \r\n\r\n          samt udgåede ejendomme.  \r\n\r\n          Udsendelse af meddelelse til ejene om de afgørelser om  \r\n\r\n          ejendommens benyttelse, som vurderingsrådet efter begæring  \r\n\r\n          af ejeren har truffet i henhold til § 33 A, foretages af  \r\n\r\n          vurderingsrådet/vurderingssekretariatet. Blanketter til brug  \r\n\r\n          ved meddelelsen vil blive fremsendt til  \r\n\r\n          vurderingssekretariatet.  \r\n\r\n 4.7.     VURDERINGSFORTEGNELSER  \r\n\r\n          Vurderingsfortegnelsen (formular V 1) udsendes til  \r\n\r\n          vurderingssekretariaterne i juni måned 1987.  \r\n\r\n          På grundlag af vurderingssekretariatets indberetninger vil  \r\n\r\n          de i tiden 1. januar 1986 - 31. december 1986 foretagne § 4  \r\n\r\n          og § 4 A-vurderinger maskinelt blive indført i fortegnelser  \r\n\r\n          og stamkort forsynet med dato for vurderingen. Er der  \r\n\r\n          foretaget flere § 4 eller § 4 A-vurderinger af samme  \r\n\r\n          ejendom, indføres alene den sidste. § 4 og § 4 A-vurderinger  \r\n\r\n          indføres dog ikke, hvis ejendommen er medtaget til  \r\n\r\n          omvurdering på 1. januar 1987.  \r\n\r\n          Fortegnelserne indeholder de samme oplysninger som ved 18.  \r\n\r\n          alm.vurdering. Ansættelserne og fordelingerne er anført i  \r\n\r\n          prisniveauet pr. 1. januar 1987. De gælder også de indførte  \r\n\r\n          § 4 og § 4 A-vurderinger.  \r\n\r\n 4.8.     OPTÆLLING AF VURDERINGSRESULTATET  \r\n\r\n          Ifølge aftale med Kommunedata og Københavns kommunes  \r\n\r\n          edb-central foretager disse en optælling af  \r\n\r\n          vurderingsresultatet - bortset fra de indførte § 4 og § 4  \r\n\r\n          A-vurderinger - med henblik på en beregning af honoraret til  \r\n\r\n          vurderingsmændene.  \r\n\r\n 4.9.     OPBEVARING AF BASISKORT  \r\n\r\n          Basiskortet med tilhørende bilag opbevares som hidtil i  \r\n\r\n          vurderingssekretariaterne, hvorfra originalen eller  \r\n\r\n          fotokopier kan rekvireres af statsskattedirektoratet og  \r\n\r\n          skyldrådene til brug ved klage- og revisionsbehandling m.v.  \r\n\r\n 4.10.    BERIGTIGELSE AF FEJL OG MANGLER  \r\n\r\n          Når meddelelse til ejer om resultatet af vurderingen er  \r\n\r\n          udsendt, kan vurderingsrådet ikke på egen hånd foretage  \r\n\r\n          ændringer af ansættelserne begrundet i, at vurderingsskønnet  \r\n\r\n          anses for at være urigtigt. Der må i sådanne tilfælde gives  \r\n\r\n          indberetning til skyldrådet med indstilling om fornøden  \r\n\r\n          ændring af den urigtige ansættelse.  \r\n\r\n          Andre rettelser af de ansættelser, der er anført på  \r\n\r\n          basiskortene, samt tilføjelser hertil kan vurderingsrådene  \r\n\r\n          foretage på egen hånd indtil udgangen af 1987. Dette gælder  \r\n\r\n          både de fejl og mangler, som kommunen henleder  \r\n\r\n          opmærksomheden på, og de fejl som vurderingsrådet på anden  \r\n\r\n          måde bliver bekendt med, herunder fejl der konstateres efter  \r\n\r\n          henvendelse fra ejer ved klage til skyldrådet.  \r\n\r\n          Om eksempler på sådanne fejl og mangler samt om  \r\n\r\n          berigtigelsesformen henvises til statsskattedirektoratets  \r\n\r\n          cirkulæreskrivelse af 3. juni 1986 om afslutningen af  \r\n\r\n          18.alm. vurdering. Der skal ikke gives offentligheden adgang  \r\n\r\n          til oplysninger om årsomvurderingsresultatet.  \r\n\r\n 4.11.    INDBERETNING OM FEJL OG MANGLER I BBR  \r\n\r\n          Snarest efter vurderingens afslutning foretager  \r\n\r\n          vurderingssekretariatet indberetning til kommunens  \r\n\r\n          BBR-myndighed om de formodede fejl og mangler i bygnings- og  \r\n\r\n          boligregistret, som vurderingsrådet er blevet opmærksom på i  \r\n\r\n          forbindelse med årsomvurderingen.  \r\n\r\n          Såfremt BBR-myndigheder tilbageviser indberetningen af en  \r\n\r\n          formodet fejl under henvisning til, at de registrerede  \r\n\r\n          BBR-oplysninger er korrekte, må vurderingssekretariatet  \r\n\r\n          underrettevurderingsrådet om dette forhold, således at rådet  \r\n\r\n          kan overveje, om der må foretages berigtigelse af  \r\n\r\n          ejendommens ansættelse.  \r\n\r\n 4.12.    JORDRENTEPLIGTIGE EJENDOMME  \r\n\r\n          Vedrørende ejendomme, der helt eller delvis er  \r\n\r\n          jordrentepligtige, henvises om selve vurderingen til  \r\n\r\n          vurderingsvejledningen, siderne 185-186.  \r\n\r\n          Om den praktiske fremgangsmåde ved behandlingen af  \r\n\r\n          jordrentepligtige ejendomme henvises til  \r\n\r\n          statsskattedirektoratets cirkulære om 18.alm. vurdering,  \r\n\r\n          punkt 13.  \r\n\r\n          Der skal ikke ved årsomvurderingen foretages særskilt  \r\n\r\n          ansættelse af jordrentesvarelse (1919-brug).  \r\n\r\n</PRE>  \r\n\r\n<P>Hans Westerberg </P>  \r\n\r\n<P>Erik Eriksen </P>  \r\n\r\n</DIV>",
    "isHistorical": true,
    "editorialNotes": [
        "(* 1) SD-cir 1-1987"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/04/1987"
        },
        {
            "displayName": "Accession",
            "displayValue": "C19870000609"
        },
        {
            "displayName": "Entydig dokumentidentifikation",
            "displayValue": "CM020699"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "16/01/1987"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Statsskattedirektoratet"
        },
        {
            "displayName": "Ressortministeriets journalnummer",
            "displayValue": "120/6054-57"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}