{
    "id": 165177,
    "title": "Afgørelse af klage - Forarbejdning af fisk, fiskerivarer og akvakulturprodukter",
    "documentTypeId": "240",
    "isSagsforlobPeriodValid": true,
    "shortName": "KEN nr 9770 af 18/06/2014",
    "documentHtml": "<div class=\"bjelke\">Den fulde tekst</div><p class=\"Titel2\">Afgørelse af klage - Forarbejdning af fisk, fiskerivarer og akvakulturprodukter</p>\r\n<div class=\"Resume\">\r\n   <p class=\"TekstGenerel\">NaturErhvervstyrelsens afgørelse om ”Bæredygtig produktion af højkvalitets lakseprodukter”.</p>\r\n   <p class=\"TekstGenerel\">Ifølge den gældende bekendtgørelse samt den vejledning, der gjaldt for ansøgningen, kunne der ikke ydes tilskud til udgifter, der var betalt, før ansøgeren havde modtaget igangsætningstilladelse fra styrelsen. Ifølge bekendtgørelsen kunne styrelsen fastsætte yderligere betingelser for tilskuddet. Vejledningen blev i juli 2012 ændret, således at udgifter, der var afholdt og betalt, inden ansøgeren havde modtaget igangsætningstilladelse, ikke kunne få tilskud. Betydningen af ordet ”afholdt” blev ligeledes defineret i vejledningen, således at ”afholdt” skulle forstås som en økonomisk forpligtelse, der er påtaget eller indgået aftale om i tilknytning til investeringen.</p>\r\n   <p class=\"TekstGenerel\">NaturErhvervstyrelsen gav i januar 2012 igangsætningstilladelse til projektet. Det var anført i tilladelsen, at igangsætning af projektet skete for egen risiko og regning. I december 2012 meddelte styrelsen tilsagn om tilskud og stillede som generel betingelse, at alle udgifter skulle være afholdt og betalt indenfor projektperioden.</p>\r\n   <p class=\"TekstGenerel\">Styrelsen afviste efterfølgende at yde tilskud til en faktura, som var udstedt inden modtagelsen af igangsætningstilladelsen, men betalt efter.</p>\r\n   <p class=\"TekstGenerel\">Fødevareministeriets Klagecenter ophævede afgørelsen, fordi ansøger fik tilsagn om tilskud, og fordi ansøgeren, på ansøgningstidspunktet, ikke havde mulighed for at forudse, at styrelsen ikke ville dække udgifter, der var betalt efter modtagelsen af igangsætningstilladelsen.</p>\r\n</div>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" cellspacing=\"0\" style=\"border-collapse: collapse;\" width=\"688\">\r\n                  <tr>\r\n                     <td style=\"\" valign=\"top\" width=\"536\">\r\n                        <div class=\"TabelTekst2\">Advokatfirmaet ADVONORD</div>\r\n                        <div class=\"TabelTekst2\">Jørgen Fibigersgade 10</div>\r\n                        <div class=\"TabelTekst2\">Postboks 22</div>\r\n                        <div class=\"TabelTekst2\">9850 Hirtshals</div>\r\n                     </td>\r\n                     <td style=\"\" valign=\"top\" width=\"151\">\r\n                        <div class=\"TabelTekst2\">Den 18. juni 2014</div>\r\n                        <div class=\"TabelTekst2\">Sagsnr. : 25320</div>\r\n                        <div class=\"TabelTekst2\">Ref. : KRDR</div>\r\n                        <div class=\"TabelTekst2\">Tlf. :</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p>\r\n   <span class=\"Bold\">Afgørelse om bæredygtig produktion af højkvalitets lakseprodukter</span>\r\n</p>\r\n<p>Fødevareministeriets Klagecenter ophæver NaturErhvervstyrelsens afgørelse af 5. september 2013. Det betyder, at din klient kan få tilskud til bilagsnummer 4601 faktureret den 21. december 2011 og betalt den 16. januar 2012.</p>\r\n<p>I har den 30. september 2013 på vegne af NN klaget over styrelsens afgørelse om, at der ikke kan ydes tilskud til bilagsnr. 4601 faktureret den 21. december 2011, fordi udgiften er afholdt inden projektperioden påbegyndte.</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Vi finder, at din klient havde en berettiget forventning om, at udgiften i bilagsnummer 4601 ville blive dækket, hvis ansøgningen om tilsagn blev imødekommet.</p>\r\n<p>Vi finder, at din klient handlede i overensstemmelse med ordlyden af bekendtgørelsen<a class=\"FodnoteHenvisning\" name=\"Henvisning_Not1\" href=\"#Not1\">1)</a> og den på daværende tidspunkt gældende vejledning<a class=\"FodnoteHenvisning\" name=\"Henvisning_Not2\" href=\"#Not2\">2)</a>, da han indgik aftalen med XX i tillid til, at udgiften ville være dækket af tilsagnet, hvis udgiften blev betalt efter modtagelsen af igangsætningstilladelsen. Dette gælder uanset, at det fremgår af igangsætningstilladelse, at iværksættelsen af projektet sker på egen risiko og regning. Vi har herved lagt vægt på, at bekendtgørelsen og den daværende vejledning alene anvendte ordet betalt, og at din klient derfor havde en berettiget forventning om, at det pågældende bilag ville blive dækket, hvis han i øvrigt fik tilsagn.</p>\r\n<p>Vi finder ikke, at det forhold, at styrelsen i tilsagnet af 11. december 2012, som generel betingelse har anført, at udgiften skal afholdes og betales indenfor projektperioden<a class=\"FodnoteHenvisning\" name=\"Henvisning_Not3\" href=\"#Not3\">3)</a> kan føre til et andet resultat, selvom styrelsen har hjemmel til at fastsætte yderligere betingelser i tilsagnet<a class=\"FodnoteHenvisning\" name=\"Henvisning_Not4\" href=\"#Not4\">4)</a>. Vi har herved lagt vægt på, at en naturlig sproglig forståelse af ordet afholdt, ifølge den danske ordbog, betyder at betale en udgift, og at styrelsen ikke i tilsagnet nærmere har defineret betydningen af ordet afholdt.</p>\r\n<p>Det forhold, at NaturErhvervstyrelsen, efter at din klient har indgivet ansøgningen, i vejledning af juli 2012<a class=\"FodnoteHenvisning\" name=\"Henvisning_Not5\" href=\"#Not5\">5)</a> har anført, at det er en betingelse for at fastholde tilsagnet, at udgiften er afholdt og betalt inden for projektperioden, og at styrelsen samme sted har defineret afholdt, som økonomiske forpligtelser, der er påtaget eller indgået aftale om i tilknytning til investeringen ændrer ikke herved, fordi din klient ikke havde mulighed for at handle herefter, når bekendtgørelsen og den dagældende vejledning alene anvender ordet betalt.</p>\r\n<p>NaturErhvervstyrelsen har på vores forespørgsel oplyst, at styrelsen i år 2012 ændrede praksis, således, at afholdte udgifter (som fortolket i vejledningen af juli 2012<a class=\"FodnoteHenvisning\" name=\"Henvisning_Not6\" href=\"#Not6\">6)</a> ) ikke længere blev dækket, selvom de var betalt i projektperioden. Styrelsen har efterfølgende korrigeret oplysningen og har oplyst, at vejledningen blev præciseret, men at praksis var at afvise at dække afholdte udgifter, også inden denne praksis fandt udtryk i vejledningen.</p>\r\n<p>Vi har i nogle tidligere sager fastslået, at formuleringen afholdt kan fortolkes således, at en udgift anses som afholdt, når tilsagnsmodtageren med bindende virkning har forpligtet sig til at betale udgiften på et tidspunkt ud i fremtiden, men at det også er muligt at nå til det fortolkningsresultat, at en udgift først kan betragtes som afholdt, når betalingen har fundet sted<a class=\"FodnoteHenvisning\" name=\"Henvisning_Not7\" href=\"#Not7\">7)</a>. Det bemærkes, at den bekendtgørelse<a class=\"FodnoteHenvisning\" name=\"Henvisning_Not8\" href=\"#Not8\">8)</a>, der var gældende i disse sager udtrykkeligt anvendte ordet afholdt. I denne sag anvendes ordet betalt fortsat i bekendtgørelsen<a class=\"FodnoteHenvisning\" name=\"Henvisning_Not9\" href=\"#Not9\">9)</a>. Ordet afholdt blev først indført i vejledningen i juli 2012<a class=\"FodnoteHenvisning\" name=\"Henvisning_Not10\" href=\"#Not10\">10)</a>.</p>\r\n<p>Det forhold at styrelsen angiveligt administrerede tilskudsordningen, således at udgifter afholdt inden tilsagnsperioden ikke kunne dækkes stemmer ikke overens med bekendtgørelsens<a class=\"FodnoteHenvisning\" name=\"Henvisning_Not11\" href=\"#Not11\">11)</a> og den på daværende tidspunkt gældende vejlednings ordlyd<a class=\"FodnoteHenvisning\" name=\"Henvisning_Not12\" href=\"#Not12\">12)</a>, og vi finder derfor ikke, at styrelsen med tilbagevirkende kraft kan gøre en sådan betingelse gældende.</p>\r\n<p>Det forhold, at styrelsen i tilsagnet af 11. december 2012 som generel betingelse for tilsagnet har anført, at udgiften skal være afholdt indenfor projektperioden, skal ikke komme din klient til last, fordi bekendtgørelsen og vejledningen, som din klient handlede i tillid til, ikke indeholdt denne betingelse. Din klient kunne derfor ikke på tidspunktet for forberedelsen af projektet forudse, at styrelsen ville stille en sådan generel betingelse, og han kunne derfor ikke drage dette med i sin forberedelse af ansøgningen.</p>\r\n<p>De tilskudsberettigede udgifter kan ikke omfatte udgifter, som tilsagnshaver har <span class=\"Bold\">betalt </span>inden NaturErhvervstyrelsen har kvitteret og givet tilladelse til at iværksætte projektet<a class=\"FodnoteHenvisning\" name=\"Henvisning_Not13\" href=\"#Not13\">13)</a>. Ifølge den vejledning, der var gældende på tidspunktet for udarbejdelsen af ansøgningen og for NaturErhvervstyrelsens kvittering for modtagelsen af ansøgningen, gives der kun tilskud til tilskudsberettigede udgifter, der er <span class=\"Bold\">betalt </span>fra kvitteringsbrevet og til sluttidspunktet for projektet<a class=\"FodnoteHenvisning\" name=\"Henvisning_Not14\" href=\"#Not14\">14)</a>.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p class=\"BilagtekstListe\">Afgørelsen er truffet på grundlag af</p>\r\n<p class=\"Liste1\">\r\n   <span class=\"Liste1Nr\">–</span> De oplysninger der lå til grund for NaturErhvervstyrelsens afgørelse af 5. september 2013 om, at din klient ikke kunne få tilskud til udgiften under bilagsnummer 4601.</p>\r\n<p class=\"Liste1\">\r\n   <span class=\"Liste1Nr\">–</span> NaturErhvervstyrelsens afgørelse.</p>\r\n<p class=\"Liste1\">\r\n   <span class=\"Liste1Nr\">–</span> Jeres klage af 30. september 2013.</p>\r\n<p class=\"Liste1\">\r\n   <span class=\"Liste1Nr\">–</span> NaturErhvervstyrelsens bemærkninger til sagen af 17. marts 2014.</p>\r\n<p class=\"Liste1\">\r\n   <span class=\"Liste1Nr\">–</span> Jeres høringssvar af 23. april 2014.</p>\r\n<p style=\"text-align: center;\">***</p>\r\n<p>Vi gør opmærksom på, at I ikke kan klage over Klagecentrets afgørelse til anden administrativ myndighed.</p>\r\n<p>Venlig hilsen</p>\r\n<p>Katrin Ran Dragsted</p>\r\n<p>Fuldmægtig, cand.jur.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> § 16, nr. 3 i bekendtgørelse nr. 1317 af 16. december 2009 om tilskud til innovative projekter vedrørende forarbejdning og afsætning af fisk, fiskerivarer, og akvakulturprodukter med seneres ændringer.</p>\r\n<p class=\"Fodnote\">\r\n   <a class=\"FodnoteNr\" name=\"Not2\" href=\"#Henvisning_Not2\">2)</a> Side 5, 2. pkt. i vejledning af januar 2011 om tilskud til innovative projekter vedrørende forarbejdning og afsætning af fisk, fiskerivarer og akvakulturprodukter.</p>\r\n<p class=\"Fodnote\">\r\n   <a class=\"FodnoteNr\" name=\"Not3\" href=\"#Henvisning_Not3\">3)</a> Bilag 1 pkt. 3 i tilsagnet.</p>\r\n<p class=\"Fodnote\">\r\n   <a class=\"FodnoteNr\" name=\"Not4\" href=\"#Henvisning_Not4\">4)</a> § 13, i bekendtgørelse nr. 1317 af 16. december 2009 om tilskud til innovative projekter vedrørende forarbejdning og afsætning af fisk, fiskerivarer, og akvakulturprodukter med seneres ændringer.</p>\r\n<p class=\"Fodnote\">\r\n   <a class=\"FodnoteNr\" name=\"Not5\" href=\"#Henvisning_Not5\">5)</a> Side 15 pkt. 5, i vejledning af juli 2012 til ansøgning om tilskud til innovative projekter vedrørende forarbejdning og afsætning af fisk, fiskerivarer og akvakulturprodukter.</p>\r\n<p class=\"Fodnote\">\r\n   <a class=\"FodnoteNr\" name=\"Not6\" href=\"#Henvisning_Not6\">6)</a> Side 15. pkt. 5, i vejledning til ansøgning om tilskud til innovative projekter vedrørende forarbejdning og afsætning af fisk, fiskerivarer og akvakulturprodukter af juli 2012.</p>\r\n<p class=\"Fodnote\">\r\n   <a class=\"FodnoteNr\" name=\"Not7\" href=\"#Henvisning_Not7\">7)</a> Se bl.a. FKC j.nr. 13005. NaturErhvervstyrelsens j.nr. 2011-0001945.</p>\r\n<p class=\"Fodnote\">\r\n   <a class=\"FodnoteNr\" name=\"Not8\" href=\"#Henvisning_Not8\">8)</a> § 15, nr. 1, i bekendtgørelse nr. 191 af 2. marts 2010 om tilskud til biotop- og landskabsforbedrende beplantninger med senere ændringer.</p>\r\n<p class=\"Fodnote\">\r\n   <a class=\"FodnoteNr\" name=\"Not9\" href=\"#Henvisning_Not9\">9)</a> § 16, nr. 3, i bekendtgørelse nr. 1317 af 16. december 2009 om tilskud til innovative projekter vedrørende forarbejdning og afsætning af fisk, fiskevarer og akvakulturprodukter.</p>\r\n<p class=\"Fodnote\">\r\n   <a class=\"FodnoteNr\" name=\"Not10\" href=\"#Henvisning_Not10\">10)</a> Vejledning til ansøgning om tilskud til innovative projekter vedrørende forarbejdning og afsætning af fisk, fiskerivarer og akvakulturprodukter.</p>\r\n<p class=\"Fodnote\">\r\n   <a class=\"FodnoteNr\" name=\"Not11\" href=\"#Henvisning_Not11\">11)</a> § 16, nr. 3, i bekendtgørelse nr. 1317 af 16. december 2009 om tilskud til innovative projekter vedrørende forarbejdning og afsætning af fisk, fiskevarer og akvakulturprodukter.</p>\r\n<p class=\"Fodnote\">\r\n   <a class=\"FodnoteNr\" name=\"Not12\" href=\"#Henvisning_Not12\">12)</a> Side 15 pkt. 5, i vejledning af juli 2012 til ansøgning om tilskud til innovative projekter vedrørende forarbejdning og afsætning af fisk, fiskerivarer og akvakulturprodukter.</p>\r\n<p class=\"Fodnote\">\r\n   <a class=\"FodnoteNr\" name=\"Not13\" href=\"#Henvisning_Not13\">13)</a> § 16, nr. 3, jf. § 6, stk. 4, i bekendtgørelse nr.1317 af 16. december 2009 om tilskud til innovative projekter vedrørende forarbejdning og afsætning af fisk, fiskerivarer og akvakulturprodukter som ændret ved bekendtgørelse nr. 199 af 25. februar 2013 om ændring af forannævnte bekendtgørelse.</p>\r\n<p class=\"Fodnote\">\r\n   <a class=\"FodnoteNr\" name=\"Not14\" href=\"#Henvisning_Not14\">14)</a> Side 4 næst sidste afsnit i Vejledning om tilskud til innovative projekter vedrørende forarbejdning og afsætning af fisk, fiskerivarer og akvakulturprodukter af januar 2011.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/10/2014"
        },
        {
            "displayName": "Accession",
            "displayValue": "W20140977025"
        },
        {
            "displayName": "Entydig dokumentidentifikation",
            "displayValue": "AH005363"
        },
        {
            "displayName": "Dato for indlæggelse",
            "displayValue": "14/10/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9770"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "18/06/2014"
        },
        {
            "displayName": "Administrerende myndighed",
            "displayValue": "Fødevareministeriets Klagecenter"
        },
        {
            "displayName": "Ressortministeriets journalnummer",
            "displayValue": "Fødevaremin.,<br /> Fødevareministeriets Klagecenter, Sagsnr. 25320"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}