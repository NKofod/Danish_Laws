{
    "id": 54072,
    "title": "Orientering om ændringer i lov om social pension ",
    "documentTypeId": "200",
    "isSagsforlobPeriodValid": false,
    "shortName": "SKR nr 19123 af 25/06/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Orientering om ændringer i lov om social pension  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Folketinget vedtog den 25. juni 1993 forslag til lov om ændring af lov om  \r\n\r\n social pension m.v. (Ændringer som følge af skatteomlægning, ændret  \r\n\r\n satsregulering m.v.) L 314. Forslaget, som </P>  \r\n\r\n<P>vedtaget ved 3. behandling, vedlægges til orientering. </P>  \r\n\r\n<P>Lovændringen, der har sammenhæng med skatteomlægningen, træder i kraft d.  \r\n\r\n 1. januar 1994. </P>  \r\n\r\n<P>I. Hovedindholdet af lovændringen </P>  \r\n\r\n<P>Der er sket følgende hovedændringer : </P>  \r\n\r\n<P>- delvis indførelse af bruttopensionsprincippet, der indebærer, at  \r\n\r\n pensionssystemet tilpasses ændringerne i skattesystemet, herunder ophævelse  \r\n\r\n af det forhøjede personfradrag til pensionister; </P>  \r\n\r\n<P>- fremrykning af satsreguleringen til 1. januar; </P>  \r\n\r\n<P>- forenklede regler om indtægtsgrundlag for beregning af social pension.  \r\n\r\n</P>  \r\n\r\n<P>Der er desuden indført særlige kompensationsordninger for enlige personer,  \r\n\r\n der modtager invaliditetsydelse samt bistands- eller plejetillæg, som efter  \r\n\r\n de hidtil gældende regler har haft ret til det forhøjede personfradrag, og  \r\n\r\n for enlige pensionister, der bor i kommuner med sammenlagte kommunale  \r\n\r\n skatteprocenter (kommune-, amts- og kirkeskat) på over 31,8 pct. </P>  \r\n\r\n<P>II. Bruttoficeringen af de sociale pensionsydelser. </P>  \r\n\r\n<P>Det indgår som led i den skatteomlægning, som Folketinget netop har  \r\n\r\n vedtaget, at pensionisterne skal ligestilles skattemæssigt med andre  \r\n\r\n skatteydere over 18 år. Det forhøjede personfradrag til personer, som  \r\n\r\n opfylder aldersbetingelsen for at modtage folkepension, som modtager eller  \r\n\r\n får forskud på førtidspension eller modtager invaliditetsydelse med bistands-  \r\n\r\n eller plejetillæg, afskaffes. I stedet vil disse personer få et personfradrag  \r\n\r\n svarende til det fradrag, andre skatteydere over 18 år får. Det almindelige  \r\n\r\n personfradrag i skatteåret 1994 vil udgøre 29.300 kr. ved beregning af såvel  \r\n\r\n stats- som kommuneskat. </P>  \r\n\r\n<P>For at sikre, at pensionisternes disponible indkomst ikke forringes som  \r\n\r\n følge af den skattemæssige omlægning, indregnes værdien af pensionisternes  \r\n\r\n nuværende forhøjede personfradrag i pensionsydelsen. Summen af grundbeløb og  \r\n\r\n pensionstillæg fastsættes således, at pensionister uden supplerende  \r\n\r\n indtægter, der bor i kommuner med en gennemsnitlig kommunal skatteprocent,  \r\n\r\n sikres en mærkbar forøgelse af den disponible indtægt. De ændrede  \r\n\r\n pensionssatser, herunder den betydelige forhøjelse af pensionstillægget, skal  \r\n\r\n i øvrigt ses i sammenhæng med de nedsættelser af personskatterne, som er  \r\n\r\n indeholdt i skatteomlægningen. </P>  \r\n\r\n<P>Indførelse af en bruttoficeret pensionsydelse berører ikke de skattefrie  \r\n\r\n tillæg til pensionister, herunder førtidsbeløb og invaliditetsbeløb til  \r\n\r\n førtidspensionister. Førtidspensionerne bliver således ikke fuldt ud omlagt  \r\n\r\n til bruttoficerede ydelser. </P>  \r\n\r\n<P>Efter de gældende personfradragsregler får enlige pensionister et forhøjet  \r\n\r\n personfradrag på 58.000 kr. i 1993 - gifte pensionisters personfradrag udgør  \r\n\r\n 32.600 kr. Mens værdien af gifte pensionisters forhøjede personfradrag  \r\n\r\n umiddelbart indregnes i pensionsydelsen, konverteres enlige pensionisters  \r\n\r\n større personfradrag til et særligt pensionstillæg. Det særlige  \r\n\r\n pensionstillæg indtægtsreguleres ikke og ydes til reelt enlige efter samme  \r\n\r\n regler, som har været gældende for tildelingen af det forhøjede personfradrag  \r\n\r\n til enlige. Der henvises til afsnit IV, pkt. 2. </P>  \r\n\r\n<P>I perioden 1. januar 1995 til 1. januar 1999 overføres det særlige  \r\n\r\n pensionstillæg gradvist til det almindelige, indtægtsafhængige  \r\n\r\n pensionstillæg. Fra 1995 vil pensionstillægget således være forskelligt for  \r\n\r\n reelt enlige og for andre pensionister. </P>  \r\n\r\n<P>Forhøjelserne af pensionstillægget medfører en tilpasning af  \r\n\r\n fradragsbeløbene i forbindelse med beregning af pensionstillæg og  \r\n\r\n grundpension. Fradragsbeløbene ved beregning af pensionstillæg sænkes, mens  \r\n\r\n fradragsbeløbene ved beregning af grundbeløbet forhøjes. </P>  \r\n\r\n<P>Pensionssatser og fradragsbeløb efter de nye regler fremgår af vedlagte  \r\n\r\n tabel 1 og 2. </P>  \r\n\r\n<P>III. Satsregulering </P>  \r\n\r\n<P>Efter lov om en satsreguleringsprocent reguleres sociale ydelser i takt  \r\n\r\n med lønudviklingen i året to år forud for reguleringsåret, fratrukket  \r\n\r\n lønmodtagernes arbejdsmarkedsbidrag. Som følge af indførelsen af øremærkede  \r\n\r\n arbejdsmarkedsbidrag ændres lov om en satsreguleringsprocent. Ændringerne  \r\n\r\n indebærer, at de nye arbejdsmarkedsbidrag, der pr. 1. januar 1994 udgør 5  \r\n\r\n pct. af erhvervsindkomsten, indregnes fra samme tidspunkt i satsreguleringen  \r\n\r\n for 1994. Endvidere fremrykkes satsreguleringen af ydelser efter lov om  \r\n\r\n social pension fra 1. juli til 1. januar. </P>  \r\n\r\n<P>Da de nye arbejdsmarkedsbidrag overstiger lønstigningen, som har fundet  \r\n\r\n sted i 1992, nedreguleres de skattepligtige ydelser med - 3,5 pct. Denne  \r\n\r\n regulering tager højde for, at satsreguleringen er fremrykket til 1. januar  \r\n\r\n 1994. Nedreguleringen kompenseres af de lettelser i personskatterne, som  \r\n\r\n gennemføres som led i skatteomlægningen. </P>  \r\n\r\n<P>Da modtagere af skattefrie ydelser ikke på samme måde opnår skattemæssig  \r\n\r\n kompensation for en nedregulering, neutraliseres virkningen af indførelsen af  \r\n\r\n de nye arbejdsmarkedsbidrag for disse ydelsers vedkommende. I stedet  \r\n\r\n reguleres der med 1,2 pct. svarende til lønudviklingen - efter at der er  \r\n\r\n taget højde for fremrykningen til 1. januar. </P>  \r\n\r\n<P>De satser for 1994, som er anført i vedlagte tabel 1 og 2, er de faktisk  \r\n\r\n gældende satser pr. 1. januar 1994 - og vil første gang blive reguleret 1.  \r\n\r\n januar 1995. </P>  \r\n\r\n<P>IV. Vejledning om de enkelte ændringer : </P>  \r\n\r\n<P CLASS=PUNKT> <B>1.</B> Pensionssatser og fradragsbeløb i pensionslovens §  \r\n\r\n 49 m.fl. </P>  \r\n\r\n<P>Summen af pensionens grundbeløb og pensionstillæg er forhøjet, således at  \r\n\r\n ophævelsen af det forhøjede personfradrag for pensionister - set i sammenhæng  \r\n\r\n med skatte- og afgiftsomlægningen i øvrigt - ikke medfører reduktion i den  \r\n\r\n disponible indkomst. </P>  \r\n\r\n<P>Værdien af det særligt forhøjede personfradrag til reelt enlige er  \r\n\r\n overført til et særligt pensionstillæg. Dette tillæg, der er  \r\n\r\n indkomstuafhængigt, udgør pr. 1. januar 1994 24.468 kr. årligt. Fra 1. januar  \r\n\r\n 1995 overføres det særlige pensionstillæg gradvist til det almindelige,  \r\n\r\n indkomstafhængige pensionstillæg til enlige, jf. § 49, stk. 1, nr. 3. Fra  \r\n\r\n dette tidspunkt vil pensionstillægget således være forskelligt for reelt  \r\n\r\n enlige og andre pensionister. </P>  \r\n\r\n<P>Aftrapningen af pensionstillægget er ændret, således at aftrapningen  \r\n\r\n påbegyndes umiddelbart efter, at det personlige tillæg er aftrappet.  \r\n\r\n Aftrapningen af grundbeløbet er justeret tilsvarende. Principperne fra  \r\n\r\n &#187;samspilsløsningen&#171; fra 1987, hvorefter aftrapningen af  \r\n\r\n pensionsydelser sker i forlængelse af hinanden, er således fastholdt. </P>  \r\n\r\n<P>De i loven anførte beløb er gældende pr. 1. januar 1994. Beløbene  \r\n\r\n reguleres første gang pr. 1. januar 1995. Der henvises til vedlagte tabel 1  \r\n\r\n og 2, der indeholder de pr. 1. januar 1994 gældende pensionssatser og  \r\n\r\n fradragsbeløb. </P>  \r\n\r\n<P CLASS=PUNKT> <B>2.</B> Særligt pensionstillæg/pensionstillæg til enlige  \r\n\r\n</P>  \r\n\r\n<P>Særligt pensionstillæg udbetales til enlige, der er berettiget til  \r\n\r\n folkepension, eller får udbetalt førtidspension. Fra den 1. januar 1995  \r\n\r\n overføres det særlige pensionstillæg gradvist til pensionstillægget for  \r\n\r\n enlige. </P>  \r\n\r\n<P>Særligt pensionstillæg og pensionstillæg til enlige udbetales som  \r\n\r\n udgangspunkt kun til reelt enlige, jf. § 49, stk. 2, 2. pkt. Afgrænsningen af  \r\n\r\n enlige og gifte følger i denne sammenhæng de regler, der tidligere var  \r\n\r\n gældende for tildelingen af det forhøjede personfradrag til enlige. Disse  \r\n\r\n regler er udformet på grundlag af den praksis, der har udviklet sig efter  \r\n\r\n børnetilskudsloven. Efter disse regler er gifte og samlevende personer  \r\n\r\n ligestillede. Ugifte og separerede anses således kun for enlige, hvis de ikke  \r\n\r\n lever i et ægteskabslignende forhold. Et ægteskabslignende forhold  \r\n\r\n foreligger, hvor parterne gennem kontante bidrag, arbejde i hjemmet eller på  \r\n\r\n anden måde bidrager til den fælles husførelse, og hvor samlivet kan føre til  \r\n\r\n ægteskab eller registreret partnerskab efter dansk ret. Det vil normalt være  \r\n\r\n en forudsætning, at parterne har samme bopæl, men den formelle  \r\n\r\n folkeregisteradresse er ikke afgørende. </P>  \r\n\r\n<P>Personer, der før den 26. april 1990 var ugifte eller separerede, og som  \r\n\r\n havde ret til pension eller var fyldt 67 år, anses også som enlige, medmindre  \r\n\r\n et nyt samlivsforhold er indledt på det nævnte tidspunkt eller senere. Gifte  \r\n\r\n pensionister, der har ophævet samlivet, anses efter praksis i  \r\n\r\n skattelovgivningen som reelt enlige, uanset om samlivsophævelsen er sket før  \r\n\r\n eller efter det nævnte tidspunkt. </P>  \r\n\r\n<P>Oplysninger om samlivsforhold m.v. indhentes/afgives efter pensionslovens  \r\n\r\n almindelige regler. </P>  \r\n\r\n<P CLASS=PUNKT> <B>3.</B> Tillæg til personer, der modtager  \r\n\r\n invaliditetsydelse samt bistands- eller plejetillæg, jf. § 72b. </P>  \r\n\r\n<P>Enlige personer, der modtager invaliditetsydelse samt bistands- eller  \r\n\r\n plejetillæg, har efter de gældende regler ret til det forhøjede personfradrag  \r\n\r\n efter personskatteloven. Som kompensation for at dette fradrag ophæves,  \r\n\r\n udbetales der efter pensionsloven i stedet et tillæg til reelt enlige  \r\n\r\n personer, der i december 1993 modtog invaliditetsydelse samt bistands- eller  \r\n\r\n plejetillæg. Der henvises til afsnit IV, pkt. 2, om afgrænsningen af reelt  \r\n\r\n enlige personer. </P>  \r\n\r\n<P>Tillægget, der pr. 1. januar 1994 udgør 24.468 kr., reguleres og  \r\n\r\n finansieres efter de gældende regler i pensionsloven. </P>  \r\n\r\n<P CLASS=PUNKT> <B>4.</B> Tillæg til enlige pensionister, der er bosiddende i  \r\n\r\n kommuner med høje kommunale skatteprocenter. </P>  \r\n\r\n<P>Reelt enlige pensionister som er bosiddende i kommuner, hvor summen af  \r\n\r\n kommune-, amts- og kirkeskatten udgør mindst 31,8 pct., får pr. 1. januar  \r\n\r\n udbetalt et tillæg svarende til det tab, enlige pensionister uden supplerende  \r\n\r\n indtægter i disse kommuner vil kunne få som følge af skatteomlægningen,  \r\n\r\n herunder afskaffelsen af det forhøjede personfradrag, og omlægningen til  \r\n\r\n bruttoficerede pensionsydelser. Der henvises til afsnit IV, pkt. 2, om  \r\n\r\n afgrænsningen af reelt enlige personer. </P>  \r\n\r\n<P>Tillægget udgør 19 kr. årligt i kommuner, hvor summen af de nævnte skatter  \r\n\r\n udgør mindst 31,8 pct. Tillægget afrundes opad til nærmeste kronebeløb, der  \r\n\r\n er deleligt med 50. Det udbetalte tillæg vil således mindst udgøre 50 kr. på  \r\n\r\n årsbasis. </P>  \r\n\r\n<P>I kommuner, hvor summen af de nævnte skatter udgør mere end 31,8 pct.,  \r\n\r\n forhøjes tillægget med 57 kr. for hver 0,1 procentpoint, som summen af de  \r\n\r\n nævnte skatteprocenter, efter afrunding til en decimal, overstiger 31,8 pct.  \r\n\r\n Tillægget afrundes opad som nævnt ovenfor. </P>  \r\n\r\n<P>De nævnte beløb reguleres ikke med satsreguleringsprocenten og afrundes  \r\n\r\n heller ikke efter reglerne i § 49, stk. 6. Tillæggene er skattefrie og  \r\n\r\n udgiften afholdes af staten. </P>  \r\n\r\n<P CLASS=PUNKT> <B>5.</B> Ændring af pensionslovens § 28 om opgørelse af  \r\n\r\n indtægtsgrundlaget. </P>  \r\n\r\n<P>Efter de gældende regler opgøres indtægtsgrundlaget for beregning af  \r\n\r\n grundbeløb på grundlag af personlig indkomst med tillæg af positiv  \r\n\r\n kapitalindkomst, der anvendes til beregning af 6 pct.- indkomstskat efter  \r\n\r\n personskattelovens § 8, før det deri nævnte bundfradrag. Hertil lægges et  \r\n\r\n beregnet formueafkast af visse lavt forrentede aktiver. </P>  \r\n\r\n<P>Med lovændringen forenkles reglerne om opgørelse af indtægtsgrundlag efter  \r\n\r\n § 28, således at reglerne om beregnet formueafkast ophæves. I stedet  \r\n\r\n medregnes aktieindkomster, der beskattes efter personskattelovens § 8a, stk.  \r\n\r\n 2. </P>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7 </B> i Socialministeriets bekendtgørelse om social  \r\n\r\n pension om opgørelse af forsørgelsesbeløb ved tilkendelse af behovsbestemt  \r\n\r\n førtidspension vil blive ændret i overensstemmelse hermed. </P>  \r\n\r\n<P>Ved opgørelse af indtægtsgrundlaget for 1994 og 1995, som opgøres på  \r\n\r\n grundlag af den skattemæssige indkomstopgørelse for henholdsvis 1992 og 1993,  \r\n\r\n anvendes de skatteregler og de regler for opgørelse af indtægtsgrundlaget,  \r\n\r\n der er gældende fra 1. januar 1994. Den personlige indkomst for årene 1992  \r\n\r\n eller 1993, der indgår i indtægtsgrundlaget, reguleres med den  \r\n\r\n satsreguleringsprocent, der er gældende i indkomståret og det følgende år,  \r\n\r\n jf. § 28, stk. 1, nr. 3. </P>  \r\n\r\n<P>For pensionister, hvor udbetaling af pension påbegyndes i 1994, beregnes  \r\n\r\n pensionen som hidtil på grundlag af den forventede fremtidige indtægt. </P>  \r\n\r\n</DIV>  \r\n\r\n<P CLASS=PUNKT> <B>6.</B> Ophævelse af reglen i § 43, stk. 1, nr. 4, om  \r\n\r\n tilbagebetaling af varmetillæg og ændring af § 17, stk. 4, 2. pkt. om  \r\n\r\n beregning af petroleumstillæg. </P>  \r\n\r\n<P>Pensionslovens § 43, stk. 1, nr. 4, ophæves, og i forbindelse hermed vil  \r\n\r\n reglerne om opgørelse/regulering af varmetillæg blive samlet i  \r\n\r\n Socialministeriets bekendtgørelse om social pension. </P>  \r\n\r\n<P>Bestemmelsen i § 17, stk. 4, 2. pkt., om beregning af petroleumstillæg er  \r\n\r\n ændret som følge af indførelsen af CO2- afgiften m.v. Der er tale om  \r\n\r\n konsekvensændringer, der ikke medfører ændring i størrelsen af  \r\n\r\n petroleumstillægget til pensionister. </P>  \r\n\r\n<P>Disse regler træder i kraft dagen efter bekendtgørelsen i Lovtidende. </P>  \r\n\r\n<PRE>  \r\n\r\n ------------------------------------------------------------------  \r\n\r\n Tabel 1.  Oversigt over pensionssatser og fradragsbeløb, efter  \r\n\r\n gældende regler i 1993 og nye regler i 1994.  \r\n\r\n :-----------------------:-------------------- :--------------------  \r\n\r\n :                       :  Gældende regler,   :    Nye 1994-regler,  \r\n\r\n :                       :  gennemsnit 1993    :    1994-PL-niveau  \r\n\r\n :---------------------- :---------------------:--------------------  \r\n\r\n : Grundbeløb            :        47.046       :     44.328  \r\n\r\n :                       :                     :  \r\n\r\n : Pensionstillæg, gifte :        12.096       :     19.476  \r\n\r\n :                       :                     :  \r\n\r\n : Pensionstillæg,       :                     :  \r\n\r\n : enlige                :        12.096       :     19.476  \r\n\r\n :                       :                     :  \r\n\r\n : Særligt pensionstillæg:                     :  \r\n\r\n : reelt enlige          :          0          :     24.468  \r\n\r\n :                       :                     :  \r\n\r\n : ----------------------:-------------------- :--------------------  \r\n\r\n : Bruttopension, enlige :        59.142       :     88.272  \r\n\r\n :                       :                     :  \r\n\r\n : - Skat                :          0          :     26.360  \r\n\r\n :                       :                     :  \r\n\r\n :  Pension efter skat   :        59.142       :     61.912  \r\n\r\n : ----------------------:---------------------:---------------------  \r\n\r\n :  Bruttopension, gifte :        59.142       :     63.804  \r\n\r\n :                       :                     :  \r\n\r\n :  - Skat               :        12.929       :     15.423  \r\n\r\n :                       :                     :  \r\n\r\n :  Pension efter skat   :        46.213       :     48.381  \r\n\r\n :  ---------------------:---------------------:-------------------  \r\n\r\n :  Fradragsbeløb        :  - 2. halvår -      :   - hele året -  \r\n\r\n :                       :                     :  \r\n\r\n :  Pensionstillæg:      :                     :  \r\n\r\n :                       :                     :  \r\n\r\n :  - enlige             :        50.400       :     40.900  \r\n\r\n :                       :                     :  \r\n\r\n :  - gifte              :       100.700       :     81.900  \r\n\r\n :                       :                     :  \r\n\r\n : Grundbeløb:           :                     :  \r\n\r\n :                       :                     :  \r\n\r\n :  - enlige             :        91.300       :    106.000  \r\n\r\n :                       :                     :  \r\n\r\n :  - gifte              :       108.900       :    126.300  \r\n\r\n :                       :                     :  \r\n\r\n -----------------------------------------------------------------  \r\n\r\n Tabel 2            Årlige pensionssatser for de for-  \r\n\r\n                    skellige pensionstyper  \r\n\r\n :----------------------:-----------------:------------------------  \r\n\r\n :      År              :   gns. 1993     :     1.1.1994 94-pl  \r\n\r\n :----------------------:-----------------:------------------------  \r\n\r\n :                  Folkepension:  \r\n\r\n :----------------------:-----------------:------------------------  \r\n\r\n : Enlig:               :     59.142      :       88.272  \r\n\r\n :----------------------:-----------------:------------------------  \r\n\r\n : Samgift:             :     59.142      :       63.804  \r\n\r\n :----------------------:-----------------:------------------------  \r\n\r\n :                    Førtidspension:  \r\n\r\n :-----------------------------------------------------------------  \r\n\r\n : Højeste  \r\n\r\n :----------------------:-----------------:------------------------  \r\n\r\n : Enlig:               :    111.318      :      139.620  \r\n\r\n :----------------------:-----------------:------------------------  \r\n\r\n : Samgift              :     99.606      :      103.704  \r\n\r\n :----------------------:-----------------:------------------------  \r\n\r\n : Mellemste  \r\n\r\n :----------------------:-----------------:------------------------  \r\n\r\n : Enlig:               :     80.466      :      109.848  \r\n\r\n :----------------------:-----------------:------------------------  \r\n\r\n : Samgift:             :     77.286      :       82.164  \r\n\r\n :----------------------:-----------------:------------------------  \r\n\r\n : Forhøjet almindelig  \r\n\r\n :----------------------:-----------------:-----------------------  \r\n\r\n : Enlig:               :     70.266      :       99.528  \r\n\r\n :----------------------:-----------------:-----------------------  \r\n\r\n : Samgift:             :     70.266      :       75.060  \r\n\r\n :----------------------:-----------------:-----------------------  \r\n\r\n : Almindelig  \r\n\r\n :----------------------:-----------------:-----------------------  \r\n\r\n : Enlig:               :     59.142      :        88.272  \r\n\r\n :----------------------:-----------------:----------------------  \r\n\r\n : Samgift:             :     59.142      :        63.804  \r\n\r\n :-----------------------------------------------------------------  \r\n\r\n</PRE>  \r\n\r\n</DIV>",
    "isHistorical": true,
    "editorialNotes": [
        "(* 1) Bilag udelades her."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19931912354"
        },
        {
            "displayName": "Entydig dokumentidentifikation",
            "displayValue": "CM012947"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19123"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "25/06/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialministeriet 1. afd. 3. kt. j.nr. 2010-61"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}