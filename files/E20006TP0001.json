{
    "id": 120073,
    "title": "TRANSFER PRICING; KONTROLLEREDE TRANSAKTIONER 2000  1. INDLEDNING",
    "documentTypeId": "1490",
    "isSagsforlobPeriodValid": true,
    "shortName": "STV nr 20129 af 01/01/2000",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 align=\"center\">Transfer pricing; kontrollerede transaktioner</H1>  \r\n\r\n<H2><FONT face=arial>1. Indledning</FONT></H2> <TABLE border=0 width=\"100%\">  \r\n\r\n<TBODY>  \r\n\r\n<TR>  \r\n\r\n<TD vAlign=top width=\"12%\"><FONT size=2></FONT></TD>  \r\n\r\n<TD><FONT size=2><FONT size=2>Oplysningspligten er lovfæstet i  \r\n\r\n skattekontrollovens § 3 B. Omfattet af oplysningspligten er skatteydere,  \r\n\r\n som har koncernrelationer eller på anden måde er forbundet med et  \r\n\r\n udenlandsk selskab, et fast driftssted, person mv., se nærmere herom i  \r\n\r\n afsnit 2. Oplysningspligten går overordnet ud på, at skattepligtige, som  \r\n\r\n opfylder betingelserne for at være omfattet af oplysningspligten, i  \r\n\r\n selvangivelsen skal give oplysninger om art og omfang af handelsmæssige  \r\n\r\n eller økonomiske transaktioner med disse forbundne udenlandske parter, de  \r\n\r\n såkaldte kontrollerede transaktioner. Oplysningspligten har virkning for  \r\n\r\n indkomstår, som påbegyndtes den 1. januar 1998 eller  \r\n\r\n senere.<BR>&nbsp;<BR>Oplysningspligten er en ubetinget pligt til at  \r\n\r\n indsende oplysninger sammen med selvangivelsen, når man er omfattet af  \r\n\r\n bestemmelsen - også selvom man ikke har transaktioner med de udenlandske  \r\n\r\n parter. Har man kun opfyldt betingelserne for at være omfattet af pligten  \r\n\r\n en del af et indkomstår, skal der indsendes oplysninger for den periode,  \r\n\r\n hvor man har været omfattet af pligten.<BR>&nbsp;<BR>Baggrunden for  \r\n\r\n indførelsen af reglen om oplysningspligt skal findes i selve  \r\n\r\n problematikken vedrørende transfer pricing. Nemlig i den fare for  \r\n\r\n skævvridning af f.eks en grænseoverskridende koncerns skattepligtige  \r\n\r\n indtjening som kan opstå ved, at koncernen ved for høje eller lave interne  \r\n\r\n afregningspriser \"flytter\" fortjenester, som er indtjent i et dansk  \r\n\r\n selskab, til et selskab i koncernen, som er beliggende i et andet land,  \r\n\r\n hvorved Danmark mister skatteprovenu. Dette andet land kan evt. have mere  \r\n\r\n gunstige skatteregler, således at den samlede koncern bliver beskatte  \r\n\r\n lavere end andre virksomheder. Den stigende internationalisering, herunder  \r\n\r\n grænseoverskridende koncerndannelser, har gjort denne problematik stadig  \r\n\r\n mere aktuel.<BR>&nbsp;<BR>Transfer pricing problematikken hænger tæt  \r\n\r\n sammen med begrebet \"armslængde\". Når der handles på armslængdevilkår, vil  \r\n\r\n det sige, at der handles på vilkår, som uafhængige parter ville anvende -  \r\n\r\n dvs. på markedsvilkår. Reglerne herom findes i ligningslovens § 2, stk. 1.  \r\n\r\n Sker samhandelen i en grænseoverskridende koncern mv. ikke på  \r\n\r\n armslængdevilkår, flyttes således fortjeneste - og dermed også  \r\n\r\n skattebetaling - fra ét land til et andet.<BR>&nbsp;<BR>De danske regler  \r\n\r\n om transfer pricing er i overensstemmelse med de internationale regler på  \r\n\r\n området, herunder de retningslinier (guidelines) som OECD har  \r\n\r\n udarbejdet.<BR>&nbsp;<BR>Betingelsen for, at skattemyndighederne kan  \r\n\r\n kontrollere, at der handles på armslængdevilkår, er naturligvis, at  \r\n\r\n skattemyndighederne har en viden om, hvilke koncernrelationer som findes,  \r\n\r\n og om der er transaktioner mellem disse koncernforbundne parter. Formålet  \r\n\r\n med oplysningspligten er at fremskaffe disse informationer, og det sker i  \r\n\r\n praksis ved, at der på selvangivelsen skal afkrydses, om man er omfattet  \r\n\r\n af oplysningspligten, og er dette tilfældet, skal skema 05.021  \r\n\r\n Kontrollerede transaktioner afleveres sammen med selvangivelsen. Skema  \r\n\r\n 05.021 behandles nærmere i afsnit 3.<BR>&nbsp;<BR>Vejledningen er opbygget  \r\n\r\n således, at afsnit 2 beskriver og giver eksempler på, hvilke selskaber,  \r\n\r\n personer mv. som er omfattet af oplysningspligten. Hvis der ikke er tvivl  \r\n\r\n om, hvem som er omfattet af oplysningspligten, kan der springes frem til  \r\n\r\n afsnit 3, hvor skema 05.021 Kontrollerede transaktioner præsenteres, og  \r\n\r\n her gives en indføring i, hvorledes skemaet skal udfyldes. Overholdes  \r\n\r\n oplysningspligten ikke, har skattemyndighederne nogle sanktioner til at  \r\n\r\n inddrive skemaet. Disse sanktioner beskrives i afsnit 4. Afslutningsvis  \r\n\r\n vil et andet led i transfer pricing regelsættet blive berørt, nemlig  \r\n\r\n dokumentationspligten. Som bilag er vedlagt de relevante lovbestemmelser  \r\n\r\n og skema 05.021, og der er udarbejdet en liste med stikord med henvisning  \r\n\r\n til, hvor i teksten emnerne  \r\n\r\n behandles.<BR></FONT></FONT></TD></TR></TBODY></TABLE><FONT size=2>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E20006TP0001"
        },
        {
            "displayName": "Entydig dokumentidentifikation",
            "displayValue": "AN009031"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "2000"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}