{
    "id": 86930,
    "title": "Vejledning om planlægning og administration af anlæg til intensiv husdyrproduktion, der må antages at påvirke miljøet i væsentlig grad (VVM-pligtige anlæg) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 14002 af 30/12/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om planlægning og administration af  \r\n\r\n anlæg til intensiv husdyrproduktion, der må antages at påvirke miljøet i  \r\n\r\n væsentlig grad </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(VVM-pligtige anlæg) </P>  \r\n\r\n<BR>  \r\n\r\n<P>Denne vejledning knytter sig til Miljø- og Energiministeriets cirkulære om  \r\n\r\n planlægning og administration af anlæg til intensiv husdyrproduktion, der må  \r\n\r\n antages at påvirke miljøet i væsentlig grad (VVM-pligtige anlæg). </P>  \r\n\r\n<P>Vejledningen uddyber og redegør for formål og baggrund for cirkulærets  \r\n\r\n bestemmelser. Vejledningen præciserer og beskriver de hensyn amtsrådet skal  \r\n\r\n varetage i de konkrete sager om regionplantillæg med VVM-redegørelse for  \r\n\r\n anlæg til intensiv husdyrproduktion, der må antages at påvirke miljøet i  \r\n\r\n væsentlig grad (VVM-pligtige anlæg) samt landzoneadministrationen heraf.  \r\n\r\n Vejledningen supplerer og præciserer vejledningen om tilvejebringelse af  \r\n\r\n regionplantillæg med VVM-redegørelse for svine- og fjerkræfarme. (* 1) </P>  \r\n\r\n<P CLASS=PUNKT> <B>1.</B> Cirkulærets baggrund </P>  \r\n\r\n<P>Landbrugsproduktionen antager en stadig mere industriel karakter, hvilket  \r\n\r\n bevirker, at det ligesom andre store virksomheder kan have stor påvirkning af  \r\n\r\n naturen og miljøet. Der sker en øget specialisering og regionalisering af  \r\n\r\n produktionen. De animalske bedrifter er blevet koncentreret i bestemte  \r\n\r\n områder og bestemte egne af landet. Dette bevirker, at mulighederne for en  \r\n\r\n videre udvikling af husdyrproduktion i de enkelte regioner er meget  \r\n\r\n uensartet. (* 2) De geografiske betingelser og naturgrundlaget varierer  \r\n\r\n således fra område til område. </P>  \r\n\r\n<P>Den stigende konkurrence om det åbne land, herunder problemerne med  \r\n\r\n landbrugets påvirkning af miljøet, har bragt det åbne lands beskyttelse i  \r\n\r\n fokus. Intensiveringen af landbrugsproduktionen samt udviklingen i  \r\n\r\n produktionsformerne har bevirket en forringelse af en række levesteder for  \r\n\r\n dyr og planter og en større ensartethed i landskabet. (* 2) Samtidig kan de  \r\n\r\n store, moderne anlæg til intensiv husdyrproduktion i sig selv komme til at  \r\n\r\n fremstå som fremmede elementer i landskabet, og den i nogle egne meget  \r\n\r\n intensive husdyrproduktion kan medføre problemer med store overskud af  \r\n\r\n specielt kvælstof og fosfor, som helt eller delvist ledes til vandmiljøet og  \r\n\r\n sårbare naturtyper. </P>  \r\n\r\n<P>Landbruget er underlagt en generel regulering gennem bl.a. landbrugsloven  \r\n\r\n og miljøbeskyttelsesloven, som gælder for alle landbrugsejendomme og arealer  \r\n\r\n i det åbne land. De har bl.a. til formål at sikre en miljømæssigt forsvarlig  \r\n\r\n udbringning og opbevaring af husdyrgødning. </P>  \r\n\r\n<P>Det er særligt de store svinefarme over 250 dyreenheder, der er  \r\n\r\n disharmoniske i dag, dvs. har en større gødningsproduktion, end der er jord  \r\n\r\n til på ejendommen. Det er samtidig dem, der fortrinsvis ønskes placeret i  \r\n\r\n netop de områder, hvor husdyrtætheden og dermed gødningstrykket er størst, og  \r\n\r\n hvor samtidig de geologiske forhold ofte er sådan, at der er risiko for, at  \r\n\r\n der kun er en begrænset kapacitet for nitratreduktion i undergrunden. Der er  \r\n\r\n derfor risiko for, at nitratudvaskningen i bestemte områder med særlige  \r\n\r\n geologiske forhold kan føre til forhøjede nitratkoncentrationer i  \r\n\r\n grundvandet. (* 3) </P>  \r\n\r\n<P>Uanset om det generelle, samlede reduktionsmål for kvælstofudledningen i  \r\n\r\n Vandmiljøplanen måtte blive opfyldt, vil udsivning af grundvand med forhøjet  \r\n\r\n nitratindhold samt ammoniakfordampning fra store husdyrhold kunne forstærke  \r\n\r\n eksisterende problemer med næringsstofbelastningen i visse sårbare  \r\n\r\n vandområder. </P>  \r\n\r\n<P CLASS=PUNKT> <B>2.</B> Cirkulærets formål </P>  \r\n\r\n<P>Cirkulærets formål er at sikre, at anlæg til intensiv husdyrproduktion,  \r\n\r\n der må antages at påvirke miljøet i væsentlig grad (VVM-pligtige anlæg), ikke  \r\n\r\n etableres uden, at det kan forenes med de overordnede mål for varetagelsen af  \r\n\r\n natur- og miljøhensyn i planlægningen, således at amtsrådet på baggrund af en  \r\n\r\n samlet vurdering af miljøbelastningen i et område tager de nødvendige hensyn  \r\n\r\n til regionplanens retningslinier og målsætninger for grundvandet,  \r\n\r\n overfladevandet og beskyttelsen af natur- og landskabsværdier. </P>  \r\n\r\n<P CLASS=PUNKT> <B>3.</B> Cirkulærets gyldighedsområde </P>  \r\n\r\n<P>Miljø- og Energiministeriets cirkulære omfatter planlægning for alle anlæg  \r\n\r\n til intensiv husdyrproduktion, der må antages at påvirke miljøet i væsentlig  \r\n\r\n grad (VVM-pligtige anlæg) samt landzoneadministrationen heraf. </P>  \r\n\r\n<P CLASS=PUNKT> <B>4.</B> Regler for amternes planlægning </P>  \r\n\r\n<P>Ved planlægningen for anlæg til intensiv husdyrproduktion, der må antages  \r\n\r\n at påvirke miljøet i væsentlig grad (VVM-pligtige anlæg), gælder, at  \r\n\r\n amtsrådet skal foretage en vurdering af anlæggets miljømæssige konsekvenser.  \r\n\r\n Dette indebærer bl.a. en vurdering af anlæggets placering og udformning i  \r\n\r\n relation til grundvand og overfladevand samt de landskabelige,  \r\n\r\n kulturhistoriske og biologiske værdier. Det er anlæggets samlede virkning på  \r\n\r\n miljøet, der skal vurderes. Og amtsrådet skal bl.a. i deres VVM-behandling  \r\n\r\n sikre, at disse anlæg er forenelige med regionplanens retningslinier og  \r\n\r\n målsætninger for miljø- og naturinteresserne i det givne område. Der er tale  \r\n\r\n om den samme vurdering af de relevante konsekvenser, som amtsrådet skal  \r\n\r\n foretage i forbindelse med andre planbeslutninger. </P>  \r\n\r\n<P>Cirkulæret indskærper, at regionplanens retningslinier for grundvandet,  \r\n\r\n overfladevandet eller beskyttelse af natur- og landskabsværdier som  \r\n\r\n udgangspunkt skal overholdes ved behandlingen af de VVM-pligtige anlæg til  \r\n\r\n husdyrproduktion. </P>  \r\n\r\n<P>Såfremt amtsrådet på baggrund af en samlet vurdering af miljøbelastningen  \r\n\r\n i et område finder, at etablering af et VVM-pligtigt anlæg til intensiv  \r\n\r\n husdyrproduktion vil kunne ske miljømæssigt forsvarligt, selvom anlægget ikke  \r\n\r\n er foreneligt med den gældende regionplan, vil amtsrådet kunne foretage de  \r\n\r\n nødvendige ændringer af regionplanens retningslinier og målsætninger for  \r\n\r\n grundvandet, overfladevandet eller beskyttelse af natur- og landskabsværdier  \r\n\r\n i det omfang det ikke vil være i strid med de hensyn, som regionplanlægningen  \r\n\r\n skal varetage. Det indebærer, at forslaget til regionplantillæg med  \r\n\r\n VVM-redegørelse samtidig udtrykkeligt må indeholde de nødvendige forslag til  \r\n\r\n ændringer af de pågældende retningslinier og målsætninger i regionplanen.  \r\n\r\n</P>  \r\n\r\n<P> <I>4.1. VVM-redegørelsens indhold</I>  </P>  \r\n\r\n<P>Efter § 5 i Miljø- og Energiministeriets bekendtgørelse nr. 847 af 30.  \r\n\r\n september 1994 skal VVM-redegørelsen indeholde de i bekendtgørelsens bilag 3  \r\n\r\n nævnte oplysninger. Det betyder, at den VVM-redegørelse, der skal ledsage de  \r\n\r\n i § 3 omfattede anlæg ((anlæg til intensiv husdyrproduktion, der må antages  \r\n\r\n at påvirke miljøet i væsentlig grad (VVM-pligtige anlæg)) skal indeholde:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) en beskrivelse af anlæggets påvirkning i forhold til grundvandet,  \r\n\r\n</LI>  \r\n\r\n<LI>2) en beskrivelse af anlæggets påvirkning i forhold til  \r\n\r\n overfladevandkvaliteten, </LI>  \r\n\r\n<LI>3) en beskrivelse af anlæggets påvirkning i forhold det omgivende  \r\n\r\n landskab, </LI>  \r\n\r\n<LI>4) en beskrivelse af anlæggets påvirkning i forhold til beskyttede  \r\n\r\n naturtyper, </LI>  \r\n\r\n<LI>5) en beskrivelse af anlæggets påvirkning i forhold til potentielle og  \r\n\r\n planlagte naturgenopretningsprojekter (især på lavbundsområder), samt </LI>  \r\n\r\n<LI>6) en beskrivelse af anlæggets påvirkning i forhold til internationale  \r\n\r\n beskyttelsesområder. </LI>  \r\n\r\n</UL>  \r\n\r\n<P>I det følgende gennemgås, hvordan disse forhold skal behandles i  \r\n\r\n VVM-redegørelsen: </P>  \r\n\r\n<P> <I>4.1.1. Grundvandet</I>  </P>  \r\n\r\n<P>Regionplanerne skal indeholde retningslinier for anvendelsen og  \r\n\r\n beskyttelsen af vandressourcerne. VVM-redegørelsen skal belyse, i hvilket  \r\n\r\n omfang håndteringen af husdyrgødning som følge af anlæggets etablering det  \r\n\r\n pågældende sted vil påvirke grundvandet i nitratfølsomme indvindingsområder,  \r\n\r\n som er eller har risiko for at blive forurenet med nitrat over de gældende  \r\n\r\n grænseværdier. Ved nitratfølsomme indvindingsområder forstås nitratfølsomme  \r\n\r\n dele af områder med særlige drikkevandsinteresser samt de indvindingsoplande  \r\n\r\n til vandværker uden for områder med særlige drikkevandsinteresser, som er  \r\n\r\n nitratpåvirkede. Målsætningen for beskyttelsen af disse grundvandsmagasiner  \r\n\r\n bør være, at nitratindholdet er under 25 mg nitrat per liter. Viser  \r\n\r\n VVM-redegørelsen, at regionplanens retningslinier for grundvandsbeskyttelse,  \r\n\r\n herunder retningslinier for etablering af grundvandstruende virksomhed, ikke  \r\n\r\n kan opfyldes, kan regionplantillægget ikke vedtages endeligt. </P>  \r\n\r\n<P> <I>4.1.2. Overfladevandkvaliteten</I>  </P>  \r\n\r\n<P>Regionplanerne skal indeholde målsætninger for overfladevandkvaliteten.  \r\n\r\n Fremgår det af VVM-redegørelsen, at et anlæg vil kunne forhindre opfyldelsen  \r\n\r\n af disse målsætninger, kan regionplantillægget ikke vedtages endeligt. </P>  \r\n\r\n<P> <I>4.1.3. Det omgivende landskab</I>  </P>  \r\n\r\n<P>Regionplanerne skal indeholde retningslinier for varetagelsen af  \r\n\r\n bevaringsværdier, kulturhistoriske interesser og naturbeskyttelsesinteresser  \r\n\r\n i det åbne land, herunder udpegningen og sikringen af naturområder med  \r\n\r\n særlige naturbeskyttelsesinteresser. Fremgår det af VVM-redegørelsen, at et  \r\n\r\n anlæg, der ønskes placeret i et sådant område, vil kunne forhindre  \r\n\r\n varetagelsen af disse interesser, kan regionplantillægget ikke vedtages  \r\n\r\n endeligt. Selv ved anlæg, der placeres uden for de udpegede  \r\n\r\n beskyttelsesområder, kan amtsrådet afslå at vedtage regionplantillægget  \r\n\r\n endeligt, hvis VVM-redegørelsen viser, at anlægget vil være i strid med de  \r\n\r\n landskabelige og kulturhistoriske hensyn, som regionplanen og  \r\n\r\n landzonebestemmelserne tilsigter at varetage. </P>  \r\n\r\n<P> <I>4.1.4. Beskyttede naturtyper</I>  </P>  \r\n\r\n<P>I regionplanen indgår biotopbeskyttelsen som et element ved udpegningen af  \r\n\r\n naturområder. Såfremt VVM-redegørelsen viser, at tilstanden af beskyttede  \r\n\r\n biotoper efter naturbeskyttelsesloven, hvad enten de ligger inden eller uden  \r\n\r\n for de særligt udpegede beskyttelsesområder, vil kunne ændres af det  \r\n\r\n VVM-pligtige anlæg, kan amtsrådet afslå at vedtage regionplantillægget  \r\n\r\n endeligt. I modsat fald kræves dispensation efter lovgivningens almindelige  \r\n\r\n regler. </P>  \r\n\r\n<P> <I>4.1.5. Potentielle og planlagte naturgenopretningsprojekter (især på  \r\n\r\n lavbundsområder)</I>  </P>  \r\n\r\n<P>I regionplanen indgår retningslinier for lavbundsområder. Fremgår det af  \r\n\r\n en VVM-redegørelse, at et anlæg vil kunne være i modstrid med disse  \r\n\r\n retningslinier, og dermed komme i modstrid med potentielle og planlagte  \r\n\r\n naturgenopretningsprojekter, herunder især af lavbundsområder med henblik på  \r\n\r\n naturgenopretning af vådområder og reduktion af nitratudvaskning til  \r\n\r\n overfladevandet, kan regionplantillægget ikke vedtages endeligt. </P>  \r\n\r\n<P> <I>4.1.6. Internationale beskyttelsesområder</I>  </P>  \r\n\r\n<P>I regionplanen indgår ligeledes retningslinier for de internationale  \r\n\r\n beskyttelsesområder. Fremgår det af en VVM-redegørelse, at et anlæg vil kunne  \r\n\r\n være i modstrid med beskyttelsesforpligtelserne, kan regionplantillægget ikke  \r\n\r\n vedtages endeligt. </P>  \r\n\r\n<P CLASS=PUNKT> <B>5.</B> Regler for amternes landzoneadministration </P>  \r\n\r\n<P>Beskyttelsen af jordbrugserhvervet er blandt de hensyn, der ligger bag  \r\n\r\n planlovens landzonebestemmelser. Landzonebestemmelserne skal dæmme op for en  \r\n\r\n uhensigtsmæssig byspredning og sikre, at den sammenfattende fysiske  \r\n\r\n planlægning ikke efterhånden gennemhulles ved enkeltstående tilladelser, som  \r\n\r\n måske hver især kan synes rimelige og forsvarlige, men som kan være i strid  \r\n\r\n med intentionerne i regionplanlægningen. </P>  \r\n\r\n<P>Ved stillingtagen til en konkret ansøgning om landzonetilladelse til et  \r\n\r\n anlæg, der ikke med rimelighed kan placeres i byzone, skal amtsrådet bl.a.  \r\n\r\n tage hensyn til de forureningsmæssige gener, som virksomheden måtte kunne  \r\n\r\n påføre omgivelserne, herunder støj, støv, lugt, spildevands- og  \r\n\r\n trafikforhold. Endvidere skal der tages hensyn til de naturmæssige,  \r\n\r\n rekreative og landskabelige interesser. </P>  \r\n\r\n<P>Stillingtagen til, om der kan gives landzonetilladelse til et anlæg til  \r\n\r\n intensiv husdyrproduktion, der må antages at påvirke miljøet i væsentlig grad  \r\n\r\n (VVM-pligtige anlæg), sker således på baggrund af en konkret vurdering af  \r\n\r\n hver enkelt sag i relation til omgivelserne og den planlægning, der gælder  \r\n\r\n for det aktuelle område. Hvis amtet på den baggrund vurderer, at en  \r\n\r\n landzonetilladelse ikke bør meddeles, kan amtsrådet uden at igangsætte  \r\n\r\n VVM-proceduren afslå det ansøgte med henvisning til planlovens  \r\n\r\n landzonebestemmelser. </P>  \r\n\r\n<P>Efter cirkulæret kan der ikke meddeles landzonetilladelse til anlæg til  \r\n\r\n intensiv husdyrproduktion, der må antages at påvirke miljøet i væsentlig grad  \r\n\r\n (VVM-pligtige anlæg), medmindre det i VVM-redegørelsen er godtgjort, at  \r\n\r\n anlæggets virkninger på omgivelserne er forenelige med de overordnede mål for  \r\n\r\n varetagelsen af natur-, kultur- og miljøhensyn i planlægningen. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljø- og Energiministeriet, den 30.  \r\n\r\n december 1997 </I> </P>  \r\n\r\n<P CLASS=UNDERSKREVET-AF ALIGN=CENTER>Niels Østergård </P>  \r\n\r\n<P CLASS=MINISTER ALIGN=RIGHT>/ Solveig Øster </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Vejledning om tilvejebringelse af regionplantillæg med  \r\n\r\n VVM-redegørelse for svine- og fjerkræfarme, Miljø- og Energiministeriet,  \r\n\r\n december 1996. </P>  \r\n\r\n<P>(* 2) Landbruget i planlægningen, Landbrugs- og Fiskeriministeriet,  \r\n\r\n september 1996. </P>  \r\n\r\n<P>(* 3) Drikkevandsudvalgets Betænkning af 17. december 1997. Betænkning fra  \r\n\r\n Miljøstyrelsen. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/03/1998"
        },
        {
            "displayName": "Accession",
            "displayValue": "C19971400260"
        },
        {
            "displayName": "Entydig dokumentidentifikation",
            "displayValue": "CM046709"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "17/07/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "14002"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "30/12/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Miljø- og Energimin., j.nr."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}