{
    "id": 170267,
    "title": "Ligestillingsnævnets afgørelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9763 af 05/03/2002",
    "documentHtml": "<div class=\"bjelke\">Den fulde tekst</div><p class=\"Titel2\">Ligestillingsnævnets afgørelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Italic\">J.nr. E.</span> <span class=\"Italic\">2.2.0029</span></p>\r\n   <p class=\"TekstGenerel\">\r\n      <span class=\"Italic\">Ikke kønsdiskrimination ved flytning af nogle af hospitalsmedhjælpernes garderober (dissens for at afvise sagen).</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klagen (indgivet af en gruppe kvinder) vedrørte spørgsmålet om, hvorvidt en omlægning af garderobeforholdene medførte en forskelsbehandling af de kvindelige hospitalsmedhjælpere. Et flertal af Ligestillingsnævnet fandt ikke grundlag for at antage, at der forelå kønsdiskrimination. Klagen blev derfor ikke taget til følge. Et medlem fandt, at en afgørelse af sagen forudsatte en sådan bevisførelse, at nævnet ikke kunne træffe afgørelse, jf. ligestillingslovens § 20, stk. 1, og stemte derfor for, at klagen blev afvist.</p>\r\n</div>\r\n<p>\r\n   <span class=\"Bold\">Medlemmer: </span>¬Niels Waage (formand) ¬Ruth Nielsen ¬Pia Deleuran ¬¬Klagen vedrører spørgsmålet om, hvorvidt der er sket forskelsbehandling af de kvindelige hospitalsmedhjælpere på et hospital i forbindelse med en omlægning af garderobeforholdene. Omlægningen betød en flytning af nogle af hospitalsmedhjælpernes garderober til et centralt garderobeområde. ¬¬<span class=\"Bold\">Klagerne</span> har anført, at de kvindelige hospitalsmedhjælpere finder sig udsat for forskelsbehandling på grund af køn, i forbindelse med omlægningen af garderobeforholdene. ¬¬Klagerne har videre anført, at forskelsbehandlingen består i, at de kvindelige hospitalsmedhjælpere forflyttes ud af deres eksisterende garderobeområder og til et samlet garderobeområde, hvor forholdene er dårligere. Der er bl.a. risiko for at uvedkommende (mænd) kan passere gennem området, hvor kvinderne klæder om. Af de anførte grunde har det pågældende garderobeområde tidligere kun været brugt som garderobe for studerende og weekendfolk. Kun få af de mandlige hospitalsmedhjælpere, der udgør cirka ti procent af hospitalsmedhjælperne, anvender det pågældende garderobeområde. Disse mænd har ikke stor afstand ud til deres arbejdsområder. ¬Tidligere havde man mange små garderober rundt på hospitalet i tilknytning til arbejdsområderne. Det nye garderobeområde ligger ikke centralt for mange af dem, da de har arbejdsområde fjernt fra det nye garderobeområde. Flytningen betyder for nogle af de kvindelige medhjælpere, at der på grund af afstanden mellem det nye garderobeområde og arbejdsområderne bliver en længere ugentlig arbejdstid på cirka en time, for de pågældendes egen regning, da tiden skal bruges på at bevæge sig fra garderoben til arbejdsområdet. ¬De fraflyttede garderober står tomme. ¬¬<span class=\"Bold\">Indklagede</span> har anført, at hospitalsmedhjælperne efter udlicitering til ISS er blevet samlet i en garderobe beliggende mellem to sengehuse. Området har været benyttet til garderobe i over 25 år, og benyttes af både mænd og kvinder. Da den omtalte garderobe benyttes af både mænd og kvinder, kan man derfor ikke anerkende, at der udøves forskelsbehandling mellem mænd og kvinder. Området ligger ikke fjernt fra arbejdsområderne, som klager anfører, men er placeret mellem sengehus 1 og 2 af i alt fire sengehuse. Indklagede er enig i, at det er uacceptabelt, at der er risiko for at uvedkommende (mænd) kan passere gennem området, hvor kvinderne klæder om. Derfor er der taget initiativer til at ændre på dette forhold. De planlagte ændringer består i, at der afspærres mellem herre- og dameomklædningsområder, således, at der ikke er mulighed for at passere gennem det område, hvor det modsatte køn har garderobe. Det er sædvanlig praksis, at der foretages rokeringer af personale mellem de forskellige garderober ved organisatoriske eller fysiske ændringer i afdelingernes struktur eller placering, men at det på trods af hensigten om at imødekomme så mange ønsker som muligt, ikke er muligt at tilfredsstille alle sine medarbejdere på en stor arbejdsplads med mange tusinde ansatte. ¬¬<span class=\"Bold\">Ligestillingsnævnets bemærkninger og konklusion</span> ¬Ifølge Ligestillingslovens § 19, kan Ligestillingsnævnet behandle sager om forskelsbehandling på grund af køn efter ligestillingslovens § 2 samt efter bl.a. lov om ligebehandling af mænd og kvinder. ¬¬Ifølge lov om ligebehandling § 4, skal enhver arbejdsgiver, der beskæftiger mænd og kvinder behandle dem lige for så vidt angår arbejdsvilkår. ¬¬To medlemmer af nævnet (Niels Waage og Ruth Nielsen) udtaler herefter: ¬Vi lægger efter begge parters oplysninger til grund, at både mænd og kvinder benytter det centrale garderobeområde. Der er derfor efter vores opfattelse ikke grundlag for at antage, at indklagedes beslutning om anvendelsen af garderobeområdet diskriminerer de kvindelige hospitalsmedhjælpere på grund af deres køn. Vi stemmer herefter for, at klagen ikke tages til følge. ¬¬Et medlem af nævnet (Pia Deleuran) udtaler: ¬Jeg finder, at en afgørelse af sagen forudsætter en sådan bevisførelse, at nævnet ikke kan afgøre sagen, jf. ligestillingslovens § 20, stk. 1. Jeg stemmer herefter for, at sagen afvises. ¬¬Der træffes afgørelse efter stemmeflertallet, således at det herefter ¬¬<span class=\"Bold\">bestemmes:</span> ¬¬Klagen tages ikke til følge. ¬</p>\r\n<p>\r\n   <span class=\"Italic\">&lt;J.nr. E.</span> <span class=\"Italic\">2.2.0029&gt;</span></p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/09/2015"
        },
        {
            "displayName": "Accession",
            "displayValue": "W20020976325"
        },
        {
            "displayName": "Entydig dokumentidentifikation",
            "displayValue": "CF001539"
        },
        {
            "displayName": "Dato for indlæggelse",
            "displayValue": "01/09/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9763"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "05/03/2002"
        },
        {
            "displayName": "Administrerende myndighed",
            "displayValue": "Ligestillingsnævnet"
        },
        {
            "displayName": "Ressortministeriets journalnummer",
            "displayValue": "E.2.2.0029"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}