{
    "id": 162440,
    "title": "Forslag til folketingsbeslutning om kørekort til stor knallert og lille motorcykel for 16-årige",
    "documentTypeId": "480",
    "isSagsforlobPeriodValid": true,
    "shortName": "2013/1 BSF 72",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 28. marts 2014 af Kristian Pihl Lorentzen (V), Kim Christiansen (DF) og Villum Christensen (LA)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om kørekort til stor knallert og lille motorcykel for 16-årige</p>\r\n<p class=\"Tekst1Sp\">Folketinget pålægger regeringen at fremsætte lovforslag, der giver 16-årige mulighed for at erhverve kørekort til stor knallert (kategori AM) og lille motorcykel (kategori A1).</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Af hensyn til den enkeltes livskvalitet og samfundets økonomi har Folketinget pligt til at sørge for høj mobilitet og en effektiv transport i Danmark. Desuden er det afgørende at sørge for god trafiksikkerhed og en høj grad af ansvarlighed hos den enkelte trafikant. Dette beslutningsforslag tager netop sigte på at styrke de unges mobilitet under hensyntagen til trafiksikkerheden, ved at der indføres en mere trinvis ordning for de unges overgang mellem de enkelte transportmidler. Samtidig vil forslaget indebære, at Danmark kommer på linje med resten af EU, når de gælder alderskrav vedrørende unges adgang til kørsel med stor knallert og lille motorcykel.</p>\r\n<p>\r\n   <span class=\"Italic\">EU’s tredje kørekortdirektiv</span>\r\n</p>\r\n<p class=\"NormalInd\">EU’s tredje kørekortdirektiv tager udgangspunkt i en aldersgrænse på 16 år for at opnå kørekort til små motorcykler (kategori A1) og store knallerter (kategori AM).</p>\r\n<p class=\"NormalInd\">I Danmark er aldersgrænsen 18 år for begge typer kørekort, og Danmark skiller sig hermed markant ud fra de øvrige EU-lande. I 24 ud af 27 EU-lande har man lavere aldersgrænser end i Danmark for kørekort til små motorcykler (»FAKTA Nyt kørekortdirektiv betyder«, Børsen den 8. januar 2013) og i samtlige øvrige EU-lande har man en lavere aldersgrænse end i Danmark for knallertkørsel (»Effektanalyse af  »Knallertpakken««, Newinsight, 2010).</p>\r\n<p class=\"NormalInd\">Det er forslagsstillernes opfattelse, at der ikke er nogen fornuftig grund til, at Danmark har fastsat højere grænser end de øvrige EU-lande, eftersom der ikke er trafiksikkerhedsmæssige argumenter, der støtter en højere aldersgrænse. Hertil kommer, at EU-reglerne medfører, at et kørekort erhvervet i et andet land inden for EU også gælder i Danmark. Unge, der har erhvervet kørekort til lille motorcykel eller stor knallert som 16-årige i de øvrige lande, kan således køre fuldt ud lovligt i Danmark.</p>\r\n<p>\r\n   <span class=\"Italic\">Trafiksikkerhed</span>\r\n</p>\r\n<p class=\"NormalInd\">Et baggrundsnotat fra Havarikommissionen for vejtrafikulykker fra 2008 viser, at antallet af alvorlige personskader blandt unge motorcyklister under 25 år er faldet betydeligt: fra næsten 400 om året midt i 1980’erne til kun 30-40 om året de senere år. Desuden er ældre motorcyklister kommet til at fylde mere i uheldsstatistikken. Det fremgår endvidere, at motorcyklister under 25 år i perioden fra 2005 til 2007 udgjorde under 20 pct. af de alvorligt tilskadekomne (»Motorcykelulykker«, baggrundsnotat, Havarikommissionen for Vejtrafikulykker, den 18. september 2008). Det er på denne baggrund forslagsstillernes opfattelse, at det ikke er de unge, der udgør den største ulykkesrisiko.</p>\r\n<p class=\"NormalInd\">Tal fra trafikstyrelsen i Sverige, hvor unge kan erhverve kørekort til lille motorcykel, når de er fyldt 16 år, viser da også, at antallet af ulykker ikke er steget efter indførelsen af aldersgrænsen på 16 år. På denne baggrund er det forslagsstillernes opfattelse, at der ikke er trafiksikkerhedsmæssige betænkeligheder ved at sænke aldersgrænsen for erhvervelse af kørekort til lille motorcykel til 16 år.</p>\r\n<p class=\"NormalInd\">For så vidt angår knallerter, er de nuværende regler således, at 16-årige må betjene en knallert med en maksimal hastighed på 30 km/t. En undersøgelse fra Rådet for Sikker Trafik fastslår dog, at omtrent halvdelen af alle små knallerter (knallert 30) er tunede (»Dødsensfarligt at være teenager i trafikken på landet«, JyskeVestkysten, den 8. februar 2012).</p>\r\n<p class=\"NormalInd\">I realiteten kører halvdelen af de unge altså rundt på dødsensfarlige knallerter, der kan køre op til 80 km/t. De unges incitament til at tune knallerten bliver efter forslagsstillernes opfattelse forstærket af, at 16-årige i Danmark ikke kan opnå kørekort til stor knallert med en maksimal hastighed på 45 km/t.</p>\r\n<p class=\"NormalInd\">For at stoppe den farlige tuning af knallerter opfordrer forslagsstillerne derfor til, at 16-årige lovligt må betjene en stor knallert med en maksimal hastighed på 45 km/t. efter yderligere køreundervisning og beståelse af en skærpet prøve. I den forbindelse skal det fremhæves, at det ikke er almindelig lovlig kørsel på knallerter, der udgør et trafiksikkerhedsproblem. I over 70 pct. af knallertulykkerne med personskade indgår faktorer som spirituskørsel, høj hastighed og manglende hjelm (Tal og statistik over knallertulykker, www.sikkertrafik.dk).</p>\r\n<p class=\"NormalInd\">Af den grund er det forslagsstillernes holdning, at der ikke er trafiksikkerhedsmæssige betænkeligheder ved at sænke aldersgrænsen til 16 år for erhvervelse af kørekort til stor knallert.</p>\r\n<p>\r\n   <span class=\"Italic\">Trinvis tilvænning</span>\r\n</p>\r\n<p class=\"NormalInd\">Ifølge forslagsstillerne skal der stadig være tale om en trinvis erhvervelse af de større motorcykelkørekort, således at man kan erhverve sig et kørekort til »lille« motorcykel med en motoreffekt på maksimal 15 kW som 16-årig, hvorefter man kan erhverve sig kørekort til »mellem« motorcykel med en motoreffekt på maksimal 48 kW, når man fylder 18 år. Det »store« motorcykelkørekort skal man kunne erhverve sig efter 2 års erfaring fra kørekortet til en mellemstor motorcykel. Direkte adgang til det »store« motorcykelkørekort vil, jf. EU’s tredje kørekortdirektiv, kunne gives til førere, som er fyldt 24 år. Denne trinvise tilvænning kombineret med en tidligere tilvænning til at styre et motorkøretøj vil forbedre trafiksikkerheden.</p>\r\n<p class=\"NormalInd\">Den trinvise tilvænning vil ligeledes gøre sig gældende for erhvervelsen af kørekort til knallert, idet forslagsstillerne med B 39 har foreslået, at 15-årige lovligt kan betjene en knallert med en maksimal hastighed på 30 km/t. efter beståelse af en reel køreprøve mod det nuværende alderskrav på 16 år. Ved det fyldte 16. år foreslår forslagsstillerne, at den unge derefter kan erhverve sig kørekort til knallert 45 (stor knallert) med en maksimal hastighed på 45 km/t. efter beståelse af en supplerende prøve.</p>\r\n<p>\r\n   <span class=\"Italic\">Mobilitet</span>\r\n</p>\r\n<p class=\"NormalInd\">Forslaget styrker mobiliteten blandt de 16-årige, hvilket specielt vil være en stor fordel i de tyndere befolkede egne. Det er af stor betydning, at vi tager hensyn til de steder i Danmark, hvor der er længere mellem byerne. I udkantsområderne kan det være af afgørende betydning, at de unge har et transportmiddel, der kan transportere dem hurtigere fra A til B. Det kan være fra skole til fritidsarbejdet og i sociale eller andre sammenhænge, hvor et fleksibelt transportmiddel er nødvendigt. Specielt for gymnasieelever, handelsskoleelever, studerende på teknisk skole samt for lærlinge, der bor på landet med begrænset adgang til offentlige transportmidler, vil forslaget om at få lovlig adgang til et hurtigere, individuelt transportmiddel betyde meget for deres motivation til at forsætte med uddannelse, have fritidsarbejde og opsøge sociale aktiviteter.</p>\r\n<p class=\"NormalInd\">Forslagsstillerne opfordrer til, at der bliver lavet en overgangsordning, så borgere over 18 år, der i dag har knallertkørekort til Knallert 30, ikke tvinges til at tage et knallertkørekort. Dette skyldes, at vi skal tage hensyn til de nuværende ejere af Knallert 30, herunder lavindkomstgrupper, der ofte er meget afhængige af deres knallerter.</p>\r\n<p>\r\n   <span class=\"Italic\">Samlet effekt for de tre beslutningsforslag</span>\r\n</p>\r\n<p class=\"NormalInd\">Forslaget hænger sammen med forslagsstillernes tidligere beslutningsforslag om kørekort til lille knallert for 15-årige (Beslutningsforslag B 39 om kørekort til lille knallert for 15-årige, (2013-2014)) og om en forsøgsordning med kørekort til bil for 17-årige (Beslutningsforslag B 23 om forsøgsordning med kørekort til 17-årige (2013-2014)). Alle forslag følger samme logik om en mere trinvis overgang for unge til de enkelte køretøjstyper til gavn for trafiksikkerheden.</p>\r\n<p class=\"NormalInd\">Set i sammenhæng vil de tre beslutningsforslag forbedre trafiksikkerheden på følgende punkter:</p>\r\n<p class=\"NormalInd\">De unges ansvarlighed øges generelt, idet de med en mere trinvis tilgang tidligere lærer at styre et motorkøretøj, hvilket også udgør en fordel for de unges evne til at køre bil.</p>\r\n<p class=\"NormalInd\">De nuværende knallertkørere under 16 år får undervisning og kørekort, således at de ikke længere kører uden nogen form for teoretisk eller praktisk undervisning.</p>\r\n<p class=\"NormalInd\">De unge knallertkøreres incitament til at tune knallerten bliver mindre, ved at de lovligt får mulighed for at betjene hurtigere køretøjer i en tidligere alder.</p>\r\n<p class=\"NormalInd\">Der sættes konsekvent ind over for lovovertrædelser på områderne.</p>\r\n<p class=\"NormalInd\">De unge får ved deres debut som bilister hjælp fra en erfaren bilist, hvilket vil forbedre deres køreegenskaber. Dette kan reducere antallet af ulykker blandt unge bilister.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Kristian Pihl Lorentzen</span> (V):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om om kørekort til stor knallert og lille motorcykel for 16-årige.</p>\r\n<p class=\"ForslagsNummer\">(Beslutningsforslag nr. B 72)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2013/1 BF 72",
            "stateLabel": "Bortfaldet",
            "references": [
                {
                    "shortName": "2013/1 BSF 72",
                    "title": "Forslag til folketingsbeslutning om kørekort til stor knallert og lille motorcykel for 16-årige",
                    "presentationName": "Beslutningsforslag som fremsat",
                    "documentTypeId": 480,
                    "documentId": 162440,
                    "eliUri": "/eli/ft/20131BB00072",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20131/beslutningsforslag/b72/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "29/03/2014"
        },
        {
            "displayName": "Accession",
            "displayValue": "20131BB00072"
        },
        {
            "displayName": "Entydig dokumentidentifikation",
            "displayValue": "AX015920"
        },
        {
            "displayName": "Dato for førstegangsindlæggelse",
            "displayValue": "29/03/2014"
        },
        {
            "displayName": "Dato for indlæggelse",
            "displayValue": "29/03/2014"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "72"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}