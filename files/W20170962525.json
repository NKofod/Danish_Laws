{
    "id": 192279,
    "title": "Ankestyrelsens principafgørelse 48-17 om Ledighedsydelse - fradrag - indtægt - optjeningsperiode",
    "documentTypeId": "240",
    "isSagsforlobPeriodValid": true,
    "shortName": "KEN nr 9625 af 05/07/2017",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 48-17 om Ledighedsydelse - fradrag - indtægt - optjeningsperiode</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">Det er kun lønindtægten fra arbejde udført i en ledighedsydelsesperiode, der skal fradrages i ledighedsydelsen. Hvis arbejdet er udført i en periode uden ledighedsydelse, f.eks. inden borgeren blev visiteret til fleksjob, skal lønindtægten ikke fradrages.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">For ledighedsydelsesmodtagere er optjeningsperioden afgørende for, om en lønindtægt skal fradrages.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Indtægter, som træder i stedet for lønindtægter, skal fradrages efter samme princip som for lønindtægter.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Udbetalingstidspunktet har altså ikke betydning for fradraget i ledighedsydelse, når der er tale om fradrag for lønindtægt eller for indtægter, som træder i stedet for lønindtægt.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det betyder, at efterbetalte beløb ikke skal fradrages, hvis optjeningsperioden ligger uden for en ledighedsydelsesperiode.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">De konkrete sager:</p>\r\n   <p class=\"TekstGenerel\">I en sag begyndte en borger at modtage ledighedsydelse i august 2015. Borgeren fik efterbetalt tabt arbejdsfortjeneste for perioden september 2013 til februar 2014.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankestyrelsen vurderede, at tabt arbejdsfortjeneste var en indtægt, som trådte i stedet for lønindtægt og derfor efter sin art var en indtægt, som kunne medføre fradrag i ledighedsydelsen. Indtægten var imidlertid optjent i en periode, hvor borgeren ikke modtog ledighedsydelse, og skulle derfor ikke medføre fradrag.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I en anden sag begyndte en borger at modtage ledighedsydelse i august 2015. Borgeren modtog tabt arbejdsfortjeneste for perioden fra juli måned 2013 til november måned 2015.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Kommunen fradrog 30 procent af den del af den tabte arbejdsfortjeneste, som vedrørte ledighedsydelsesperioden, i ledighedsydelsen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankestyrelsen stadfæstede kommunens afgørelse.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Baggrund for at behandle sagerne principielt</span>\r\n</p>\r\n<p>\r\n</p>\r\n<p>Ankestyrelsen har behandlet to sager principielt. Det har vi gjort for at præcisere, at det er optjeningstidspunktet, der er afgørende for, om en lønindtægt eller indtægt, som træder i stedet for lønindtægt, skal medføre fradrag i ledighedsydelse.</p>\r\n<p>\r\n</p>\r\n<p>\r\n   <span class=\"Bold\">Reglerne</span>\r\n</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>Lov om aktiv socialpolitik (aktivloven), senest bekendtgjort i lovbekendtgørelse nr. 269 af 21. marts 2017.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 74 d, stk. 3 og stk. 5 om fradrag i ledighedsydelse på grund af indtægter.</p>\r\n<p>\r\n</p>\r\n<p>Bekendtgørelse om beregning af og fradrag i ledighedsydelsen samt varsling af ferie med ledighedsydelse nr. 892 af 29. juni 2017.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> §§ 3 og 5, om fradrag for indtægter.</p>\r\n<p>\r\n</p>\r\n<p>\r\n   <span class=\"Italic\">Praksis</span>\r\n</p>\r\n<p>Gældende:</p>\r\n<p>Følgende principafgørelser er brugt ved afgørelsen og gælder stadig:</p>\r\n<p>\r\n</p>\r\n<p>\r\n   <span class=\"Bold\">8-16:</span>\r\n</p>\r\n<p>Når kommunen skal vurdere, om en ledighedsydelsesmodtagers aktiviteter er selvstændig virksomhed eller ej, skal kommunen anvende kriterierne for vurdering af selvstændig virksomhed i arbejdsløshedsforsikringsloven.</p>\r\n<p>\r\n</p>\r\n<p>I den konkrete sag blev borgeren anset for at drive selvstændig virksomhed som bibeskæftigelse ud fra en samlet vurdering af de faktiske og formelle forhold.</p>\r\n<p>\r\n</p>\r\n<p>\r\n   <span class=\"Bold\">59-11:</span>\r\n</p>\r\n<p>Der skal ikke foretages fradrag i ledighedsydelse for forhøjelse af tjenestemandspension som følge af en arbejdsskade (tilskadekomstpension).</p>\r\n<p>\r\n</p>\r\n<p>Ankestyrelsens Beskæftigelsesudvalg fandt, at det ikke var hensigten at forskelsbehandle borgere, der modtager ledighedsydelse, i forhold til borgere, der modtager arbejdsløshedsdagpenge eller fleksydelse, hvor der ikke sker fradrag for tilskadekomstpension.</p>\r\n<p>\r\n</p>\r\n<p>Tilskadekomstpension kunne rummes i reglen i bekendtgørelsen om, at der ikke skal ske fradrag i ledighedsydelse for erstatninger, herunder erstatninger efter lov om sikring mod følger af arbejdsskade.</p>\r\n<p>\r\n</p>\r\n<p>\r\n   <span class=\"Bold\">13-10:</span>\r\n</p>\r\n<p>Der skulle ikke ske fradrag i ledighedsydelsen for en fratrædelsesgodtgørelse, som var udbetalt efter overenskomst. Det fremgik af sagens oplysninger, at der blev udbetalt løn i opsigelsesperioden, og at fratrædelsesgodtgørelsen først blev udbetalt efter, at ansøger endeligt var fratrådt sin stilling.</p>\r\n<p>\r\n</p>\r\n<p>Fratrædelsesgodtgørelsen trådte derfor ikke i stedet for løn i opsigelsesperioden.</p>\r\n<p>\r\n</p>\r\n<p>Det betød, at ansøger var berettiget til udbetaling af ledighedsydelse fra et tidligere tidspunkt.</p>\r\n<p>\r\n</p>\r\n<p>\r\n   <span class=\"Bold\">A-13-05:</span>\r\n</p>\r\n<p>Ved beregning af ledighedsydelse kunne kontanthjælp betragtes som en indtægt, der trådte i stedet for arbejdsindtægt.</p>\r\n<p>\r\n</p>\r\n<p>\r\n   <span class=\"Bold\">80-09:</span>\r\n</p>\r\n<p>Der var ikke hjemmel til at foretage fradrag i ledighedsydelsen for lønindtægt på anden måde end efter forholdet mellem arbejdstid i ugen og 37 timer.</p>\r\n<p>\r\n</p>\r\n<p>\r\n   <span class=\"Bold\">A-29-04:</span>\r\n</p>\r\n<p>Der var ikke lovhjemmel til at foretage fradrag i ledighedsydelse for det beløb, der blev udbetalt fra en bistandsfond.</p>\r\n<p>\r\n</p>\r\n<p>Ydelsen kunne ikke anses for at være en af de indtægter, der efter bekendtgørelsen skulle fradrages. Bistandsfondsydelsen blev udbetalt efter en individuel vurdering af, om der var økonomiske problemer og af familiens situation som helhed. Ydelsen blev anset for at være et supplement til ledighedsydelsen, og den blev ydet efter en konkret trangsvurdering.</p>\r\n<p>\r\n</p>\r\n<p>\r\n</p>\r\n<p>Ankestyrelsen har ikke andre principafgørelser på området.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">De konkrete afgørelser</span>\r\n</p>\r\n<p>\r\n</p>\r\n<p>\r\n   <span class=\"Italic\">Sag nr. 1, j.nr. 2016-4034-28372</span>\r\n</p>\r\n<p>\r\n</p>\r\n<p>Du har klaget over Kommunes afgørelse om fradrag i ledighedsydelse. Kommunen afgjorde sagen den 19. april 2016.</p>\r\n<p>\r\n</p>\r\n<p>Ankestyrelsens Beskæftigelsesudvalg har nu afgjort din sag.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Kommunen havde ikke ret til at foretage fradrag i din ledighedsydelse for udbetalingen i december måned 2015 af tabt arbejdsfortjeneste.</p>\r\n<p>\r\n</p>\r\n<p>Det betyder, at vi ændrer kommunens afgørelse.</p>\r\n<p>\r\n</p>\r\n<p>Begrundelse for afgørelsen</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>Ankestyrelsen vurderer, at dine indtægter i form af tabt arbejdsfortjeneste ikke skal fradrages i din ledighedsydelse.</p>\r\n<p>\r\n</p>\r\n<p>Vi vurderer i den forbindelse, at dine indtægter er for en periode, inden du begyndte at modtage ledighedsydelse.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>Vi lægger vægt på, at du har indtægter i form af tabt arbejdsfortjeneste med kr. 87.327,05, og at disse indtægter er for perioden fra den 1. september 2013 til den 28. februar 2014.</p>\r\n<p>Vi lægger videre vægt på, at du først begyndte at modtage ledighedsydelse den 17. august 2015.</p>\r\n<p>\r\n</p>\r\n<p>Vi bemærker, det er optjeningstidspunktet, der er afgørende for, om en lønindtægt eller indtægt, som træder i stedet for lønindtægt, skal medføre fradrag i ledighedsydelse.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>Efter reglerne medfører indtægter, der træder i stedet for lønindtægter, fradrag i ledighedsydelsen, herunder indtægter i form af erstatning for tabt arbejdsfortjeneste.</p>\r\n<p>\r\n</p>\r\n<p>\r\n   <span class=\"Italic\">Sag nr. 2, j.nr. 2016-4034-32652</span>\r\n</p>\r\n<p>\r\n</p>\r\n<p>Du har klaget over Kommunes afgørelse om tilbagebetaling af ledighedsydelse. Kommunen afgjorde sagen den 23. marts 2016.</p>\r\n<p>\r\n</p>\r\n<p>Ankestyrelsens Beskæftigelsesudvalg har nu afgjort din sag.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Kommunen havde ret til at foretage fradrag i din ledighedsydelse for udbetaling af tabt arbejdsfortjeneste for perioden fra den 11. august 2015 til den 26. november 2015.</p>\r\n<p>\r\n</p>\r\n<p>Det betyder, at vi stadfæster kommunens afgørelse, da vi er kommet til samme resultat.</p>\r\n<p>\r\n</p>\r\n<p>Begrundelse for afgørelsen om fradrag for tabt arbejdsfortjeneste</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>Ankestyrelsens Beskæftigelsesudvalg vurderer, at dine indtægter i form af tabt arbejdsfortjeneste skal fradrages i din ledighedsydelse.</p>\r\n<p>\r\n</p>\r\n<p>Vi vurderer også, at kommunen har beregnet dit fradrag korrekt.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>Vi lægger vægt på, at du har indtægter i form af tabt arbejdsfortjeneste med kr. 486.688 for perioden fra den 1. juli 2013 til den 26. november 2015.</p>\r\n<p>\r\n</p>\r\n<p>Vi lægger videre vægt på, at du siden 11. august 2015 har modtaget ledighedsydelse.</p>\r\n<p>\r\n</p>\r\n<p>Den udbetalte tabte arbejdsfortjeneste for perioden fra den 11. august 2015 til den 26. november 2015 skal derfor fradrages i ledighedsydelsen for samme periode.</p>\r\n<p>\r\n</p>\r\n<p>Vi lægger tillige vægt på, kommunen på baggrund af oplysninger fra forsikringsselskabet opgjort, at du har fået udbetalt kr. 21.045,30 i tabt arbejdsfortjeneste for perioden fra den 11. august 2015 til den 26. november 2015.</p>\r\n<p>\r\n</p>\r\n<p>Heraf skal der ske fradrag med 30 %, hvilket udgør kr. 6.313,59.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>Efter reglerne nedsættes ledighedsydelsen med lønindtægten, hvis en modtager af ledighedsydelse har arbejde af kortere varighed.</p>\r\n<p>\r\n</p>\r\n<p>Indtægter, der træder i stedet for lønindtægter medfører fradrag i ledighedsydelsen, herunder erstatning for tabt arbejdsfortjeneste.</p>\r\n<p>\r\n</p>\r\n<p>Efter reglerne sker der fradrag i ledighedsydelsen med 30 pct. af løn og anden indkomst, der træder i stedet for lønindkomst, indtil bruttoindkomsten inkl. arbejdsgiverens og den fleksjobvisiteredes eget pensionsbidrag udgør 13.446 kr. (2014-niveau) og med 55 pct. af indtægten derover.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/07/2017"
        },
        {
            "displayName": "Accession",
            "displayValue": "W20170962525"
        },
        {
            "displayName": "Entydig dokumentidentifikation",
            "displayValue": "CR000339"
        },
        {
            "displayName": "Dato for indlæggelse",
            "displayValue": "06/07/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9625"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "05/07/2017"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2016-4034-28372"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}