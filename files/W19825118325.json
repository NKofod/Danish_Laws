{
    "id": 37834,
    "title": "Vurdering af priser og avancer (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 51183 af 12/03/1982",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Mellem de to Kattegatruter, Mols-Linien A/S og Grenå-Hundested Linien,  \r\n\r\n blev der med virkning fra 1. januar 1979 indgået en aftale om pool-drift, der  \r\n\r\n indebar, at det samlede dækningsbidrag ved de to ruters drift skulle fordeles  \r\n\r\n mellem ruterne efter nærmere fastsatte regler. </I> </P>  \r\n\r\n<P> <I>Monopoltilsynet fandt, at de to ruter bortset fra et snævert  \r\n\r\n fællesområde havde hver sit opland på Sjælland, og de to ruters takster og  \r\n\r\n indtjeningsforhold måtte således vurderes hver for sig. </I> </P>  \r\n\r\n<P> <I>Overførslen af dækningsbidrag til Grenå-Hundested Linien kunne  \r\n\r\n herefter ikke indregnes i Mols-Liniens priser, idet dette ville indebære, at  \r\n\r\n Mols-Linien's kunder blev belastet med et dem uvedkommende bidrag til driften  \r\n\r\n af Grenå-Hundested Linien. </I> </P>  \r\n\r\n<P> <I>Da Mols-Liniens regnskabsresultater korrigeret for overførslen udviste  \r\n\r\n en urimelig høj indtjening, meddelte Monopoltilsynet pålæg om en nedsættelse  \r\n\r\n af taksterne. </I> </P>  \r\n\r\n<P> <I>Monopol-ankenævnet ophævede pålægget. Det blev herved lagt til grund,  \r\n\r\n at ruterne havde fælles opland på begge sider af Kattegat, idet  \r\n\r\n prisforskellen mellem de to ruter for brugere i det mest betydelige delområde  \r\n\r\n på Sjælland, Københavnsområdet, var så ubetydelig, at også Sjællandsområdet  \r\n\r\n måtte betragtes som fælles opland. Der kunne herefter ikke ved fastsættelsen  \r\n\r\n af Mols-Linien's takster ses bort fra overførslen af dækningsbidrag til  \r\n\r\n Grenå-Hundested Linien, men der måtte ved vurderingen af indtjeningen lægges  \r\n\r\n en fælles opgørelse for de to ruter til grund. Indtjeningen opgjort på dette  \r\n\r\n grundlag kunne ikke begrunde et indgreb. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vurdering af priser og avancer (* 1) </H1>  \r\n\r\n<P></P>  \r\n\r\n<BR>  \r\n\r\n<P>År 1982, den 12. marts, blev i sagen j. nr. 3/82, Mols-Linien A/S, afsagt  \r\n\r\n sålydende </P>  \r\n\r\n<P>KENDELSE: </P>  \r\n\r\n<P>I skrivelse af 12. januar 1982 har højesteretssagfører Bent Jacobsen som  \r\n\r\n advokat for Mols-Linien A/S, Jydsk Færgefart A/S og Det Forenede Dampskibs  \r\n\r\n Selskab A/S klaget over en af monopoltilsynet ved skrivelse af 7. januar 1982  \r\n\r\n truffet afgørelse, hvorved tilsynet meddelte Mols-Linien A/S pålæg om senest  \r\n\r\n den 1. april 1982 at nedsætte taksterne med 6%. </P>  \r\n\r\n<P>Klagerne har principalt nedlagt påstand om, at monopoltilsynets pålæg af  \r\n\r\n 7. januar 1982 ophæves. Subsidiært har klagerne nedlagt påstand om, at  \r\n\r\n taksterne nedsættes med mindre end 6%. </P>  \r\n\r\n<P>Monopoltilsynet har påstået afgørelsen stadfæstet. </P>  \r\n\r\n<P>Over for nævnet er der redegjort for sagen i indlæg af 12. januar, 9.  \r\n\r\n februar og 2. marts 1982 fra klagerne og i indlæg af 29. januar og 19.  \r\n\r\n februar 1982 fra monopoltilsynet. Parterne er gjort bekendt med hinandens  \r\n\r\n indlæg. </P>  \r\n\r\n<P>Sagen har været behandlet på nævnets møder den 5. og 11. marts 1982. På  \r\n\r\n det første møde var parterne repræsenteret og udtalte sig. </P>  \r\n\r\n<P>Den påklagede afgørelse er indeholdt i sålydende skrivelse af 7. januar  \r\n\r\n 1982 fra monopoltilsynet til Mols-Linien A/S: </P>  \r\n\r\n<P>&#187;På baggrund af den forringelse af kapacitetsudnyttelsen og den  \r\n\r\n formindskelse af indtjeningen på færgeruterne mellem Jylland og Sjælland, der  \r\n\r\n er en følge af stigningerne i oliepriser m.v. siden 1973, indgik selskabet og  \r\n\r\n Jydsk Færgefart A/S i november 1978 en aftale om pool-drift af deres ruter  \r\n\r\n Ebeltoft-Sjællands Odde henholdsvis Grenå-Hundested med virkning fra 1.  \r\n\r\n januar 1979. Efter aftalen, der er anmeldt i henhold til monopollovens § 6,  \r\n\r\n stk. 1, og indført i monopoltilsynets register under nr. 2830, tog den  \r\n\r\n sidstnævnte rute den ene af sine to færger ud af drift, og det af de to ruter  \r\n\r\n opnåede samlede dækningsbidrag deles herefter mellem ruterne efter nærmere  \r\n\r\n fastlagte regler. Herved sker der fra selskabet til Jydsk Færgefart  \r\n\r\n overførsel af beløb, som i 1979 har udgjort ca. 13 mill. kr., i 1980 ca. 7  \r\n\r\n mill. kr. og i 1981 forventelig ca. 10 mill. kr. Det sidstnævnte beløb svarer  \r\n\r\n rundt regnet til 6% af selskabets befordringsindtægter i 1981. </P>  \r\n\r\n<P>Ved vurderingen af, om den ved aftalen udvidede konkurrencebegrænsning -  \r\n\r\n de to selskaber er tidligere hver for sig anmeldt i henhold til monopollovens  \r\n\r\n § 6, stk. 2 - medfører eller må antages at medføre urimelige virkninger som  \r\n\r\n omtalt i monopollovens § 11, stk. 1, har et særligt spørgsmål været, hvorvidt  \r\n\r\n den nævnte overførsel af dækningsbidrag fra selskabet til Jydsk Færgefart  \r\n\r\n medfører eller vil kunne medføre urimelige priser. Til dette spørgsmål har  \r\n\r\n monopolrådet hidtil undladt at tage stilling, dels under hensyn til de indtil  \r\n\r\n januar 1981 uafklarede økonomiske forhold omkring Jydsk Færgefart og dets  \r\n\r\n daværende moderselskab, A/S Det Dansk-Franske Dampskibsselskab under konkurs,  \r\n\r\n dels på baggrund af tidligere bestående usikkerhed med hensyn til, om de af  \r\n\r\n aftalen omfattede ruter måtte antages at have fælles opland ikke blot i  \r\n\r\n Jylland, men også på Sjælland, således at de ville kunne betragtes som en  \r\n\r\n rute. </P>  \r\n\r\n<P>I januar 1981 har selskabets moderselskab, A/S Det Forenede Dampskibs  \r\n\r\n Selskab (DFDS), overtaget aktiemajoriteten i Jydsk Færgefart, og materiale  \r\n\r\n forelagt af selskabet har ligesom en af tilsynet foretaget undersøgelse vist,  \r\n\r\n at ruterne Ebeltoft-Sjællands Odde og Grenå-Hundested har hver sit opland på  \r\n\r\n Sjælland bortset fra et snævert fælles område. På dette grundlag har  \r\n\r\n monopolrådet i sit møde den 7. oktober 1981 fundet, at de to ruter ved  \r\n\r\n vurderingen af takster og indtjeningsforhold skal betragtes hver for sig.  \r\n\r\n Endvidere har rådet fundet, at det ifølge pool-aftalen fra selskabet til  \r\n\r\n Jydsk Færgefart overførte beløb ikke kan anerkendes som en nødvendig  \r\n\r\n omkostning, der kan indregnes i selskabets takster, jfr. monopollovens § 12,  \r\n\r\n stk. 4, samt at selskabets indtjening, når det overførte dækningsbidrag  \r\n\r\n henføres til nettoresultatet, ligger over, hvad rådet i andre tilfælde har  \r\n\r\n tilladt over for registrerede virksomheder. Under hensyn til, at selskabets  \r\n\r\n takster således må anses for at være urimelige, jfr. monopollovens § 11, stk.  \r\n\r\n 1, vedtog rådet, at taksterne burde nedsættes med 6%, medmindre der fra  \r\n\r\n selskabets side måtte fremkomme væsentlige nye oplysninger. </P>  \r\n\r\n<P>Tilsynet har gjort selskabet bekendt med denne afgørelse under en  \r\n\r\n forhandling i henhold til monopollovens § 11, stk. 1, hvorved tilsynet  \r\n\r\n påpegede, at der ikke ved afgørelsen tiltænktes indgreb imod  \r\n\r\n aftalebestemmelserne om deling af dækningsbidrag, men alene, at det overførte  \r\n\r\n dækningsbidrag ikke måtte indregnes i selskabets takster. Endvidere har  \r\n\r\n selskabet fået tilstillet grundlaget for afgørelsen. </P>  \r\n\r\n<P>Herefter har højesteretssagfører Bent Jacobsen for selskabet samt for  \r\n\r\n Jydsk Færgefart og DFDS ved skrivelse af 24. november 1981 med bilag givet en  \r\n\r\n redegørelse for selskabernes synspunkter, herunder, at selskaberne ikke kan  \r\n\r\n gå med til en takstnedsættelse som krævet af tilsynet. Samtidig har  \r\n\r\n højesteretssagføreren meddelt, at et eventuelt af tilsynet udstedt pålæg  \r\n\r\n omgående vil blive indbragt for monopol-ankenævnet, og henstillet, at fristen  \r\n\r\n for efterkommelse af pålægget ansættes således, at ankenævnets kendelse  \r\n\r\n skønsmæssigt kan forventes at foreligge forinden. </P>  \r\n\r\n<P>Sagen er den 6. januar 1982 på ny blevet behandlet af monopolrådet, der  \r\n\r\n fandt, at det af højesteretssagfører Bent Jacobsen forelagte ikke indeholder  \r\n\r\n sådanne væsentlige nye oplysninger, som kan give grundlag for at frafalde  \r\n\r\n eller lempe det i mødet den 7. oktober 1981 vedtagne krav om  \r\n\r\n takstnedsættelse. Derimod har rådet fundet at kunne imødekomme selskabets  \r\n\r\n ønske med hensyn til ikrafttrædelsesdatoen. </P>  \r\n\r\n<P>Under hensyn til det anførte samt til, at man ikke ved forhandling har  \r\n\r\n kunnet opnå selskabets tilslutning til nedsættelsen, skal man herved i medfør  \r\n\r\n af monopollovens § 12, stk. 2, pålægge selskabet senest den 1. april 1982 at  \r\n\r\n nedsætte sine takster med 6%. </P>  \r\n\r\n<P>Ved denne afgørelse har rådet lagt vægt på, </P>  \r\n\r\n<P>at ruterne Ebeltoft-Sjællands Odde og Grenå-Hundested bortset fra et  \r\n\r\n snævert fælles område har hver sit opland på Sjælland, hvorved der er tale om  \r\n\r\n to forskellige ruter, som ved vurderingen af deres takster og  \r\n\r\n indtjeningsforhold skal betragtes hver for sig, </P>  \r\n\r\n<P>at det fra selskabet til Jydsk Færgefart overførte dækningsbidrag ikke er  \r\n\r\n en sådan udgift, hvis afholdelse er påkrævet, for at selskabet kan præstere  \r\n\r\n sine transportydelser, og således ikke er en nødvendig omkostning, jfr.  \r\n\r\n monopollovens § 12, stk. 4, </P>  \r\n\r\n<P>at det overførte dækningsbidrag, der i 1981 svarede til ca. 6% af  \r\n\r\n selskabets befordringsindtægter, derfor ikke efter denne bestemmelse kan  \r\n\r\n indregnes i selskabets takster, </P>  \r\n\r\n<P>at indregningen af det overførte dækningsbidrag i selskabets takster  \r\n\r\n herudover for så vidt angår erhvervskunder i trafik til og fra visse dele af  \r\n\r\n Sjælland indebærer en urimelig ulighed i vilkårene for erhvervsudøvelsen,  \r\n\r\n jfr. monopollovens § 11, stk. 1, idet de pågældende kunder belastes med et  \r\n\r\n dem uvedkommende bidrag til fordel for Jydsk Færgefarts kunder, samt </P>  \r\n\r\n<P>at selskabets forventede nettoresultat inklusive overført dækningsbidrag i  \r\n\r\n 1981 ligger over, hvad tilsynet i andre tilfælde har tilladt over for  \r\n\r\n registrerede virksomheder, hvorfor selskabets takster må anses for at være  \r\n\r\n urimelige, jfr. monopollovens § 11, stk. 1. </P>  \r\n\r\n<P>Det skal på ny fremhæves, at der ikke ved afgørelsen er sket indgreb i  \r\n\r\n pool-aftalens bestemmelser om deling af dækningsbidrag mellem de i aftalen  \r\n\r\n deltagende færgeruter, men alene imod indregningen af det pågældende beløb i  \r\n\r\n selskabets takster. </P>  \r\n\r\n<P>Man forventer at modtage selskabets bekræftelse af, at pålægget er  \r\n\r\n efterkommet, samt de nye taksttabeller i 3 eksemplarer. </P>  \r\n\r\n<P>Højesteretssagfører Bent Jacobsen er samtidig underrettet om  \r\n\r\n foranstående.&#171; </P>  \r\n\r\n<P>Om sagens baggrund er det oplyst, at Jydsk Færgefart A/S (JF) driver ruten  \r\n\r\n Grenå-Hundested (GHL). Hovedaktionæren i JF var Det Dansk-Franske  \r\n\r\n Dampskibsselskab. Dette selskab gik imidlertid konkurs i efteråret 1979, og i  \r\n\r\n slutningen af januar 1981 overtog Det Forenede Dampskibs Selskab (DFDS)  \r\n\r\n aktiemajoriteten i JF. </P>  \r\n\r\n<P>Mols-Linien (ML) blev stiftet i 1966 af DFDS, som råder over godt 2/3 af  \r\n\r\n aktiekapitalen. Selskabet driver ruten Ebeltoft-Sjællands Odde. </P>  \r\n\r\n<P>Som følge af stigningen i oliepriserne siden 1973 er biltrafikken på  \r\n\r\n Kattegatruterne faldet, og kapacitetsudnyttelsen på ruterne er blevet  \r\n\r\n forringet. Til imødegåelse af overkapaciteten indgik ML og JF med virkning  \r\n\r\n fra 1. januar 1979 en aftale om pool-drift af ruterne ML og GHL, der indtil  \r\n\r\n da var blevet betjent af to færger på hver rute. Efter aftalen tog GHL den  \r\n\r\n ene af sine to færger ud af drift, og ruternes dækningsbidrag, således som  \r\n\r\n disse nærmere er defineret i aftalen, deles i et bestemt forhold, hvorved der  \r\n\r\n sker overførsel af beløb fra ML til GHL. </P>  \r\n\r\n<P>De to selskaber var allerede ved aftalens indgåelse anmeldt hver for sig  \r\n\r\n efter krav fra monopoltilsynet i henhold til monopollovens § 6, stk. 2.  \r\n\r\n Pool-aftalen blev af selskaberne anmeldt i medfør af monopollovens § 6, stk.  \r\n\r\n 1. </P>  \r\n\r\n<P>Klagerne har til støtte for deres påstande bl.a. anført, at siden  \r\n\r\n pool-aftalen blev indgået den 1. januar 1979 har monopoltilsynet 3 gange  \r\n\r\n behandlet ML's takster. </P>  \r\n\r\n<P>I de regnskaber, der har været forelagt tilsynet, har overførslen til GHL  \r\n\r\n været medtaget som en udgift, der er taget i betragtning ved fastsættelse af  \r\n\r\n ML's takster. Monopoltilsynet har ved takstfastsættelserne undladt at tage  \r\n\r\n direkte stilling til pool-aftalen, idet tilsynet har forbeholdt sig senere at  \r\n\r\n vende tilbage til spørgsmålet. </P>  \r\n\r\n<P>Efter at ML og GHL i januar 1981 har fået samme hovedaktionær, har  \r\n\r\n monopoltilsynet ment, at der forelå en ny situation, idet tilsynet har givet  \r\n\r\n udtryk for, at det måtte være i DFDS's interesse at standse GHL og  \r\n\r\n koncentrere transporten på ML. </P>  \r\n\r\n<P>DFDS har på intet tidspunkt næret noget ønske om at nedlægge GHL. Både af  \r\n\r\n hensyn til den bedst mulige betjening af publikum og af hensyn til  \r\n\r\n beskæftigelsen på færgerne og i de to færgehavne Grenå og Hundested ønsker  \r\n\r\n DFDS at opretholde begge ruterne. </P>  \r\n\r\n<P>En konsekvens af monopoltilsynets pålæg vil imidlertid uundgåeligt blive  \r\n\r\n nedlægning af GHL. Hvis ML's takster nedsættes med 6%, vil GHL af  \r\n\r\n konkurrencemæssige grunde være nødt til at følge takstnedsættelsen. Dette vil  \r\n\r\n umiddelbart medføre et driftsunderskud på 1,3 mill. kr. i GHL, men da ML som  \r\n\r\n følge af prisnedsættelsen bliver tvunget til at ophæve pool-aftalen, bliver  \r\n\r\n underskuddet for GHL 8,2 mill. kr. Det er klart, at dette i løbet af kort tid  \r\n\r\n vil medføre likvidation eller konkurs for GHL. Det er i pool-aftalen fastsat,  \r\n\r\n at aftalen kan ophæves, såfremt monopoltilsynet ikke kan acceptere de  \r\n\r\n økonomiske virkninger af aftalen. </P>  \r\n\r\n<P>Det er i monopoltilsynets afgørelse anført, at &#187;der er tale om to  \r\n\r\n forskellige ruter, som ved vurderingen af deres takster og indtjeningsforhold  \r\n\r\n skal betragtes hver for sig&#171;. Som følge af denne betragtning har  \r\n\r\n monopoltilsynet ikke kunnet anerkende, at underskud på en færgerute kan  \r\n\r\n fradrages i den anden rutes overskud. Udligningen af dækningsbidrag mellem ML  \r\n\r\n og GHL er at ligestille med det forhold, at underskud og overskud udlignes,  \r\n\r\n og monopoltilsynet har derfor ikke kunnet anerkende, at pool-aftalens  \r\n\r\n økonomiske konsekvenser tages i betragtning ved takstfastsættelsen for ML.  \r\n\r\n</P>  \r\n\r\n<P>Hvis de to Kattegatruter har fælles opland, må situationen bedømmes på  \r\n\r\n samme måde som hvis et selskab drev to ruter. I dette tilfælde ville der ikke  \r\n\r\n være tvivl om, at selskabets samlede resultat ville bestå af overskud og  \r\n\r\n underskud på de enkelte ruter. </P>  \r\n\r\n<P>Det er klart, at de to ruter har fælles opland i Jylland, idet afstanden  \r\n\r\n mellem færgehavnene i Grenå og Ebeltoft er ganske ubetydelig. </P>  \r\n\r\n<P>Mellem færgehavnene på Sjællands Odde og i Hundested er luftlinieafstanden  \r\n\r\n ikke meget større end mellem Ebeltoft og Grenå, men de geografiske forhold er  \r\n\r\n anderledes, idet Isefjorden danner en barriere, selv om der findes en  \r\n\r\n færgeforbindelse mellem Hundested og Rørvig. Hertil kommer, at overfartstiden  \r\n\r\n med ML er 90 minutter, mens GHL bruger 160 minutter. Da der også er flere  \r\n\r\n afgange på ML, betyder det, at ML trækker kunder fra GHL's naturlige opland.  \r\n\r\n</P>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n                   Forskel i      Gennemsnitlig merpris for benyttelse  \r\n\r\n                   kørselsaf-          af GHL i stedet for ML  \r\n\r\n                   stand på  \r\n\r\n                   Sjælland  \r\n\r\n                                  LDV's takster  \r\n\r\n                                   pr. 31/8-81               Ifølge ML  \r\n\r\n ---------------------------------------------------------------------  \r\n\r\n Hillerød          - 90 km         ca. - 5%                  ca. - 8%  \r\n\r\n Frederikssund     - 62 km         ca.   2%                  ca. - 2%  \r\n\r\n København         - 47 km         ca.   8%                  ca.   1%  \r\n\r\n Roskilde          - 29 km         ca.   5%                  ca.   6%  \r\n\r\n Køge              - 26 km         ca.   9%                  ca.   7%  \r\n\r\n Vordingborg       -  9 km         ca.   8%                  ca.  10%  \r\n\r\n Næstved           -  5 km         ca.  12%                  ca.  12%  \r\n\r\n Ringsted             5 km         ca.  11%                  ca.  12%  \r\n\r\n Slagelse             8 km         ca.  14%                  ca.  18%  \r\n\r\n Holbæk              10 km         ca.  14%                  ca.  18%  \r\n\r\n</PRE>  \r\n\r\n<P>--------------------------------------------------------------------- </P>  \r\n\r\n<P>Oversigten, der er udarbejdet af monopoltilsynet, viser merprisen for  \r\n\r\n benyttelse af GHL i stedet for ML. Forskellen i de 2 kolonner skyldes, at  \r\n\r\n Landsforeningen Danske Vognmænds (LDV) takster bygger på vejlængdeinterval på  \r\n\r\n 50 km, mens ML bygger på proportionalitet mellem antal km og kørselstakst.  \r\n\r\n</P>  \r\n\r\n<P>Som det ses af oversigten er København fælles opland for de to færgeruter.  \r\n\r\n En prisforskel på 1% er så ubetydelig, at den ikke har afgørende indflydelse  \r\n\r\n på valg af færge. Bortset fra små områder på Vestsjælland har de to  \r\n\r\n færgeruter fælles opland også på Sjælland. Da færgeruterne i det hele har  \r\n\r\n fælles opland, kan den ene rutes underskud fratrækkes i den anden rutes  \r\n\r\n overskud, og monopoltilsynet kan således ikke bortse fra overførslen fra ML  \r\n\r\n til GHL. </P>  \r\n\r\n<P>Overførslen mellem ML og GHL kan enten betragtes som ML's betaling for en  \r\n\r\n trafikforøgelse eller som et tilskud til GHL. Betragtes overførslen som  \r\n\r\n betaling for trafik kan beløbet fradrages som en udgift, hvorimod et tilskud  \r\n\r\n til GHL ikke kan fradrages. </P>  \r\n\r\n<P>Da pool-aftalen blev indgået 1. januar 1979 halveredes antallet af afgange  \r\n\r\n på GHL. Dette betød en forøgelse af trafikmængden på ML. Oversigten nedenfor  \r\n\r\n viser udviklingen i trafikmængde på ML, beregnet som ML's andel i den totale  \r\n\r\n overførsel mellem Østdanmark og Vestdanmark. </P>  \r\n\r\n<P>For årene 1979, 1980 og 1981 viser oversigten dels med hvor mange stykker  \r\n\r\n dels med hvilke beløb omsætningen er forøget i forhold til 1978, og det er  \r\n\r\n for hvert af årene anført, hvilket udligningsbidrag der er overført til GHL.  \r\n\r\n Omsætningsforøgelsen svarer praktisk set til en forøgelse af  \r\n\r\n nettoindtjeningen, og det vil ses, at udligningsbidraget for hvert år er  \r\n\r\n klart lavere end indtjeningsforøgelsen. Pool-aftalen har således medført en  \r\n\r\n større indtjening for ML end det, der afgives gennem overførslerne. Der  \r\n\r\n foreligger således betaling for overført omsætning, og aftalen har vist sig  \r\n\r\n at være en vellykket disposition. </P>  \r\n\r\n<P>Ifølge monopollovens § 12 skal virksomheder have dækning for nødvendige  \r\n\r\n omkostninger. Det kræves ikke nødvendigvis, at omkostningerne viser sig at  \r\n\r\n være overskudsgivende, alle forretningsmæssigt begrundede omkostninger må  \r\n\r\n dækkes. I det foreliggende tilfælde viste aftalen sig at medføre en  \r\n\r\n merindtjening for ML, og udgiften til pool-aftalen er derfor klart omfattet  \r\n\r\n af monopollovens § 12. </P>  \r\n\r\n<P>Det er af monopoltilsynet anført, at pool-aftalen medfører urimelig  \r\n\r\n ulighed i vilkårene for erhvervsudøvelsen, idet den del af ML's kunder, der  \r\n\r\n bor på Vestsjælland, kommer til at betale et tilskud til GHL. Denne  \r\n\r\n betragtning er ikke rigtig. ML har tjent på pool-aftalen, og aftalen har  \r\n\r\n derfor medført lavere takster for alle kunder. </P>  \r\n\r\n<P>OVERFØRT TOTALT ØST-VEST </P>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n 1978               1978      ML-ANDEL      1979       1980       1981  \r\n\r\n ---------------------------------------------------------------------  \r\n\r\n Passagerer      9.449.558      13,0        13,9       14,4       13,9  \r\n\r\n Auto            2.872.816      14,2        15,0       15,7       15,6  \r\n\r\n Lastbil stk.      851.944      19,5        22,3       22,1       22,7  \r\n\r\n ---------------------------------------------------------------------  \r\n\r\n 1979               1979                STK.      a KR        KR. IALT  \r\n\r\n ---------------------------------------------------------------------  \r\n\r\n Passagerer      8.746.371 + 0,9%   =  78.717     28,78    = 2.265.475  \r\n\r\n Auto            2.619.338 + 0,8%   =  20.955     69,29    = 1.451.972  \r\n\r\n Lastbil stk.      890.639 + 2,8%   =  24.938    349,89    = 8.725.556  \r\n\r\n                                                           ----------  \r\n\r\n                                                            12.443.003  \r\n\r\n                                                           -----------  \r\n\r\n Afviklingsomkostninger              2.296.000  \r\n\r\n Udligningsbidrag                   10.531.000  \r\n\r\n                                    ----------  \r\n\r\n                                    12.827.000  \r\n\r\n                                    ----------  \r\n\r\n 1980               1980                STK.      a KR        KR. IALT  \r\n\r\n ---------------------------------------------------------------------  \r\n\r\n Passagerer      8.280.306 + 1,4%   = 115.924     31,68    = 3.672.472  \r\n\r\n Auto            2.483.169 + 1,5%   =  37.248     73,77    = 2.747.785  \r\n\r\n Lastbil stk.      848.313 + 2,6%   =  22.056    377,08    = 8.316.876  \r\n\r\n                                                           -----------  \r\n\r\n                                                            14.737.133  \r\n\r\n                                                           -----------  \r\n\r\n Udligningsbidrag       7.001.564  \r\n\r\n ---------------------------------------------------------------------  \r\n\r\n 1981               1981                STK.      a KR        KR. IALT  \r\n\r\n ---------------------------------------------------------------------  \r\n\r\n Passagerer      8.717.835 + 0,9%   =  78.460     33,41    = 2.621,348  \r\n\r\n Auto            2.493.672 + 1,4%   =  34.911     81,85    = 2.857.465  \r\n\r\n Lastbil stk.      829.705 + 3,2%   =  26.551    421,99    =11.204.256  \r\n\r\n                                                           -----------  \r\n\r\n                                                            16.683.069  \r\n\r\n                                                           -----------  \r\n\r\n Udligningsbidrag       7.229.696  \r\n\r\n</PRE>  \r\n\r\n<P>--------------------------------------------------------------------- </P>  \r\n\r\n<P>Da monopoltilsynet traf sin afgørelse den 7. januar 1982, forelå  \r\n\r\n selskabets regnskab for 1981 endnu ikke, og tilsynet måtte derfor bygge sin  \r\n\r\n afgørelse på budgettet for 1981. Afgørelsen blev truffet på baggrund af  \r\n\r\n følgende beregning af takstnedsættelsens virkning på ML's indtjening: </P>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n                                                 Ved 6% lavere takster  \r\n\r\n                            Forventet  \r\n\r\n                            regnskab           Tilsynets        Ifølge  \r\n\r\n                              1981               skøn          revisor  \r\n\r\n ---------------------------------------------------------------------  \r\n\r\n                                             Mill. kr.  \r\n\r\n                            ------------------------------------------  \r\n\r\n Befordringsindtægter        155,680            146,339        146,339  \r\n\r\n Resultat I (før  \r\n\r\n henlæggelse til investe-  \r\n\r\n ringsfond, overførsel  \r\n\r\n af dækningsbidrag og skat)   24,728             15,387         15,387  \r\n\r\n Henlæggelse til  \r\n\r\n investeringsfond              6,700              6,700          4,590  \r\n\r\n Resultat II (før overfør-  \r\n\r\n sel af dækningsbidrag og  \r\n\r\n skat)                        18,028              8,687         10,797  \r\n\r\n Overførsel af dækningsbidrag 10,000             10,000          9,100  \r\n\r\n Resultat III (før skat)       8,028             -1,313          1,697  \r\n\r\n Egenkapital ultimo           56,928             47,587         50,422  \r\n\r\n ---------------------------------------------------------------------  \r\n\r\n                                                 Procent  \r\n\r\n                            ------------------------------------------  \r\n\r\n Resultat i forhold til  \r\n\r\n egenkapital                   31,7               18,3            21,3  \r\n\r\n</PRE>  \r\n\r\n<P>--------------------------------------------------------------------- </P>  \r\n\r\n<P>Som det fremgår af oversigten ville takstnedsættelsen - som den er  \r\n\r\n beregnet af selskabets revisor - hvis den havde haft virkning i 1981 have  \r\n\r\n reduceret forrentningen af egenkapitalen fra 31,7% til 21,3%. Herefter traf  \r\n\r\n tilsynet beslutning om en nedsættelse af taksterne med 6%, og tilsynet har  \r\n\r\n således kunnet acceptere en forrentning af egenkapitalen på 21,3%. </P>  \r\n\r\n<P>Regnskabet for 1981 foreligger nu, og på baggrund af det realiserede  \r\n\r\n regnskab har selskabets revisor beregnet, hvordan regnskabet for 1981 ville  \r\n\r\n være med en takstnedsættelse på 6%. </P>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n                                                             Regnskab  \r\n\r\n                                              Realiseret      1981  \r\n\r\n                                               regnskab     med takst-  \r\n\r\n                                                 1981      nedsættelse  \r\n\r\n ---------------------------------------------------------------------  \r\n\r\n Befordringsindtægter                          154.635       145.357  \r\n\r\n                                              ----------   -----------  \r\n\r\n Resultat I (før henlæggelse til investe-  \r\n\r\n ringsfond, samsejlingsbidrag og skat)          20.490        11.212  \r\n\r\n Henlæggelse til investeringsfond             -  6.000     -   3.900  \r\n\r\n Resultat II (før samsejlingsbidrag og skat)    14.490         7.312  \r\n\r\n Samsejlingsbidrag                            -  7.230     -   6.430  \r\n\r\n                                              ----------   -----------  \r\n\r\n Resultat III (før skat)                         7.260           882  \r\n\r\n -------------------------------------------  ----------   -----------  \r\n\r\n Egenkapital ultimo                             56.875        50.497  \r\n\r\n -------------------------------------------  ----------   ---------  \r\n\r\n Resultat II i forhold til egenkapital           25,5%         14,5%  \r\n\r\n ---------------------------------------------------------------------  \r\n\r\n Resultat III i forhold til egenkapital          12,8%          1,8%  \r\n\r\n</PRE>  \r\n\r\n<P>------------------------------------------------------------------- </P>  \r\n\r\n<P>Tallene i kolonnen &#187;regnskab 1981 med takstnedsættelse&#171; skal  \r\n\r\n korrigeres for en mindre fejl, idet nedsættelsen på 6% også er beregnet på  \r\n\r\n forpagtningsafgiften for kioskerne. </P>  \r\n\r\n<P>De korrigerede tal er: </P>  \r\n\r\n<PRE>  \r\n\r\n Resultat II i forhold til egenkapital           14,6%  \r\n\r\n Resultat III i forhold til egenkapital           2,0%  \r\n\r\n</PRE>  \r\n\r\n<P>Som det fremgår af regnskabet blev den budgetterede forrentning af  \r\n\r\n egenkapitalen på 31,7% ikke realiseret, idet forrentningen blev 25,5%. </P>  \r\n\r\n<P>Hvis nedsættelsen havde været gældende i 1981, ville forrentningen af  \r\n\r\n egenkapitalen kun have været på 14,6% altså langt under de 21,3% som  \r\n\r\n monopoltilsynet selv lagde til grund ved afgørelsen. Da det realiserede  \r\n\r\n regnskab er dårligere end budgettet, er der intet grundlag for en  \r\n\r\n takstnedsættelse. </P>  \r\n\r\n<P>Såfremt man finder, at der bør ske en nedsættelse af taksterne, må  \r\n\r\n nedsættelsen være langt mere beskeden end 6%. En nedsættelse af taksterne på  \r\n\r\n 2,3% vil medføre det af monopoltilsynet tilsigtede resultat. </P>  \r\n\r\n<P>Monopoltilsynet har til støtte for sin påstand bl.a. anført, at tilsynet  \r\n\r\n ikke ved afgørelsen har grebet ind i pool-aftalen. Tilsynet har alene  \r\n\r\n fastslået, at det overførte dækningsbidrag ikke kan medtages ved fastsættelse  \r\n\r\n af ML's takster. </P>  \r\n\r\n<P>Det er monopoltilsynets mangeårige praksis, at prisen for et produkt  \r\n\r\n bedømmes alene på grundlag af de for den pågældende produktion nødvendige  \r\n\r\n omkostninger, og for så vidt angår færgetaksterne har dette princip været  \r\n\r\n benyttet ved bedømmelsen af taksterne for Sydfyenske Dampskibsselskabs ruter  \r\n\r\n Spodsbjerg-Tårs og Lohals-Korsør. </P>  \r\n\r\n<P>Dette har ML været bekendt med siden optagelsen af forhandlingerne om  \r\n\r\n poolaftalen mellem ML og GHL. </P>  \r\n\r\n<P>Monopoltilsynet vil ikke bestride, at de to færgeruter har fælles opland i  \r\n\r\n Jylland. Anderledes forholder det sig på Sjælland, hvor de 2 ruter bortset  \r\n\r\n fra et mindre fælles område har hvert sit opland. Dette bekræftes af en  \r\n\r\n undersøgelse som DFDS har foretaget. Heri udtales det bl.a., at GHL har et  \r\n\r\n stærkt befæstet primærområde i Nordsjælland, og de nordlige samt nordøstlige  \r\n\r\n Københavnske kommuner til og med Gentofte. </P>  \r\n\r\n<P>GHL's fællesområde bl.a. til ML er geografisk set meget begrænset på  \r\n\r\n Sjællandssiden. </P>  \r\n\r\n<P>ML appellerer tilsvarende markant til det vestlige og sydlige  \r\n\r\n Storkøbenhavn, og København, samt Sydsjælland og Vestsjælland. </P>  \r\n\r\n<P>Det fremgår af den af monopoltilsynet udarbejdede oversigt, at der uden  \r\n\r\n for ruternes fælles område, hvor prisforskellen er ubetydelig, er en tydelig  \r\n\r\n fortrinsstilling for den enkelte rute i forhold til den anden, og at denne  \r\n\r\n fortrinsstilling bliver desto mere udtalt, jo større afstanden fra den  \r\n\r\n pågældende plads til fællesområdet er. Denne tendens vil altid være til  \r\n\r\n stede, når prisen for transport vokser med afstanden, hvadenten dette sker  \r\n\r\n proportionalt som i ML's eksempel eller trinvis som i LDV's takstsystem. </P>  \r\n\r\n<P>Monopoltilsynet finder, at ML's takster indeholder beløb, der er selve  \r\n\r\n driften af ML uvedkommende. Ifølge monopollovens § 12 skal en virksomhed have  \r\n\r\n dækning for nødvendige omkostninger, men overførslen til GHL er et tilskud  \r\n\r\n til drift af denne rute og ikke en udgift, der er nødvendig for driften af  \r\n\r\n ML. </P>  \r\n\r\n<P>Ved oversigten, over udviklingen i trafikmængde på ML har klagerne søgt at  \r\n\r\n vise, at overførslerne til GHL er betaling for en forøget trafikmængde på ML.  \r\n\r\n Oversigten indeholder imidlertid ikke dokumentation for pool-aftalens  \r\n\r\n virkninger. Det billede, opgørelsen tegner, er tillige uklart af den grund,  \r\n\r\n at der i perioden er foretaget takstforhøjelser, som selvsagt øver  \r\n\r\n indflydelse på omsætningen. </P>  \r\n\r\n<P>Til belysning af spørgsmålet om, hvorvidt og i hvilket omfang der med  \r\n\r\n poolaftalen er tilført ML trafik, har monopoltilsynet på basis af officiel  \r\n\r\n statistik udarbejdet følgende tabel: </P>  \r\n\r\n<P>Udviklingen 1978-80 i benyttelsen af diverse færgeruter </P>  \r\n\r\n<P>A. Udviklingen 1978-80 i antallet af overførsler på diverse færgeruter  \r\n\r\n</P>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n            Store  Kalundborg- Kalundborg- Hundested- Sj.Odde-       I  \r\n\r\n            Bælt   Juelsminde    Århus      Grenå     Ebeltoft     alt  \r\n\r\n ---------------------------------------------------------------------  \r\n\r\n            1.000     1.000      1.000      1.000    1.000       1.000  \r\n\r\n            stk.      stk.       stk.       stk.     stk.        stk.  \r\n\r\n Passagerer  \r\n\r\n    1978    9.136       316      1.115        613    1.231      12.411  \r\n\r\n    1979    8.897       342      1.172        500    1.212      12.163  \r\n\r\n    1980    8.880       319      1.220        533    1.193      12.145  \r\n\r\n Personbiler  \r\n\r\n    1978  1.785,2     116,4      193,3      244,3    406,8     2.746,0  \r\n\r\n    1979  1.633,5     124,3      207,0      156,3    392,3     2.513,4  \r\n\r\n    1980  1.502,0     116,5      204,7      150,7    389,5     2.363,4  \r\n\r\n Lastbiler  \r\n\r\n    1978    359,5      24,6       65,3       45,3    103,0       597,7  \r\n\r\n    1979    381,7      28,0       65,1       25,9     96,4       597,1  \r\n\r\n    1980    357,0      23,4       62,4       23,3     90,2       556,3  \r\n\r\n</PRE>  \r\n\r\n<P>--------------------------------------------------------------------- </P>  \r\n\r\n<P>B. Indeks for udviklingen 1978-80 i antallet af overførsler på diverse  \r\n\r\n færgeruter </P>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n              Store  Kalundborg- Kalundborg- Hundested-  Sj. Odde-   I  \r\n\r\n                 Bælt  Juelsminde    Århus       Grenå     Ebeltoft  alt  \r\n\r\n ---------------------------------------------------------------------  \r\n\r\n               %        %           %           %          %       %  \r\n\r\n Passagerer  \r\n\r\n    1978     100      100         100         100        100     100  \r\n\r\n    1979      97,4    108,2       105,1        81,6       98,5    98,0  \r\n\r\n    1980      97,2    100,9       109,4        86,9       96,9    97,9  \r\n\r\n Personbiler  \r\n\r\n    1978     100      100         100         100        100     100  \r\n\r\n    1979      91,5    106,8       107,1        64,0       96,4    91,5  \r\n\r\n    1980      84,1    100,1       105,9        61,7       95,7    86,1  \r\n\r\n Lastbiler  \r\n\r\n    1978     100      100         100         100        100     100  \r\n\r\n    1979     106,2    113,8        99,7        57,2       93,6    99,9  \r\n\r\n    1980      99,3     95,1        95,6        51,4       87,6    93,1  \r\n\r\n</PRE>  \r\n\r\n<P>--------------------------------------------------------------------- </P>  \r\n\r\n<P>Af tabellens afdeling A, der indeholder absolutte tal, fremgår, at der fra  \r\n\r\n 1978 til 1980 skete et betydeligt fald i antallet af overførsler på de  \r\n\r\n omhandlede ruter. </P>  \r\n\r\n<P>Udviklingen kommer klart til udtryk i tabellens afdeling B, der i form af  \r\n\r\n indeks gengiver de i afdeling A indeholdte tal. Det vil ses, at tilbagegangen  \r\n\r\n i antallet af overførte lastbiler har været større for ML end for samtlige  \r\n\r\n ruter under et. For lastbilerne, der vejer tungt til i omsætningsmæssig  \r\n\r\n henseende, har tilbagegangen fra 1978 til 1980 således været 12,4% for ML mod  \r\n\r\n 6,9% for samtlige ruter under et. </P>  \r\n\r\n<P>ML har endvidere ikke været i stand til at opsuge faldet af personbiler på  \r\n\r\n GHL. De to ruter havde i 1978 tilsammen 23,7% af overførslerne, i 1979 21,8%  \r\n\r\n og i 1980 22,9%. </P>  \r\n\r\n<P>Da ML ikke har overtaget trafik fra GHL, er overførslerne til GHL ikke  \r\n\r\n betaling for en øget trafikmængde. Overførslerne til GHL er uden sammenhæng  \r\n\r\n med ML's indtjening og er derfor ikke en nødvendig udgift som virksomheden  \r\n\r\n skal have dækket, jfr. monopollovens § 12, stk. 4. </P>  \r\n\r\n<P>Virkningen af, at overførelsen af dækningsbidrag indkalkuleres i ML's  \r\n\r\n takster, er den, at ML's kunder belastes med en særlig afgift, som de ikke  \r\n\r\n kan undgå ved at skifte rute, medens GHL's kunder får et tilskud som bidrag  \r\n\r\n til dækning af omkostningerne ved den for dem udførte transport. I det  \r\n\r\n omfang, det drejer sig om erhvervskunder, kan det siges, at der foreligger en  \r\n\r\n urimelig ulighed i vilkårene for erhvervsudøvelsen, jfr. monopollovens § 11,  \r\n\r\n stk. 1, når de kunder, der benytter ML i forbindelse med transporter fra og  \r\n\r\n til en vis del af Sjælland, må betale en afgift uden at have reel mulighed  \r\n\r\n for at udnytte det tilskud, som er afgiftens modstykke. </P>  \r\n\r\n<P>Indregningen af det overførte dækningsbidrag i ML's takster medfører  \r\n\r\n således urimelige priser, jfr. monopollovens § 11, stk. 1, hvorfor det  \r\n\r\n overførte dækningsbidrag ved vurderingen af ML's takster skal udskilles af  \r\n\r\n omkostningerne. Som det fremgår af oversigten over regnskab 1981, havde  \r\n\r\n monopoltilsynet skønnet, at en nedsættelse af taksterne med 6% ville have  \r\n\r\n givet selskabet en forrentning af egenkapitalen på ca. 18% i 1981. </P>  \r\n\r\n<P>Ved direktoratets skøn over virkningen af en takstnedsættelse på 6% var  \r\n\r\n regnet med den forenklede forudsætning, at resultat II og egenkapitalen ville  \r\n\r\n blive reduceret med samme beløb som befordringsindtægterne. Der toges således  \r\n\r\n ikke hensyn til, at nedsættelsen vil øve indflydelse på henlæggelsen til  \r\n\r\n investeringsfond og overførselen af dækningsbidrag. </P>  \r\n\r\n<P>ML's revisorer har ved en korrektion af tallene beregnet, at ML's  \r\n\r\n forrentning af egenkapitalen efter en takstnedsættelse på 6% ville have været  \r\n\r\n 21,3% i 1981. </P>  \r\n\r\n<P>Ifølge regnskabet for 1981 har ML opnået en forrentning af egenkapitalen  \r\n\r\n på 25,5%, hvilket ligger over, hvad monopoltilsynet normalt tillader for  \r\n\r\n registrerede virksomheder. Tilsynet har derfor haft grundlag for at kræve  \r\n\r\n taksterne på ML nedsat. </P>  \r\n\r\n<P>Til det således foreliggende skal nævnet udtale: </P>  \r\n\r\n<P>Der er mellem parterne enighed om, at de to færgeruter ML og GHL har  \r\n\r\n fælles opland i Jylland. De i sagen fremlagte beregninger viser, at for  \r\n\r\n brugere i Københavnsområdet er prisforskellen mellem de to ruter så  \r\n\r\n ubetydelig, at København må betragtes som fælles opland for ruterne. Da  \r\n\r\n København trods sin begrænsede geografiske udstrækning er langt det  \r\n\r\n betydeligste delområde på Sjælland, må ruternes opland på Sjælland i  \r\n\r\n væsentlig grad betragtes som fælles. </P>  \r\n\r\n<P>Da ruterne således i det store og hele har fælles opland, kan man ved  \r\n\r\n fastsættelse af taksterne for ML ikke se bort fra den overførsel af  \r\n\r\n dækningsbidrag som GHL i henhold til pool-aftalen er berettiget til og hvis  \r\n\r\n formål ubestridt har været en påkrævet begrænsning af den samlede kapacitet  \r\n\r\n på ruterne og en rationalisering af driften. </P>  \r\n\r\n<P>ML's regnskab for 1981 viser, at forrentningen af egenkapitalen før  \r\n\r\n overførsel til GHL var 25,5%. Efter overførsel af dækningsbidraget er  \r\n\r\n forrentningen af egenkapitalen 12,8%. Da en fællesopgørelse af rentabiliteten  \r\n\r\n for de to ruter efter det anførte må lægges til grund for bedømmelsen af,  \r\n\r\n hvorvidt der bør foretages et indgreb efter monopollovens § 12, stk. 2, jfr.  \r\n\r\n stk. 4, finder nævnet herefter ikke grundlag for indgreb. </P>  \r\n\r\n<P>Som følge af det anførte vil klagernes principale påstand være at tage til  \r\n\r\n følge. </P>  \r\n\r\n<P>Herefter bestemmes: </P>  \r\n\r\n<P>Monopoltilsynets afgørelse af 7. januar 1982 ophæves. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Afgørelsen vedrører §§ 11, stk. 2, 12, stk. 2, og 12, stk. 4, i monopolloven, der blev ophævet 1/1-1990.",
        "(* 1) Monopoltilsynets Meddelelser 1982, s. 192-202."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19825118325"
        },
        {
            "displayName": "Entydig dokumentidentifikation",
            "displayValue": "CA005769"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51183"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "12/03/1982"
        },
        {
            "displayName": "Administrerende myndighed",
            "displayValue": "Monopolankenævnet"
        },
        {
            "displayName": "Ressortministeriets journalnummer",
            "displayValue": "1:189-2-79"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}