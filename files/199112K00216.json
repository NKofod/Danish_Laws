{
    "id": 111016,
    "title": "1991 LSF 216   FORSLAG TIL LOV OM AFHOLDELSE AF VEJLEDENDE FOLKEAFSTEMNING OM DANMARKS   UDLÆNDINGEPOLITIK ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 216",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 216 </P>  \r\n\r\n<P></P>  \r\n\r\n<P>Forslag til Lov om afholdelse af vejledende folkeafstemning om Danmarks  \r\n\r\n udlændingepolitik </P>  \r\n\r\n<P></P>  \r\n\r\n<P>Fremsat af Pia Kjærsgaard (FP) Kim Behnke (FP) Tom Behnke (FP) Aage  \r\n\r\n Brusgaard (FP) Annette Just (FP) </P>  \r\n\r\n<P></P>  \r\n\r\n<P>den 31. januar 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Der afholdes en vejledende folkeafstemning tirsdag den 2.  \r\n\r\n juni </P>  \r\n\r\n<P>1992 om Danmarks udlændingepolitik. </P>  \r\n\r\n<P> <I>Stk. 2.</I> Ved folkeafstemningen stemmes der &#187;ja&#171; eller  \r\n\r\n &#187;nej&#171; til følgende spørgsmål: </P>  \r\n\r\n<P>1) Bør udenlandske statsborgeres valgret og valgbarhed til kommunale valg  \r\n\r\n afskaffes? </P>  \r\n\r\n<P>2) Bør udlændinges retskrav om familiesammenføring her i landet ophæves?  \r\n\r\n</P>  \r\n\r\n<P>3) Bør Danmarks forpligtelser til at modtage spontanflygtninge begrænses  \r\n\r\n mest muligt? </P>  \r\n\r\n<P>4) Bør udenlandske statsborgere, der er straffet her i landet, kunne opnå  \r\n\r\n dansk statsborgerskab? </P>  \r\n\r\n<P>5) Bør udenlandske statsborgere, der har afsonet fængselsstraf i Danmark,  \r\n\r\n udvises efter strafafsoningen? </P>  \r\n\r\n<P> <B>§ 2.</B> Berettiget til at deltage i afstemningen er enhver, der på  \r\n\r\n afstemningsdagen opfylder betingelserne for valgret til Folketinget, og som  \r\n\r\n er optaget på de valglister, der er omtalt i stk. 2. </P>  \r\n\r\n<P> <I>Stk. 2.</I> Det påhviler kommunalbestyrelsen at udarbejde en valgliste  \r\n\r\n over kommunens vælgere og at udsende valgkort efter reglerne i kapitel 4 i  \r\n\r\n lov om valg til Folketinget. </P>  \r\n\r\n<P> <I>Stk. 3.</I> Bekendtgørelse om afstemningen sker i overensstemmelse med  \r\n\r\n reglerne i § 21 i lov om valg til Folketinget. </P>  \r\n\r\n<P> <B>§ 3.</B> Bestemmelserne i §§ 97-103 og §§ 105-107 i lov om valg til  \r\n\r\n Folketinget finder tilsvarende anvendelse ved folkeafstemningen. </P>  \r\n\r\n<P> <B>§ 4.</B> Lovforslaget kan stadfæstes straks efter vedtagelsen. </P>  \r\n\r\n<P> <B>§ 5.</B> Loven træder i kraft ved bekendtgørelsen i Lovtidende. </P>  \r\n\r\n<P> <I>Stk. 2.</I> Loven gælder ikke for Grønland og Færøerne. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>Lovforslaget har til formål at sikre, at den danske befolkning aktivt  \r\n\r\n inddrages i beslutninger om udformningen af den fremtidige udlændingepolitik.  \r\n\r\n</P>  \r\n\r\n<P>Dette opnås ved afholdelse af vejledende folkeafstemning, der afholdes  \r\n\r\n samtidig med den af regeringen og Socialdemokratiet planlagte afholdelse af  \r\n\r\n folkeafstemning om EF-unionen tirsdag den 2. juni 1992. </P>  \r\n\r\n<P>De i lovforslagets § 2, stk. 2, anførte 5 afstemningstemaer dækker et  \r\n\r\n bredt spekter af de problemer, Danmark er blevet påført som følge af  \r\n\r\n lovgivningen på udlændingeområdet. </P>  \r\n\r\n<P>En folkeafstemning om netop disse helt centrale emner vil i høj grad kunne  \r\n\r\n engagere befolkningen og bidrage til positiv folkelig debat og stillingtagen,  \r\n\r\n der kan medvirke til at give regering og Folketing et sikrere  \r\n\r\n beslutningsgrundlag for det fremtidige lovforberedende arbejde. </P>  \r\n\r\n<P>Afstemningstemaerne er valgt således, at de dækker væsentlige spørgsmål  \r\n\r\n inden for forfatningsretten (spørgsmål 1), menneskerettigheder (spørgsmål 2),  \r\n\r\n folkeretten (spørgsmål 3), indfødsretslovgivning (spørgsmål 4) og regler om  \r\n\r\n straffølger og kriminalpolitik (spørgsmål 5). Der opnås således en tematisk  \r\n\r\n alsidighed, der sikrer en saglig og relevant debat om disse yderst væsentlige  \r\n\r\n emner. </P>  \r\n\r\n<P>Forslagsstillerne erkender, at også afstemning om andre temaer kunne  \r\n\r\n overvejes, og forslagsstillerne vil under udvalgsarbejdet gerne forhandle med  \r\n\r\n Folketingets øvrige partier om eventuel ændring i eller udbygning af de  \r\n\r\n afstemningsemner, der forelægges for vælgerne. </P>  \r\n\r\n<P>Forslagsstillerne vil ikke i bemærkningerne til nærværende lovforslag  \r\n\r\n argumentere for Fremskridtspartiets synspunkter på udlændingepolitikken og de  \r\n\r\n stærke behov, der efter partiets mening er for omfattende ændringer i  \r\n\r\n lovgivningen. </P>  \r\n\r\n<P>Forslagsstillernes saglige synspunkter og argumentation er kendt, og  \r\n\r\n Fremskridtspartiet vil naturligvis ved enhver lejlighed, hvor dette er  \r\n\r\n relevant, redegøre for og begrunde sine synspunkter, herunder gennem  \r\n\r\n fremsættelse af lovforslag og forslag til folketingsbeslutninger, der fremmer  \r\n\r\n partiets politik. </P>  \r\n\r\n<P>Nærværende lovforslag har imidlertid ikke til formål at promovere  \r\n\r\n Fremskridtspartiets udlændingepolitik, men alene at sikre, at befolkningen  \r\n\r\n får adgang til at ytre sig i en reel debat, hvor modstående synspunkter  \r\n\r\n redeligt lægges frem og afprøves med henblik på en efterfølgende vejledende  \r\n\r\n folkeafstemning. </P>  \r\n\r\n<P>Vedtagelsen af nærværende lovforslag vil være et væsentligt tiltag i  \r\n\r\n demokratisk retning på lovgivningsområder, der alt for længe har været  \r\n\r\n domineret af befolkningens manglende indflydelse på lovgivningen. </P>  \r\n\r\n<P>Lovforslaget må i øvrigt ses i lyset af den offentlige debat om øget brug  \r\n\r\n af folkeafstemninger, der igennem en række måneder har været ført, ikke  \r\n\r\n mindst i forbindelse med Folketingets 1. behandling af Fremskridtspartiets  \r\n\r\n beslutningsforslag (B 7), forslag til folketingsbeslutning om direkte  \r\n\r\n demokrati (vejledende folkeafstemninger ved vælgerinitiativ), fremsat den 22.  \r\n\r\n oktober 1991 og førstebehandlet den 27. november 1991, se Folketingstidende  \r\n\r\n 1991-92, sp. 685, 2916 og tillæg A sp. 1071. En række partier og politikere  \r\n\r\n har her ytret sig positivt over for det stærke folkelige krav om øget brug af  \r\n\r\n folkeafstemninger, og det nu fremsatte lovforslag om afholdelse af en  \r\n\r\n folkeafstemning den 2. juni 1992 om udlændingepolitikken opfylder i høj grad  \r\n\r\n ønskerne om en tiltrængt fornyelse af den politiske beslutningsproces. Hertil  \r\n\r\n kommer, at afstemningstemaerne må anses for særdeles velegnede til at blive  \r\n\r\n underkastet vælgerdebat og vælgerafgørelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "31/01/1992"
        },
        {
            "displayName": "Accession",
            "displayValue": "199112K00216"
        },
        {
            "displayName": "Entydig dokumentidentifikation",
            "displayValue": "CL002554"
        },
        {
            "displayName": "Dato for førstegangsindlæggelse",
            "displayValue": "31/01/1992"
        },
        {
            "displayName": "Dato for indlæggelse",
            "displayValue": "31/01/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "216"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}