{
    "id": 111540,
    "title": "1992 LSF 323   FORSLAG TIL LOV OM ÆNDRING AF LOV OM STATSTILSKUD TIL FORBEDRINGSARBEJDER   M.V. I HELÅRSBOLIGER OG FRITIDSBOLIGER (UDVIDEDE TILSKUDSMULIGHEDER) ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 323",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 323 </P>  \r\n\r\n<P></P>  \r\n\r\n<P>Forslag til Lov om ændring af lov om statstilskud til forbedringsarbejder  \r\n\r\n m.v. i helårsboliger og fritidsboliger (Udvidede tilskudsmuligheder) </P>  \r\n\r\n<P></P>  \r\n\r\n<P>Fremsat af boligministeren (Kofod-Svendsen) </P>  \r\n\r\n<P></P>  \r\n\r\n<P>den 19. maj 1993 </P>  \r\n\r\n<P></P>  \r\n\r\n<P>Vedtaget ved tredjebehandling den 23. juni 1993 </P>  \r\n\r\n<P></P>  \r\n\r\n<P><a href=\"document.aspx?accn=A19930044430\"> Lov nr. 444 af 30/06/1993</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om statstilskud til forbedringsarbejder m.v. i helårsboliger og  \r\n\r\n fritidsboliger, jf. lovbekendtgørelse nr. 52 af 4. februar 1993, som ændret  \r\n\r\n ved lov nr. 182 af 14. april 1993, foretages følgende ændringer: </P>  \r\n\r\n<P> <B>1.</B> I <I>§ 1</I> ændres &#187;et samlet beløb på 2,85 mia.  \r\n\r\n kr.&#171; til: &#187;3,35 mia. kr.&#171; </P>  \r\n\r\n<P> <B>2</B> . I <I>§ 1</I> indsættes som <I>stk. 2:</I>  </P>  \r\n\r\n<P>&#187; <I>Stk. 2.</I> Boligministeren bemyndiges til at fastsætte  \r\n\r\n bestemmelser om, i hvilket omfang tilskud uanset stk. 1 kan ydes til  \r\n\r\n institutioner, foreninger, stiftelser m.v., som indeholder etablerede  \r\n\r\n permanente overnatningsmuligheder, og som er godkendt i medfør af  \r\n\r\n ligningslovens § 8 A, samt til fredede og bevaringsværdige bygninger.  \r\n\r\n Fastsættelse af bestemmelser om fredede og bevaringsværdige bygninger, jf. 1.  \r\n\r\n pkt., skal ske efter samråd med miljøministeren.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. Dog træder  \r\n\r\n § 1, stk. 2, 1. pkt., som affattet ved denne lovs § 1, nr. 2, i kraft den 1.  \r\n\r\n juli 1993 og § 1, stk. 2, 2. pkt., som affattet ved denne lovs § 1, nr. 2, i  \r\n\r\n kraft den 1. september 1993. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om statstilskud til forbedringsarbejder m.v. i helårsboliger og  \r\n\r\n fritidsboliger, jf. lovbekendtgørelse nr. 52 af 4. februar 1993 som ændret  \r\n\r\n ved lov nr. 182 af 14. april 1993 foretages følgende ændringer: </P>  \r\n\r\n<P> <B>1.</B> I <I>§ 1</I> ændres &#187;et samlet beløb på 2,85 mia.  \r\n\r\n kr.&#171; til: &#187;3,35 mia. kr.&#171;. </P>  \r\n\r\n<P> <B>2</B> . I <I>§ 1</I> indsættes som stk. 2: </P>  \r\n\r\n<P> <I>Stk. 2 .</I> Boligministeren bemyndiges til at fastsætte bestemmelser  \r\n\r\n om, i hvilket omfang tilskud uanset stk. 1, kan ydes til institutioner,  \r\n\r\n foreninger, stiftelser m.v. som indeholder etablerede permanente  \r\n\r\n overnatningsmuligheder og som er godkendt i medfør af ligningslovens § 8 A,  \r\n\r\n samt til fredede og bevaringsværdige bygninger. Fastsættelse af bestemmelser  \r\n\r\n om fredede og bevaringsværdige bygninger, jf. 1. pkt., skal ske efter samråd  \r\n\r\n med miljøministeren. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i lovtidende, dog træder  \r\n\r\n § 1, stk. 2, 1. pkt., som affattet ved denne lovs § 1, nr. 2 i kraft den 1.  \r\n\r\n juli 1993 og § 1, stk. 2, 2. pkt, som affattet ved denne lovs § 1, nr. 2 i  \r\n\r\n kraft den 1. september 1993. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Lovforslaget fremsættes som led i regeringens samlede udspil om  \r\n\r\n strukturreformer og beskæftigelsesfremmende initiativer. </P>  \r\n\r\n<P>Lov om statstilskud til forbedringsarbejder m.v. i helårsboliger og  \r\n\r\n fritidsboliger trådte i kraft den 1. juli 1991 med en løbetid på 2 år. Pr. 1.  \r\n\r\n januar og pr. 14. april 1993 blev loven ændret, idet tilskudsordningen herved  \r\n\r\n er blevet permanent ligesom tilskudsmulighederne er blevet udvidede. </P>  \r\n\r\n<P>Tilskudsrammen for 1993 er fastsat til 1.500 mill kr. Trækket på rammen  \r\n\r\n viser en kraftigt stigende tendens. Medens det i starten af året  \r\n\r\n &#187;kun&#171; udgjorde ca. 50 mill. kr. om ugen, ligger trækket i april/maj  \r\n\r\n måneder på ca. 100 mill. kr. om ugen med tendens til yderligere stigning.  \r\n\r\n</P>  \r\n\r\n<P>Fortsætter trækket i dette omfang, må det forudses, at rammen er opbrugt  \r\n\r\n medio juni måned. Da ordningen ved ændring fra engangstilskud på 7.000 kr.  \r\n\r\n til årlige 10.000 kr.'s tilskud blev udbygget med en bestemmelse om, at  \r\n\r\n arbejder kun er tilskudsberettigede, såfremt der meddeles tilsagn inden  \r\n\r\n igangsætning af de fysiske arbejder, vil det betyde, at yderligere arbejder  \r\n\r\n ikke kan forventes igangsat. </P>  \r\n\r\n<P>Da en sådan opbremsning vil have væsentlig negativ beskæftigelsesmæssig  \r\n\r\n effekt, foreslås det, at hæve tilskudsrammen med 500 mill. kr. i 1993 dels  \r\n\r\n ved at fremrykke midler fra 1994 og dels ved en egentlig forøgelse af rammen.  \r\n\r\n</P>  \r\n\r\n<P>I regeringsgrundlaget blev det aftalt at afsætte ialt 1.800 mill. kr. i  \r\n\r\n 1994 til statstilskudsloven. Af disse 1.800 mill. kr. fremrykkes 300 mill.  \r\n\r\n kr. til 1993. Hertil kommer en egentlig forøgelse på 200 mill. kr. </P>  \r\n\r\n<P>Forslaget indebærer endvidere udvidede tilskudsmuligheder i form af en  \r\n\r\n bemyndigelse til boligministeren til at fastsætte bestemmelser om, i hvilket  \r\n\r\n omfang der skal kunne ydes tilskud til institutioner, foreninger, stiftelser  \r\n\r\n m.v. som indeholder allerede etablerede overnatningsmuligheder og som er  \r\n\r\n godkendt i medfør af ligningslovens § 8 A. </P>  \r\n\r\n<P>Herudover indeholder forslaget bemyndigelse til boligministeren efter  \r\n\r\n samråd med miljøministeren til at fastsætte yderligere bestemmelser om i  \r\n\r\n hvilket omfang, der skal kunne ydes tilskud til fredede og bevaringsværdige  \r\n\r\n bygninger. </P>  \r\n\r\n<P>Det er således hensigten, at der i medfør af bemyndigelsen skal fastsættes  \r\n\r\n bestemmelser om, at tilskud til visse i medfør af ligningslovens § 8 A  \r\n\r\n godkendte institutioner skal fastsættes til max. 10.000 kr. pr.  \r\n\r\n overnatningsenhed. Tilskuddet til fredede og bevaringsværdige bygninger, med  \r\n\r\n undtagelse af offentligt ejede fredede og bevaringsværdige bygninger, som  \r\n\r\n ikke anvendes til beboelse, skal fastsættes til max. 50.000 kr. pr. bolig  \r\n\r\n beliggende i disse bygninger, eller for så vidt angår de fredede og  \r\n\r\n bevaringsværdige bygninger, som anvendes til andre formål end beboelse til  \r\n\r\n max. 50.000 kr. pr. 200 m2 bruttoetageareal pr. år, dog max. 250.000 kr. pr.  \r\n\r\n bygning pr. år. </P>  \r\n\r\n<P>Endvidere er det hensigten i bekendtgørelsen at udvide den i medfør af  \r\n\r\n loven fastsatte positivliste til at omfatte udendørsarbejder på bolignære  \r\n\r\n friarealer. </P>  \r\n\r\n<P>Det er således hensigten, at der lægges vægt på egentlige anlægsarbejder i  \r\n\r\n form af belægninger, dvs. udførelse og renovering af udendørs overflader -  \r\n\r\n såsom indgangspartier, indkørsler, adgangsveje, trapper og terrasser,  \r\n\r\n herunder handicapforanstaltninger samt belægninger i gårdmiljøer. </P>  \r\n\r\n<P>Belægningsarbejderne vil typisk bestå i opbygning/udskiftning af  \r\n\r\n underbund, herunder nødvendig rydning, udførelse af belægning samt nødvendig  \r\n\r\n kantbegrænsning. </P>  \r\n\r\n<P>Det vil klart komme til at fremgå af positivlisten, at kun ovennævnte  \r\n\r\n anlægsarbejder er tilskudsberettigede. </P>  \r\n\r\n<P> <I>Økonomiske og administrative konsekvenser</I>  </P>  \r\n\r\n<P>Lovforslaget indebærer, at tilskudsrammen for 1993 forhøjes med ialt 500  \r\n\r\n mill. kr. </P>  \r\n\r\n<P>Merudgiften ved denne forøgelse forventes at udgøre 400 mill. kr. i 1993  \r\n\r\n og 100 mill. kr. i 1994. </P>  \r\n\r\n<P>Med en vis usikkerhed skønnes de øgede investeringer at give en samlet  \r\n\r\n merbeskæftigelse på knap 3.000 personer i løbet af 1993/94. På grund af  \r\n\r\n tidsmæssige forskydninger skønnes nettoeffekten at blive en merbeskæftigelse  \r\n\r\n på ca. 2.000 personer i 1993 og ca. 1.000 personer i 1994. </P>  \r\n\r\n<P>Af tilskudsrammen for 1993 afholdes engangsudgifter på indtil 2,5 mill.  \r\n\r\n kr. til ændring af det administrative edb-system, trykning af nye skemaer,  \r\n\r\n udgifter til information herunder annoncering, pjecer mv. Hertil kommer  \r\n\r\n afholdelse af kommunernes udgifter til registrering af bevaringsværdige  \r\n\r\n bygninger, som ikke allerede er registreret gennem Miljøministeriets  \r\n\r\n kommuneatlas. Kommunernes udgifter maksimeres til en fast takst pr. bygning,  \r\n\r\n som den enkelte kommune finder bevaringsværdig. Takstens størrelse fastsættes  \r\n\r\n efter forhandling med Kommunernes Landsforening. </P>  \r\n\r\n<P>Med de udvidede tilskudsmuligheder til fredede og bevaringsværdige  \r\n\r\n bygninger, forventes gennemførelsen af lovforslaget at medføre et merarbejde  \r\n\r\n i Miljøministeriet i størrelsesordenen 1/2 årsværk vedrørende de fredede  \r\n\r\n bygninger, som afholdes ved omprioriteringer indenfor Miljøministeriets  \r\n\r\n rammer. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Det foreslås, at tilskudsrammen forøges med 500 mill. kr. fra ialt 2,85  \r\n\r\n mia. kr. til ialt 3,35 mia. kr. frem til udgangen af finansåret 1993. </P>  \r\n\r\n<P>Til nr. 2 </P>  \r\n\r\n<P>Det foreslås, at boligministeren bemyndiges til at fastsætte bestemmelser  \r\n\r\n om, at tilskud kan ydes til at omfatte etablerede permanente  \r\n\r\n overnatningsenheder indeholdt i bygninger ejet af foreninger, fonde,  \r\n\r\n stiftelser, institutioner m.v., der er godkendt i henhold til ligningslovens  \r\n\r\n § 8 A. </P>  \r\n\r\n<P>Listen over fonde, foreninger, stiftelser, institutioner m.v. og religiøse  \r\n\r\n samfund, der er godkendt i henhold til ligningslovens § 8 A er optaget i  \r\n\r\n Told- og Skattestyrelsens cirkulære af 11. juni 1992. Listen omfatter ca.  \r\n\r\n 1600 navngivne fonde, foreninger m.v. Listen revideres hvert år. </P>  \r\n\r\n<P>Det er hensigten i bekendtgørelsen at fastsætte det årlige tilskud til at  \r\n\r\n være max. 10.000 kr. pr. overnatningsenhed. </P>  \r\n\r\n<P>Efter de gældende regler i statstilskudsloven er boliger ejet af fonde,  \r\n\r\n foreninger, stiftelser, institutioner m.v. godkendt i medfør af § 8 A  \r\n\r\n allerede tilskudsberettigede. </P>  \r\n\r\n<P>Vedrørende afgrænsningen af hvilke af de i medfør af § 8 A godkendte  \r\n\r\n institutioner m.v. med overnatningsmuligheder, der skal kunne opnå tilskud  \r\n\r\n efter loven, er det hensigten at afgrænse udvidelsen til bygninger med  \r\n\r\n overnatningsenheder, der alene anvendes til et socialt, kulturelt eller  \r\n\r\n kirkeligt formål, der kan karakteriseres som almenvelgørende eller på anden  \r\n\r\n måde almennyttigt, som f.eks. spejderhytter, højskoler, herberger,  \r\n\r\n forsamlingshuse m.v. </P>  \r\n\r\n<P>Det er en betingelse, at de enkelte bygninger for at kunne opnå tilskud i  \r\n\r\n hvert enkelt tilfælde er godkendt i henhold til § 8 A i ligningsloven. </P>  \r\n\r\n<P>Det bemærkes, at de omhandlede overnatningsenheder ikke er underlagt  \r\n\r\n offentlig edb-registrering, og at tilskudstildelingen dermed ikke kan  \r\n\r\n kontrolleres uden en egentlig besigtigelse foranlediget af  \r\n\r\n kommunalbestyrelsen. </P>  \r\n\r\n<P>Det er på denne baggrund hensigten, at kommunalbestyrelsen i  \r\n\r\n bekendtgørelsen til loven pålægges at foretage kontrol vedrørende antallet af  \r\n\r\n tilskudsberettigede etablerede permanente overnatningsmuligheder, jfr.  \r\n\r\n ovenfor. </P>  \r\n\r\n<P> <I>Fredede bygninger</I>  </P>  \r\n\r\n<P>Det foreslås endvidere at give boligministeren bemyndigelse til efter  \r\n\r\n samråd med miljøministeren at fastsætte bestemmelser om udvidelse af  \r\n\r\n tilskudsordningen vedrørende bygninger, som er fredet i henhold til  \r\n\r\n bygningsfredningsloven, jf. Miljøministeriets lovbekendtgørelse nr. 81 af 10.  \r\n\r\n februar 1986, med undtagelse af offentligt ejede fredede bygninger, som ikke  \r\n\r\n anvendes til beboelse. </P>  \r\n\r\n<P>Det er hensigten i bekendtgørelsen til loven at fastsætte bestemmelser om  \r\n\r\n følgende forhold vedrørende fredede bygninger: </P>  \r\n\r\n<P>Tilskud skal kunne ydes til alle fredede bygninger med undtagelse af  \r\n\r\n offentligt ejede fredede bygninger, som ikke anvendes til beboelse. </P>  \r\n\r\n<P>Tilskudsbeløbet til boliger (herunder fritidsboliger) beliggende i fredede  \r\n\r\n bygninger agtes forhøjet til max. 50.000 kr. pr. bolig pr. år og skal i  \r\n\r\n øvrigt meddeles under samme betingelser som tilskud på 10.000 kr. ydes efter  \r\n\r\n de nugældende regler. </P>  \r\n\r\n<P>For så vidt angår de fredede bygninger, der anvendes til andre formål end  \r\n\r\n beboelse, er det hensigten at give mulighed for at opnå et årligt tilskud på  \r\n\r\n max. 50.000 kr. pr. 200 m2 bruttoetageareal pr. år, dog max. 250.000 kr. pr.  \r\n\r\n bygning pr. år. </P>  \r\n\r\n<P>Det vil være en betingelse, at ejeren overfor kommunalbestyrelsen  \r\n\r\n dokumenterer, at arbejder udført på fredede bygninger har de nødvendige  \r\n\r\n godkendelser i henhold til bygningsfredningslovens § 10, stk. 1, inden der  \r\n\r\n sker udbetaling af tilskuddet. </P>  \r\n\r\n<P>Denne udvidelse af tilskudsordningen vil ikke umiddelbart kunne  \r\n\r\n administreres af det til den eksisterende ordning etablerede edb-system, da  \r\n\r\n fredede bygninger ikke før med udgangen af 1993 påregnes edb-mæssigt  \r\n\r\n registeret. Der eksisterer på nuværende tidspunkt alene en central  \r\n\r\n registrering, som indtil da vil kunne benyttes ved en manuel behandling af  \r\n\r\n disse sager i kommunerne. </P>  \r\n\r\n<P>En sådan midlertidig manuel behandling må dog formodes ikke at være særlig  \r\n\r\n omkostningskrævende, idet antallet af fredede bygninger er begrænset.  \r\n\r\n Antallet af fredede bygninger på landsplan udgør ca. 9.500 fordelt på ca.  \r\n\r\n 3.750 ejendomme. </P>  \r\n\r\n<P> <I>Bevaringsværdige bygninger</I>  </P>  \r\n\r\n<P>Endelig foreslås det at give boligministeren bemyndigelse til efter samråd  \r\n\r\n med miljøministeren at fastsætte bestemmelser om udvidelse af  \r\n\r\n tilskudsordningen til at omfatte bevaringsværdige bygninger med undtagelse af  \r\n\r\n offentligt ejede bevaringsværdige bygninger, som ikke anvendes til beboelse.  \r\n\r\n</P>  \r\n\r\n<P>En bygnings bevaringsværdi kan bestemmes på flere måder: </P>  \r\n\r\n<P>For det første gennem bestemmelser i bevarende lokalplaner,  \r\n\r\n byplanvedtægter eller gennem beslutninger i medfør af landsbyggelovens § 43,  \r\n\r\n stk. 1, litra c (beslutninger om bevaring af bebyggelsers ydre fremtræden).  \r\n\r\n</P>  \r\n\r\n<P>For det andet gennem de systematiske registreringer af bygningers  \r\n\r\n bevaringsværdi, der er udført for foreløbig ca. 150.000 bygningers  \r\n\r\n vedkommende af Miljøministeriet og en række kommuner i de såkaldte  \r\n\r\n kommuneatlas (SAVE-registreringssystemet), og som omfatter alle bygninger  \r\n\r\n opført før 1940. Disse registreringer, som forudsættes gennemført for flere  \r\n\r\n kommuner, er tilgængelige og operative gennem kommunernes tilknytning til  \r\n\r\n Kommunedata I/S og indgår i bygningsbevaringsregistret, der er koordineret  \r\n\r\n med andre ejendomsdata af Boligministeriets samordningsudvalg. </P>  \r\n\r\n<P>For de kommuner, der ikke er omfattet af atlaskortlægningsarbejdet, er der  \r\n\r\n etableret mulighed for, at kommunerne på eget initiativ kan foretage en  \r\n\r\n registrering af et delområde i kommunen. Hertil har Miljøministeriet udsendt  \r\n\r\n en detaljeret vejledning om, hvordan registreringen og vurderingen af  \r\n\r\n bevaringsværdige bygninger kan udføres. Skema til vurdering af bygningen med  \r\n\r\n BBR-oplysninger påført kan fås hos Kommunedata. </P>  \r\n\r\n<P>Det foreslås på denne baggrund, at det i bekendtgørelsen til loven  \r\n\r\n fastsættes, at en udvidet tilskudsmulighed i første omgang afgrænses til:  \r\n\r\n</P>  \r\n\r\n<P>- Udvendige bevarings- og forbedringsarbejder på bevaringsværdige  \r\n\r\n bygninger, der er omfattet af gældende bevarende lokalplan, byplanvedtægt  \r\n\r\n eller bestemmelser efter landsbyggelovens § 43, stk. 1, litra c. </P>  \r\n\r\n<P>- Udvendige bevarings- og forbedringsarbejder på bygninger, der i  \r\n\r\n Miljøministeriets og kommunens bevaringsregistrering SAVE, er klassificeret i  \r\n\r\n bevaringskategorierne 1-4 (kommuneatlas) samt </P>  \r\n\r\n<P>- Udvendige bevarings- og forbedringsarbejder på bygninger beliggende i  \r\n\r\n kommuner for hvilke, der ikke er udarbejdet kommuneatlas og som af  \r\n\r\n kommunalbestyrelsen klassificeres som bevaringsværdige (kategorierne 1-4) i  \r\n\r\n henhold til samme kriterier som ligger til grund for  \r\n\r\n SAVE-registreringssystemet. </P>  \r\n\r\n<P>Det er som sædvanlig kommunalbestyrelsen, som fortolker indholdet af  \r\n\r\n bevarende lokalplaner, byplanvedtægter og § 43 beslutninger, og det er  \r\n\r\n ligeledes kommunalbestyrelsen, som for så vidt angår øvrige bevaringsværdige  \r\n\r\n bygninger sikrer, at bevaringsinteressen varetages, og som i bekendtgørelsen  \r\n\r\n til loven om statstilskud til forbedringsarbejder m.v i helårsboliger og  \r\n\r\n fritidsboliger får hjemmel til at kunne stille kvalitative krav i forbindelse  \r\n\r\n med gennemførelsen af tilskudsberettigede arbejder på bygningen svarende til  \r\n\r\n de kvalitative krav, som kommunalbestyrelsen kan stille til gennemførelse af  \r\n\r\n arbejder på bygninger omfattet af bevarende lokalplaner. </P>  \r\n\r\n<P>Det er på denne baggrund hensigten, at der i bekendtgørelsen etableres en  \r\n\r\n ordning, hvorefter boliger beliggende i bevaringsværdige bygninger hvert år  \r\n\r\n har mulighed for enten at benytte tilskudsordningen i sin nuværende  \r\n\r\n udformning (10.000 kr.'s ordningen) eller at benytte en ordning, der giver  \r\n\r\n mulighed for at opnå max. 50.000 kr. i tilskud til arbejder vedrørende tag  \r\n\r\n (herunder tagrender og skorstene, kviste og tårne), ydermure (herunder  \r\n\r\n facadeudsmykning og arkitektoniske detaljer), vinduer, døre, karnapper,  \r\n\r\n fundamenter samt indgangspartier. For så vidt angår bygninger, der anvendes  \r\n\r\n til andre formål end beboelse, skal der kunne opnås max. 50.000 kr. pr. 200  \r\n\r\n m2 bruttoetageareal, dog max. 250.000 kr. pr. bygning pr. år, hvilket svarer  \r\n\r\n til det foreslåede vedrørende fredede bygninger. Tilskuddet beregnes iøvrigt  \r\n\r\n under samme betingelser som efter de nugældende regler. </P>  \r\n\r\n<P>De ovenfor nævnte tilskudsberettigede arbejder er beskrevet i  \r\n\r\n Miljøministeriets informationsblade om bygningsvedligeholdelse  \r\n\r\n &#187;Information om bygningsbevaring&#171;, som er opstillet i kommunernes  \r\n\r\n tekniske forvaltninger og som uddeles vederlagsfrit. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at loven træder i kraft dagen efter bekendtgørelsen i  \r\n\r\n lovtidende, dog foreslås det at § 1, stk. 2, 1. pkt. vedrørende  \r\n\r\n boligministerens bemyndigelse til at fastsætte bestemmelser om, i hvilket  \r\n\r\n omfang tilskud kan ydes til institutioner, foreninger, stiftelser m.v., der  \r\n\r\n indeholder permanente overnatningsmuligheder (affattet ved denne lovs § 1,  \r\n\r\n nr. 2) træder i kraft den 1. juli 1993. Det foreslås endelig, at lovens § 1,  \r\n\r\n stk. 2, 2. pkt. om bemyndigelse til boligministeren efter samråd med  \r\n\r\n miljøministeren til at fastsætte bestemmelser om, i hvilket omfang tilskud  \r\n\r\n kan ydes til bevaringsværdige og fredede bygninger (affattet ved denne lovs §  \r\n\r\n 1, nr. 2) træder i kraft den 1. september 1993. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/07/1993"
        },
        {
            "displayName": "Accession",
            "displayValue": "199212K00323"
        },
        {
            "displayName": "Entydig dokumentidentifikation",
            "displayValue": "CL007106"
        },
        {
            "displayName": "Dato for førstegangsindlæggelse",
            "displayValue": "02/07/1993"
        },
        {
            "displayName": "Dato for indlæggelse",
            "displayValue": "02/07/1993"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "323"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}