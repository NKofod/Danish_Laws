{
    "id": 47096,
    "title": "Vejledning til sundhedsstyrelsens bekendtgørelse nr. 723 af 11. august 1986 om forbrugerpakninger til lægemidler optaget i sundhedsstyrelsens specialitetsregister ",
    "documentTypeId": "180",
    "isSagsforlobPeriodValid": false,
    "shortName": "VEJ nr 115 af 11/08/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til sundhedsstyrelsens bekendtgørelse  \r\n\r\n nr. 723 af 11. august 1986 om forbrugerpakninger til lægemidler optaget i  \r\n\r\n sundhedsstyrelsens specialitetsregister </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> ALMENE BEMÆRKNINGER </P>  \r\n\r\n<P>MÆRKNINGENS HOVEDFORMÅL </P>  \r\n\r\n<P>Mærkning af lægemidler har to hovedformål: </P>  \r\n\r\n<P>p Identificering. </P>  \r\n\r\n<P>p Korrekt anvendelse. </P>  \r\n\r\n<P>Ved udformingen af mærkningen er det vigtigt, at disse formål iagttages,  \r\n\r\n og at de elementer, som indgår, anføres på en tydelig måde på  \r\n\r\n pakningsmaterialet. Det er hensigtsmæssigt, at de oplysninger, som er  \r\n\r\n nødvendige for at opfylde disse formål, samles hver for sig på såvel den  \r\n\r\n indre som ydre emballage. </P>  \r\n\r\n<P>IDENTIFICERING </P>  \r\n\r\n<P>Et lægemiddel identificeres ved: </P>  \r\n\r\n<P>p Navn. </P>  \r\n\r\n<P>p Styrke. </P>  \r\n\r\n<P>p Lægemiddelformbetegnelse. </P>  \r\n\r\n<P>p Pakningsstørrelse. </P>  \r\n\r\n<P>p Varenummer. </P>  \r\n\r\n<P>Disse elementer bør placeres horisontalt i samme synsfelt. Navn og styrke  \r\n\r\n sædvanligvis med samme skrifttype og -størrelse. </P>  \r\n\r\n<P>FORVEKSLINGSRISIKO </P>  \r\n\r\n<P>Pakninger, som kan give anledning til forveksling på grund af navnelighed,  \r\n\r\n lighed i lægemiddelform (f.eks. salve, creme), lighed i design, eller flere  \r\n\r\n forskellige styrker, bør adskilles ved at anvende forskellige  \r\n\r\n skriftstørrelser, farver, forskellig pakningsudformning eller lignende for at  \r\n\r\n fremhæve forskellen. </P>  \r\n\r\n<P>LÆSELIGHED </P>  \r\n\r\n<P>Skrifttypen er af stor betydning for læseligheden. Enkle skrifttyper som  \r\n\r\n liniære (grotesk), f.eks. folio, helvetica, univers, bør foretrækkes. Meget  \r\n\r\n smalle eller meget brede typer bør undgås. Der bør endvidere tilstræbes frie  \r\n\r\n områder omkring teksten for at lette læseligheden. Hvis farvet tekst eller  \r\n\r\n farvet baggrund anvendes, bør størst mulig kontrastvirkning tilstræbes. </P>  \r\n\r\n<P>KORREKT ANVENDELSE </P>  \r\n\r\n<P>For at sikre rigtig anvendelse af lægemidler, bør pakningerne forsynes med  \r\n\r\n visse brugeroplysninger. Disse omfatter: </P>  \r\n\r\n<P>p Brugsanvisninger. </P>  \r\n\r\n<P>p Tekniske oplysninger. </P>  \r\n\r\n<P>p Advarsler. </P>  \r\n\r\n<P>p Opbevaringsanvisninger. </P>  \r\n\r\n<P>p Udløbsdato og anvendelsestid. </P>  \r\n\r\n<P>Disse oplysninger skal være let læselige og så tydeligt udformet som  \r\n\r\n muligt. I visse tilfælde er det nødvendigt, at oplysninger fremhæves specielt  \r\n\r\n ved udnyttelse af layoutteknik eller ved, at mindre væsentlig information  \r\n\r\n anføres med mindre typestørrelser. Oplysningerne bør samles i et felt for  \r\n\r\n sig, helst horisontalt. På fællesnordiske pakninger bør de samles sprogvis.  \r\n\r\n</P>  \r\n\r\n<P>Hvis teksten er ens på fællesnordiske pakninger, kan denne anføres på eet  \r\n\r\n sprog. I så fald må enkelte svært forståelige ord skrives på to eller flere  \r\n\r\n sprog. Udløbsdato kan, hvis det er hensigtsmæssigt af tekniske årsager,  \r\n\r\n anføres andre steder på emballagen. </P>  \r\n\r\n<P>ANDRE OPLYSNINGER </P>  \r\n\r\n<P>Andre oplysninger, som er nødvendige på emballagen, kan anføres med mindre  \r\n\r\n typestørrelser eller gives mindre fremtrædende placering. Det drejer sig om:  \r\n\r\n</P>  \r\n\r\n<P>p Deklaration. </P>  \r\n\r\n<P>p Fremstillerens navn, logo eller andre symboler. </P>  \r\n\r\n<P>p Figurer der illustrerer brugsmåden. </P>  \r\n\r\n<P>APOTEKSETIKET </P>  \r\n\r\n<P>Ved udformning af pakningsmateriale skal der tages hensyn til kravet om,  \r\n\r\n at inderpakningen ved udlevering fra apotek skal forsynes med en særlig  \r\n\r\n etiket. Der skal mindst afsættes et frit område på 14 * 34 mm til dette  \r\n\r\n formål. </P>  \r\n\r\n<P>OMFANG </P>  \r\n\r\n<P>Mærkningen skal anbringes på såvel den indre som på en ugennemsigtig ydre  \r\n\r\n emballage, dog ikke på lageremballage m.m. Hvis dette af pladsmæssige årsager  \r\n\r\n ikke er muligt, kan der for at lette læseligheden opnås tilladelse til at  \r\n\r\n indskrænke mærkningen på den indre eller ydre emballage. Totalt set skal  \r\n\r\n mærkningen dog være fuldstændig. Principielt bør inderemballagen indeholde de  \r\n\r\n nødvendige anvisninger for korrekt anvendelse. I øvrigt henvises til § 20 og  \r\n\r\n § 21. </P>  \r\n\r\n<P CLASS=PUNKT> <B>2.</B> BEMÆRKNINGER TIL ENKELTE PARAGRAFFER </P>  \r\n\r\n<P>AD § 2 </P>  \r\n\r\n<P>Emballagen bør så vidt muligt udformes, så den ikke let kan åbnes af  \r\n\r\n mindre børn, men samtidig må det tilstræbes, at den kan åbnes af svækkede og  \r\n\r\n ældre patienter. </P>  \r\n\r\n<P>AD § 7 </P>  \r\n\r\n<P>En vaccine skal i tilslutning til lægemiddelformbetegnelsen mærkes  \r\n\r\n &#187;vaccine mod . . .&#171;. </P>  \r\n\r\n<P>AD § 8 </P>  \r\n\r\n<P>For et lægemiddel indeholdende 2 lægemiddelstoffer, hvis navne indgår i  \r\n\r\n lægemidlets navn, kan styrkerne desuden angives. </P>  \r\n\r\n<P>Bestemmelsen om angivelse af styrke for doserede lægemidler gælder også  \r\n\r\n for f.eks. doserede aerosol- og spraypræparater. </P>  \r\n\r\n<P>For et lægemiddel i ampuller eller engangssprøjter skal styrken angives  \r\n\r\n ved mængde/ml. Mængden bør i sådanne tilfælde kompletteres med oplysning om  \r\n\r\n total mængde pr. total volumen eventuelt total mængde i den pågældende  \r\n\r\n ampul/engangssprøjte. Det samme gælder styrken af brugsfærdige  \r\n\r\n injektionsvæsker fremstillet fra injektionskoncentrat og -substans, når disse  \r\n\r\n forhandles med en given mængde opløsningsmiddel. </P>  \r\n\r\n<P>Styrken kan angives i procent for øjen-, øre- og næsedråber, som er i  \r\n\r\n handelen ved bekendtgørelsens ikrafttræden, samt for nye synonympræparater  \r\n\r\n til sådanne. </P>  \r\n\r\n<P>Mængdeangivelsen for forskellige styrker af et lægemiddel bør sædvanligvis  \r\n\r\n angives i samme enhed, f.eks. tabletter 250 mg, 500 mg, 1000 mg (eller 0,25  \r\n\r\n g, 0,5 g, 1 g). På samme måde bør det tilstræbes i styrken at angive mængden  \r\n\r\n af lægemiddelstof i en og samme form, når det i forskellige lægemiddelformer  \r\n\r\n indgår f.eks. som forskellige salte. </P>  \r\n\r\n<P>Lægemidler til peroral anvendelse som doseres dråbevis eller ved hjælp af  \r\n\r\n medicinmål skal af fremstilleren leveres med passende  \r\n\r\n afdrypningsanordning/dråbestav henholdsvis medicinmål. </P>  \r\n\r\n<P>AD § 9 </P>  \r\n\r\n<P>Angivelse af pakningsstørrelsen bør placeres i nærheden af lægemidlets  \r\n\r\n navn, lægemiddelformbetegnelse og styrke. </P>  \r\n\r\n<P>AD § 10 OG 11 </P>  \r\n\r\n<P>For lægemidler med et lægemiddelstof, hvor lægemidlets navn ikke er det  \r\n\r\n samme som lægemiddelstoffets fællesnavn, skal fællesnavnet anføres på  \r\n\r\n etiketten med mindst halv så stor typestørrelse som lægemidlets navn. </P>  \r\n\r\n<P>Fællesnavnet skal anbringes således, at det ikke vanskeliggør entydig  \r\n\r\n identifikation af lægemidlet. Det må derfor ikke anbringes mellem f.eks.  \r\n\r\n lægemidlets navn og styrke. </P>  \r\n\r\n<P>Fællesnavnet kan enten angives ved den danske form eller den latinske form  \r\n\r\n eventuelt forkortet. </P>  \r\n\r\n<P>Deklarationen kan indledes med f.eks. 1 tablet/ml/g indeholder eller  \r\n\r\n afsluttes med f.eks. til 1 ml/g. Deklarationen kan udelades for doserede  \r\n\r\n lægemidler med eet lægemiddelstof, forudsat deklaration af andre  \r\n\r\n indholdsstoffer ikke kræves efter bekendtgørelsen. </P>  \r\n\r\n<P>Det er ønskeligt, at farvestoffer angives f.eks. ved betegnelsen  \r\n\r\n &#187;Color&#171; gerne efterfulgt af E-nummer og/eller navn. Andre  \r\n\r\n hjælpestoffer kan f.eks. angives ved samlebetegnelsen &#187;Constit.&#171;.  \r\n\r\n</P>  \r\n\r\n<P>Vand i/til injektions- og infusionspræparater betegnes aqua ad  \r\n\r\n iniectabilia (sterilt vand, vand til injektionsvæske). Vand i/til andre  \r\n\r\n sterile lægemidler deklareres aqua sterilis (ata) (sterilt vand). Vand i ikke  \r\n\r\n sterile lægemidler deklareres aqua purificata (renset vand). </P>  \r\n\r\n<P>Infusionsvæsker deklareres sædvanligvis pr. 1000 ml eller liter, medens  \r\n\r\n miksturer og lignende deklareres pr. ml. </P>  \r\n\r\n<P>Deklarationen for infusionsvæsker, infusionskoncentrater og  \r\n\r\n infusionssubstanser bør suppleres med oplysning og elektrolytindhold udtrykt  \r\n\r\n i mmol. </P>  \r\n\r\n<P>Vacciner deklareres sædvanligvis pr. dosis. </P>  \r\n\r\n<P>AD § 12 </P>  \r\n\r\n<P>Ved registreringsindehaver forstås den, som er ansvarlig for lægemidlet i  \r\n\r\n Danmark. </P>  \r\n\r\n<P>AD § 13 </P>  \r\n\r\n<P>Udløbsdato angives efter ISO (International Standardization Organization)  \r\n\r\n - standard, f.eks. som &#187;Anv. før: 86-05&#171;. Alternativt kan det  \r\n\r\n angives &#187;Anv. før: 05-86&#171;. Romertal eller bogstavforkortelser for  \r\n\r\n måneder bør ikke anvendes. </P>  \r\n\r\n<P>For lægemidler med begrænset anvendelsestid skal anvendelsestiden angives.  \r\n\r\n Dette sker f.eks. på følgende måde: &#187;Anv. før: 86-05 dog senest ...  \r\n\r\n timer/dage/uger/måneder efter færdigtilberedning/åbning/udlevering fra  \r\n\r\n apotek&#171;. Hvis pladsen tillader det, bør der afsættes plads til anførelse  \r\n\r\n af dato for færdigtilberedning/åbning/udlevering. Udløbsdato og  \r\n\r\n anvendelsestid kan eventuelt anføres hver for sig. </P>  \r\n\r\n<P>På grund af risiko for kontaminering skal anvendelsestid for øjendråber  \r\n\r\n begrænses til 1 måned, hvis ikke andet er fastsat. </P>  \r\n\r\n<P>AD § 14 </P>  \r\n\r\n<P>Følgende opbevaringsanvisninger anbefales: </P>  \r\n\r\n<P>Opbevares koldt (+2 grader-+8 grader C)/Opbevares i køleskab. </P>  \r\n\r\n<P>Opbevares koldt/men frostfrit. </P>  \r\n\r\n<P>Opbevares under +15 grader C/men frostfrit (f.eks. for visse  \r\n\r\n veterinærpræparater). </P>  \r\n\r\n<P>Opbevares ved stuetemperatur. </P>  \r\n\r\n<P>Beholderen bør holdes lukket. </P>  \r\n\r\n<P>Lysfølsomt, bør opbevares i karton/ opbevares mørkt. </P>  \r\n\r\n<P>Opbevares svalt er en anvisning, som normalt ikke kan følges af brugerne,  \r\n\r\n og den kan derfor kun undtagelsesvis tillades. Pakninger til  \r\n\r\n veterinæranvendelse eller til anvendelse på sygehuse vil kunne opbevares  \r\n\r\n koldt eller svalt. For sådanne vil disse anvisninger derfor kunne tillades.  \r\n\r\n Angivelse af opbevaringsbetingelser på pakningsmaterialet skal være baseret  \r\n\r\n på holdbarhedsundersøgelser under de anbefalede betingelser. </P>  \r\n\r\n<P>AD § 16 </P>  \r\n\r\n<P>Anvisning om færdigfremstilling af ikke-brugsfærdige lægemidler, f.eks.  \r\n\r\n pulver til mikstur, injektions- og infusionssubstanser, injektions- og  \r\n\r\n infusionskoncentrater, bør sædvanligvis fremgå af pakningsmaterialet. Sådanne  \r\n\r\n anvisningers udformning og omfang må tilpasses lægemidlets karakter og  \r\n\r\n anvendelse. </P>  \r\n\r\n<P>AD § 19 </P>  \r\n\r\n<P>Når tilbageholdelsestiderne er forskellige fra land til land, kan  \r\n\r\n fællesnordiske pakninger ikke godkendes. </P>  \r\n\r\n<P>AD § 20 </P>  \r\n\r\n<P>Ved små lægemiddelbeholdere forstås f.eks. inhalationsaerosolbeholdere,  \r\n\r\n ampuller, små hætteglas og små tuber. </P>  \r\n\r\n<P>På folie til blisterpakninger kan forskellig stavning af lægemiddelnavnet  \r\n\r\n accepteres under forudsætning af, at det danske navn også findes på foliet.  \r\n\r\n Eksempel på sådanne stavninger er tilføjelse af -a eller -e sidst i navnet.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>SUNDHEDSSTYRELSEN, DEN 11. AUGUST 1986  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>JENS OVERØ </P>  \r\n\r\n<P CLASS=MINISTER ALIGN=RIGHT>/Flemming Borge </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/01/1987"
        },
        {
            "displayName": "Accession",
            "displayValue": "C19860011560"
        },
        {
            "displayName": "Entydig dokumentidentifikation",
            "displayValue": "CM005865"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "14/12/2005"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "115"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "11/08/1986"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Sundhedsstyrelsen j.nr. 2601-13-1985"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}