{
    "id": 119549,
    "title": "MOMSVEJL., AFGØRELSER 1984   1083H UFR FRADRAGSRET FOR MERVÆRDIAFGIFT VED ANSKAFFELSE AF VAREVOGN ",
    "documentTypeId": "1490",
    "isSagsforlobPeriodValid": true,
    "shortName": "STV nr 20044 af 01/01/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>1083H UfR Fradragsret for merværdiafgift ved  \r\n\r\n anskaffelse af varevogn </H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>Højesterets dom af 19. oktober 1984 <BR>  \r\n\r\n</P>  \r\n\r\n<P>I en retssag anlagt mod ministeriet for skatter og afgifter nedlagde et  \r\n\r\n telefonselskab påstand om, at selskabet var berettiget til at fratrække  \r\n\r\n momsen vedrørende anskaffelse af varevogne under 3 tons for ca 1 200 sådanne  \r\n\r\n varevogne. Selskabets montører brugte vognene, der medførte værktøj og  \r\n\r\n reservedele, til kørsel mellem hjem og arbejdssted. <BR>  \r\n\r\n</P>  \r\n\r\n<P>Nævnet vedrørende merværdiafgift mv havde truffet afgørelse om, at momsen  \r\n\r\n i forbindelse med anskaffelsen af vognene ikke kunne medregnes til selskabets  \r\n\r\n indgående afgift, da vognene ikke kunne anses for udelukkende at blive  \r\n\r\n anvendt ved selskabets afsætning af varer og afgiftspligtige ydelser. <BR>  \r\n\r\n</P>  \r\n\r\n<P>Ved Østre Landsrets dom af 26. april 1982 blev ministeriet frifundet. To  \r\n\r\n af rettens dommere fandt, at montørernes brug af vogne til transport mellem  \r\n\r\n hjemmet og skiftende arbejdssteder måtte betegnes som privat kørsel. <BR>  \r\n\r\n</P>  \r\n\r\n<P>Der blev herved særlig lagt vægt på, at kørslen foregik uden for den  \r\n\r\n egentlige arbejdstid og inden for begrænset afstand (25 km) fra vedkommende  \r\n\r\n distriktskontor (central), samt på, at montørernes stilling ikke havde en  \r\n\r\n sådan karakter, at det kunne ligestilles med udøvelsen af en egentlig  \r\n\r\n forretningsvirksomhed fra bopælen. Herefter ansås betingelserne i lovens §  \r\n\r\n 16, stk 1, jf § 15, stk 3, for fradrag ikke at være opfyldt. <BR>  \r\n\r\n</P>  \r\n\r\n<P>En dommer udtalte, at ordningen var gennemført for at fremme selskabets  \r\n\r\n rationelle og effektive drift. Herudover var kørslen mellem hjemmet til  \r\n\r\n første arbejdssted og fra sidste arbejdssted tilbage til hjemmet organiseret  \r\n\r\n således, at kørslen skete i selskabets tjeneste og som et led i dets  \r\n\r\n omsætning af varer og afgiftspligtige ydelser. <BR>  \r\n\r\n</P>  \r\n\r\n<P>Uanset at de ansatte sparede befordringsudgifter, som de ellers ville have  \r\n\r\n haft, fandtes kørslen med vognene, der alene var indkøbt til brug for  \r\n\r\n selskabet, udelukkende at vedrøre selskabets omsætning af varer og  \r\n\r\n afgiftspligtige ydelser. Herefter kunne afgiften ved indkøbene af vognene  \r\n\r\n medregnes til selskabets indgående afgift, jf lovens § 16, stk 1, jf § 15,  \r\n\r\n stk 3. <BR>  \r\n\r\n</P>  \r\n\r\n<P>Sagen blev af telefonselskabet indbragt for Højesteret, der ved dom af 19.  \r\n\r\n oktober 1984 gav selskabet medhold i henhold til de i dissensen til  \r\n\r\n landsrettens dom anførte grunde. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19847MA0047"
        },
        {
            "displayName": "Entydig dokumentidentifikation",
            "displayValue": "AN008507"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1984"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}