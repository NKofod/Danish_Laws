{
    "id": 217371,
    "title": "Bekendtgørelse om COVID-19 hos pelsdyr",
    "documentTypeId": "60",
    "isSagsforlobPeriodValid": true,
    "shortName": "BEK nr 1589 af 11/11/2020",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#id3129ab5d-f5b8-4b2b-9b69-9cd17cf54a33\">Bilag 1 </a>\r\n         </td>\r\n         <td class=\"IndholdsfortegnelseTekst\">\r\n            <span class=\"Bold\">COVID-19 smittebeskyttelsesplan</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id7b7abc08-5021-42c5-9221-c44236232bac\">Bilag 2 </a>\r\n         </td>\r\n         <td class=\"IndholdsfortegnelseTekst\">Områder, hvor indsættelse eller genindsættelse af pelsdyr ikke er tilladt, jf. § 16</td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om COVID-19 hos pelsdyr</p>\r\n<p class=\"Indledning2\">I medfør af § 27, stk. 2, § 29, § 30, stk. 1, 3 og 4, § 33, § 53, § 62 og § 70, stk. 3, i lov om hold af dyr, jf. lovbekendtgørelse nr. 38 af 15. januar 2020, fastsættes efter bemyndigelse i henhold til § 7, stk. 1, nr. 1, og § 10, stk. 1, nr. 1, 2 og 5, i bekendtgørelse nr. 596 af 7. maj 2020 om Fødevarestyrelsens opgaver og beføjelser:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Anvendelse og definitioner</span>\r\n   </span>\r\n</p>\r\n<p class=\"Paragraf\" id=\"id7395174e-5af3-4b33-81f8-14c7c76ed2e4\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Formålet med denne bekendtgørelse er at fastsætte bestemmelser for håndteringen af COVID-19 hos pelsdyr.</p>\r\n<p class=\"Paragraf\" id=\"id6343106b-8616-4a0f-8571-d68d9dafde9b\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id71d5a9c7-0137-463c-b7ac-63a67e503ae0\">1)</span> Besætning: En samling af dyr af samme dyreart, som anvendes til et bestemt formål, som er knyttet til en bestemt geografisk beliggenhed, og som har en ejer i form af en juridisk eller fysisk person.</p>\r\n<p class=\"Liste1\">\r\n   <span class=\"Liste1Nr\" id=\"id25b21e3b-9aa2-4de6-8318-cd554e99e0ff\">2)</span> Besætningsområde: Et område, der omfatter de arealer og rum, som benyttes i den daglige drift og pasning af besætningen.</p>\r\n<p class=\"Liste1\">\r\n   <span class=\"Liste1Nr\" id=\"id1e498957-ffe9-42b8-841b-b7c8a06cb973\">3)</span> Bruger: Enhver fysisk eller juridisk person, som midlertidigt eller permanent har ansvaret for et pelsdyrhold.</p>\r\n<p class=\"Liste1\">\r\n   <span class=\"Liste1Nr\" id=\"idae33a855-9a53-4ead-ac54-e844c4b9de65\">4)</span> COVID-19: Infektion med SARS-CoV-2.</p>\r\n<p class=\"Liste1\">\r\n   <span class=\"Liste1Nr\" id=\"id2b86786d-b0f4-4aa9-a7ad-974465b4d0ae\">5)</span> Familiedyr: Dyr, der holdes i hjemmet.</p>\r\n<p class=\"Liste1\">\r\n   <span class=\"Liste1Nr\" id=\"id8013cbd6-dfe6-4ce6-a7b8-c08244862104\">6)</span> Hegn: Afgrænsning af pelsdyrholdets besætningsområde, som består af væggene på lukkede haller eller omfangshegn rundt om haller med pelsdyr i bure.</p>\r\n<p class=\"Liste1\">\r\n   <span class=\"Liste1Nr\" id=\"id13e51ed1-7771-47ff-a341-f44e0e497fce\">7)</span> Pelsdyr: Mink og ildere i pelsdyrhold.</p>\r\n<p class=\"Liste1\">\r\n   <span class=\"Liste1Nr\" id=\"id991a8e79-d0ec-44e1-9b97-5ffa496e1c15\">8)</span> Pelsdyrhold: En besætning bestående af pelsdyr, for hvilke der er pligt til at lade sig registrere i det Centrale Husdyrbrugsregister.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Mistanke og anmeldepligt</span>\r\n   </span>\r\n</p>\r\n<p class=\"Paragraf\" id=\"id0f6b357b-60ca-428b-9983-e45c3887841d\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Ved mistanke om, at et pelsdyrhold er inficeret med COVID-19, skal ejeren eller brugeren straks kontakte en dyrlæge.</p>\r\n<p class=\"Stk2\">\r\n   <span class=\"StkNr\" id=\"id6aec8afa-7fc7-4318-a000-07d643346b65\">Stk. 2.</span> Der er mistanke om COVID-19, når der i et pelsdyrhold hos flere pelsdyr optræder luftvejssymptomer, herunder særligt:</p>\r\n<p class=\"Liste1\">\r\n   <span class=\"Liste1Nr\" id=\"id3c173255-11a7-4819-b770-0463ed310c06\">1)</span> stødende eller pustende vejtrækning,</p>\r\n<p class=\"Liste1\">\r\n   <span class=\"Liste1Nr\" id=\"id991fa39c-3325-4005-8ed9-6056d69b1768\">2)</span> vejrtrækning med åben mund, eller</p>\r\n<p class=\"Liste1\">\r\n   <span class=\"Liste1Nr\" id=\"id6b8dc6a7-2287-48f9-9458-73997b380ece\">3)</span> vandigt flåd fra snuden.</p>\r\n<p class=\"Stk2\">\r\n   <span class=\"StkNr\" id=\"idf3cddee1-288d-4a6a-af84-10d65476c5d6\">Stk. 3.</span> Symptomerne i henhold til stk. 2, kan forekomme i kombination med andre kliniske symptomer, bl.a. forøget dødelighed, øjenflåd, nedstemthed og sløvhed.</p>\r\n<p class=\"Stk2\">\r\n   <span class=\"StkNr\" id=\"id2bd65e46-9534-4c55-b4e5-6deb91a5a4e0\">Stk. 4.</span> Et pelsdyrhold kan anses for mistænkt for at være smittet med COVID-19, når der har været kontakt til mennesker, som har fået påvist COVID-19.</p>\r\n<p class=\"Stk2\">\r\n   <span class=\"StkNr\" id=\"id2daaa603-da4e-467a-867d-ab221dce9c7e\">Stk. 5.</span> Et pelsdyrhold kan anses for mistænkt for at være smittet med COVID-19, når pelsdyrholdet har været i kontakt med mistænkte eller smittede pelsdyrhold.</p>\r\n<p class=\"Paragraf\" id=\"idf0be8845-75e5-45f2-b149-8bce7d9bae30\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Får en dyrlæge i øvrigt i forbindelse med sit arbejde mistanke om forekomst af COVID-19 hos et pelsdyr, skal dyrlægen straks underrette Fødevarestyrelsen og efter dennes anvisning udtage og indsende materiale til undersøgelse på det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse.</p>\r\n<p class=\"Paragraf\" id=\"id531fc6c1-bf60-4733-adf6-62eb7b063928\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Dyrlæger og ansatte på diagnostiske laboratorier skal ved påvisning af COVID-19 hos pelsdyr straks underrette Fødevarestyrelsen.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Screening</span>\r\n   </span>\r\n</p>\r\n<p class=\"Paragraf\" id=\"ida822b5e0-456a-43b5-a312-63600ec6024b\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Ejeren eller brugeren af et pelsdyrhold skal på Fødevarestyrelsens anmodning lade Fødevarestyrelsen udtage og indsende prøver af relevant materiale fra pelsdyrene eller pelsdyrholdets omgivelser til undersøgelse for COVID-19.</p>\r\n<p class=\"Stk2\">\r\n   <span class=\"StkNr\" id=\"id214967b8-d563-47ac-acd6-47bd33b17834\">Stk. 2.</span> Ejeren eller brugeren skal bistå Fødevarestyrelsen med de i stk. 1 nævnte prøveudtagninger.</p>\r\n<p class=\"Stk2\">\r\n   <span class=\"StkNr\" id=\"id71e6a353-682d-415d-a05c-7410ad1e70cc\">Stk. 3.</span> Resultater fra undersøgelserne nævnt i stk. 1 vil bl.a. blive benyttet til at kortlægge udbredelsen af COVID-19 i pelsdyr.</p>\r\n<p class=\"Stk2\">\r\n   <span class=\"StkNr\" id=\"id4f58b647-36f5-49cf-a647-c799a8a3f8c6\">Stk. 4.</span> De i stk. 1 nævnte prøver kan indgå i forskningsprojekter vedrørende COVID-19.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Overvågning</span>\r\n   </span>\r\n</p>\r\n<p class=\"Paragraf\" id=\"id9a03a7dc-a787-4486-b36a-4861069c7641\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> På Fødevarestyrelsens anmodning skal ejeren eller brugeren af et pelsdyrhold udtage svælgsvaber-prøver fra aflivede eller nyligt selvdøde pelsdyr og indsende prøverne til det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse, til undersøgelse for COVID-19 efter anvisning fra Fødevarestyrelsen.</p>\r\n<p class=\"Stk2\">\r\n   <span class=\"StkNr\" id=\"id29ac72f9-24c6-4ef3-8f95-e6e65b684159\">Stk. 2.</span> Vejledning om prøveudtagning, herunder prøveudtagningsfrekvensen for de i stk. 1 nævnte prøver fremgår af Fødevarestyrelsens hjemmeside: www.fvst.dk.</p>\r\n<p class=\"Stk2\">\r\n   <span class=\"StkNr\" id=\"iddb03c88c-51cf-4ce6-a682-bce47fd8089a\">Stk. 3.</span> Hvis ejeren eller brugeren af et pelsdyrhold undlader at udtage eller indsende de i stk. 1 nævnte prøver, kan Fødevarestyrelsen enten påbyde udtagning af prøver eller lade prøver udtage i forbindelse med et opfølgende kontrolbesøg.</p>\r\n<p class=\"Stk2\">\r\n   <span class=\"StkNr\" id=\"id317ea2ef-5bbe-4f7e-97de-aca54360d47b\">Stk. 4.</span> Resultater fra undersøgelserne nævnt i stk. 1 vil bl.a. blive benyttet til at kortlægge udbredelsen af COVID-19 i pelsdyr.</p>\r\n<p class=\"Stk2\">\r\n   <span class=\"StkNr\" id=\"idca009ca2-a2d4-4616-9d7d-9ca134427130\">Stk. 5.</span> De i stk. 1 nævnte prøver kan indgå i forskningsprojekter vedrørende COVID-19.</p>\r\n<p class=\"Paragraf\" id=\"id69f5bc54-aa9f-4307-8d07-e94df057df47\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Prøver udtaget eller påbudt udtaget af en myndighed under Miljø- og Fødevareministeriet med henblik på bestemte undersøgelser kan blive undersøgt for COVID-19.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">COVID-19 smittebeskyttelsesplan</span>\r\n   </span>\r\n</p>\r\n<p class=\"Paragraf\" id=\"id7a2d9add-2e0f-4e3a-86ac-5e0628eaeeb5\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Ejeren eller brugeren af et pelsdyrhold skal udarbejde en COVID-19 smittebeskyttelsesplan, som har til formål at modvirke smittespredning til og fra besætningen.</p>\r\n<p class=\"Stk2\">\r\n   <span class=\"StkNr\" id=\"idcb9ad237-60ae-4e2d-91f6-d0667110f659\">Stk. 2.</span> COVID-19 smittebeskyttelsesplanen skal mindst omfatte de punkter, der er anført i bilag 1.</p>\r\n<p class=\"Stk2\">\r\n   <span class=\"StkNr\" id=\"idff55c864-b121-4d52-93d2-8d494e35a607\">Stk. 3.</span> Ejeren eller brugeren af pelsdyrholdet skal opbevare den til enhver tid gældende smittebeskyttelsesplan og skal på forlangende umiddelbart kunne forevise og udlevere smittebeskyttelsesplanen til Fødevarestyrelsen.</p>\r\n<p class=\"Paragraf\" id=\"id1c677260-8cf0-4ab9-ac82-3b8d94d112cf\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Ejeren eller brugeren af et pelsdyrhold skal efterleve de smitteforebyggende foranstaltninger, der fremgår af besætningens COVID-19 smittebeskyttelsesplan.</p>\r\n<p class=\"Stk2\">\r\n   <span class=\"StkNr\" id=\"id55c5c823-5452-41da-93fd-457fc3aac016\">Stk. 2.</span> Ejeren eller brugeren af pelsdyrholdet skal endvidere sørge for, at de i stk. 1 nævnte foranstaltninger efterleves af ansatte og alle øvrige personer, som fast eller lejlighedsvist kommer i besætningsområdet.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Offentligt tilsyn</span>\r\n   </span>\r\n</p>\r\n<p class=\"Paragraf\" id=\"ida0b114db-49d3-4005-98a5-617506093390\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Fødevarestyrelsen kan sætte en besætning under offentligt tilsyn på baggrund af kliniske tegn, post-mortem undersøgelser, eller såfremt der i prøverne af de i § 6, stk. 1, § 7, stk. 1 eller stk. 3, eller § 8 er påvist COVID-19 virus eller specifikke antistoffer mod dette virus.</p>\r\n<p class=\"Stk2\">\r\n   <span class=\"StkNr\" id=\"idb8051fb0-a667-4888-abf8-3161e8db80a0\">Stk. 2.</span> Andre besætninger på samme ejendom eller besætninger, som har haft kontakt til mistænkte eller smittede besætninger, kan ligeledes sættes under offentligt tilsyn.</p>\r\n<p class=\"Stk2\">\r\n   <span class=\"StkNr\" id=\"iddd86d51f-4097-4441-94c5-12898dcbbc40\">Stk. 3.</span> Besætninger, hvor der har været kontakt til mennesker, som har fået påvist COVID-19, kan også sættes under offentligt tilsyn.</p>\r\n<p class=\"Stk2\">\r\n   <span class=\"StkNr\" id=\"id229f40ae-2470-479e-81d1-37a2d010b2f6\">Stk. 4.</span> Besætninger, der geografisk er placeret inden for en radius af 7,8 km fra en smittet besætning, kan også sættes under offentligt tilsyn.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Offentligt tilsyn ved mistanke</span>\r\n   </span>\r\n</p>\r\n<p class=\"Paragraf\" id=\"id77a6b363-7a06-4e2d-9fd9-755e0cf177c1\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Fødevarestyrelsen kan sætte en besætning, der mistænkes for at være smittet med COVID-19, under offentligt tilsyn. Det offentlige tilsyn kan bl.a. omfatte følgende:</p>\r\n<p class=\"Liste1\">\r\n   <span class=\"Liste1Nr\" id=\"id2a466a8f-2ccf-470d-bfda-d7c2f95ac2ef\">1)</span> Fødevarestyrelsen kan påbyde ejeren eller den ansvarlige for besætningen at lade udtage prøver og indsende materiale fra besætningen til undersøgelse for COVID-19 på det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse.</p>\r\n<p class=\"Liste1\">\r\n   <span class=\"Liste1Nr\" id=\"id2ce8e147-f91a-4f70-b830-47783a2be1b5\">2)</span> Besætningen må ikke til- eller fraføres levende dyr.</p>\r\n<p class=\"Liste1\">\r\n   <span class=\"Liste1Nr\" id=\"id17f6bd95-5e4c-4a7b-a33f-8d3b4df8fc4d\">3)</span> Den ansvarlige for besætningen skal meddele Fødevarestyrelsen om alle forhold, der har betydning for afklaring af mulige smitteveje.</p>\r\n<p class=\"Liste1\">\r\n   <span class=\"Liste1Nr\" id=\"ide3a93e54-70ff-4107-b7a7-86a52a3002b2\">4)</span> Den ansvarlige for besætningen har pligt til at sørge for at underrette alle, der kommer i kontakt med pelsdyrholdet, herunder virksomheder, der forarbejder animalske biprodukter (fx DAKA), pelseri, pelsdyrfodersamlecentral, konsulent, dyrlæge m.fl., om, at pelsdyrholdet er mistænkt for at være smittet med COVID-19.</p>\r\n<p class=\"Liste1\">\r\n   <span class=\"Liste1Nr\" id=\"id223c1d93-0a86-4dee-a72c-93ab09301635\">5)</span> Pelsdyr fra besætningen må ikke pelses.</p>\r\n<p class=\"Liste1\">\r\n   <span class=\"Liste1Nr\" id=\"idc7edc535-7b11-4360-a8da-582206f72b87\">6)</span> Selvdøde eller aflivede pelsdyr, samt pels og kroppe af dyr, der er pelset i besætningen, skal håndteres efter anvisning fra Fødevarestyrelsen.</p>\r\n<p class=\"Liste1\">\r\n   <span class=\"Liste1Nr\" id=\"id47a19cef-7d5d-4f60-abdd-f01a3bbba163\">7)</span> Besætningen kan fraføres døde pelsdyr og dele af døde pelsdyr efter anvisning fra Fødevarestyrelsen.</p>\r\n<p class=\"Liste1\">\r\n   <span class=\"Liste1Nr\" id=\"id0b19a797-d6f6-44b7-afda-21e10932d7d4\">8)</span> Foder skal håndteres efter anvisning fra Fødevarestyrelsen.</p>\r\n<p class=\"Liste1\">\r\n   <span class=\"Liste1Nr\" id=\"id89f4e3a4-89cb-4290-a3de-434c273574ef\">9)</span> Husdyrgødning skal håndteres efter anvisning fra Fødevarestyrelsen.</p>\r\n<p class=\"Liste1\">\r\n   <span class=\"Liste1Nr\" id=\"id4671083b-a1a4-46dd-b450-fb52969e557f\">10)</span> Maskiner og materiel, herunder bure, redekasser, haller, transportkasser, udstillingsfælder, æde- og drikkekar og andre genstande skal behandles efter anvisning fra Fødevarestyrelsen.</p>\r\n<p class=\"Liste1\">\r\n   <span class=\"Liste1Nr\" id=\"idbee45ce1-9ff3-46b7-90be-c38aa9d51941\">11)</span> Den ansvarlige for besætningen skal sikre, at transportmidler og chauffører, der leverer foder til besætningen, bliver uden for hegnet. Efter levering til en besætning under offentligt tilsyn, må der samme dag ikke leveres til andre besætninger.</p>\r\n<p class=\"Liste1\">\r\n   <span class=\"Liste1Nr\" id=\"id6f2c4c8d-ada4-4f6d-8cf7-5f74db2c0890\">12)</span> Den ansvarlige for besætningen har pligt til at sørge for, at alle, der kommer i besætningen, anvender passende værnemidler i form af rent og vaskbart fodtøj, kedeldragt eller engangsovertræksdragt, åndedrætsværn  FFP3 maske, som slutter tæt til ansigtet, samt tætsiddende beskyttelsesbriller.</p>\r\n<p class=\"Liste1\">\r\n   <span class=\"Liste1Nr\" id=\"id58ebd63b-d93e-422d-b294-980c7688bf85\">13)</span> Den ansvarlige for besætningen skal ved udgangen fra besætningsområdet etablere bad med sæbe, som skal benyttes af ejere, ansatte og alle øvrige personer, som fast eller lejlighedsvist kommer i besætningen, og sikre, at de nævnte personer foretager bad som det sidste inden afslutningen af arbejdsdagen.</p>\r\n<p class=\"Liste1\">\r\n   <span class=\"Liste1Nr\" id=\"idfbbf0eae-5110-4cbe-b243-6b5bea10903c\">14)</span> Den ansvarlige for besætningen skal træffe foranstaltninger, så hunde og katte som færdes i besætningsområdet holdes inden for dette område.</p>\r\n<p class=\"Liste1\">\r\n   <span class=\"Liste1Nr\" id=\"id90a0539e-d3a6-414f-9652-b41fdb9e8ea2\">15)</span> Den ansvarlige for besætningen skal træffe foranstaltninger, så familiedyr ikke har adgang til besætningsområdet.</p>\r\n<p class=\"Liste1\">\r\n   <span class=\"Liste1Nr\" id=\"idc0c83863-616a-4ba4-ba7f-fc9159808511\">16)</span> Den ansvarlige for besætningen skal sammen med Fødevarestyrelsen kontrollere hegn og indretninger, der skal forhindre, at pelsdyr undslipper, med henblik på at sikre, at hegn og indretninger er i god og funktionel stand.</p>\r\n<p class=\"Liste1\">\r\n   <span class=\"Liste1Nr\" id=\"id9a3741be-6581-4db6-a55c-4ddfdff90134\">17)</span> Den ansvarlige for besætningen skal indsamle og registrere døde pelsdyr og deres dødsdato.</p>\r\n<p class=\"Stk2\">\r\n   <span class=\"StkNr\" id=\"ida9efcec9-ccdd-4d10-86b2-438b387fed8f\">Stk. 2.</span> Foranstaltningerne nævnt i stk. 1 opretholdes, indtil Fødevarestyrelsen ophæver eller ændrer det offentlige tilsyn.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Offentligt tilsyn ved konstatering af smitte</span>\r\n   </span>\r\n</p>\r\n<p class=\"Paragraf\" id=\"id5f298aae-ae5e-4282-81ff-b0303a079ca4\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> En besætning kan anses for at være smittet med COVID-19, når Fødevarestyrelsen konstaterer, at der i én eller flere prøver fra dyr i besætningen ved laboratorieundersøgelse på det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse, er påvist COVID-19 virus.</p>\r\n<p class=\"Paragraf\" id=\"idf13c25a2-43f3-4c9e-aeb9-b758f52baf74\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Når COVID-19 er konstateret i en besætning, kan Fødevarestyrelsen sætte besætningen under offentligt tilsyn. Det offentlige tilsyn kan bl.a. omfatte følgende:</p>\r\n<p class=\"Liste1\">\r\n   <span class=\"Liste1Nr\" id=\"idaa66fcf4-f55b-4b51-85d6-317a7fffb1c3\">1)</span> Besætningen vil blive pålagt yderligere undersøgelser.</p>\r\n<p class=\"Liste1\">\r\n   <span class=\"Liste1Nr\" id=\"idf18e1eca-e53a-4150-b52f-57bf6555a63b\">2)</span> Samtlige dyr i besætningen aflives efter Fødevarestyrelsens anvisning.</p>\r\n<p class=\"Liste1\">\r\n   <span class=\"Liste1Nr\" id=\"idb9bb8d1c-6ee7-4aa2-a9cd-c29fa70229a2\">3)</span> Besætningen må ikke til- eller fraføres levende dyr.</p>\r\n<p class=\"Liste1\">\r\n   <span class=\"Liste1Nr\" id=\"id8f6a8d8f-98c7-44e2-84a7-070017f39388\">4)</span> Den ansvarlige for besætningen skal meddele Fødevarestyrelsen om alle forhold, der har betydning for afklaring af mulige smitteveje.</p>\r\n<p class=\"Liste1\">\r\n   <span class=\"Liste1Nr\" id=\"id0c6258ae-156d-4d3c-913d-e6d86ae67a87\">5)</span> Den ansvarlige for besætningen har pligt til at sørge for at underrette alle, der kommer i kontakt med pelsdyrholdet, herunder virksomheder, der forarbejder animalske biprodukter (fx DAKA), pelseri, pelsdyrfodersamlecentral, konsulent, dyrlæge m.fl., om, at pelsdyrholdet er smittet med COVID-19.</p>\r\n<p class=\"Liste1\">\r\n   <span class=\"Liste1Nr\" id=\"idd58aea3b-3826-48c4-ab5d-ef4f226b9bbb\">6)</span> Pelsdyr fra besætningen må ikke pelses.</p>\r\n<p class=\"Liste1\">\r\n   <span class=\"Liste1Nr\" id=\"ide975e795-5820-4eaf-a6c7-fc627dd13290\">7)</span> Selvdøde eller aflivede pelsdyr, samt pels og kroppe af dyr, der er pelset i besætningen, skal håndteres efter anvisning fra Fødevarestyrelsen.</p>\r\n<p class=\"Liste1\">\r\n   <span class=\"Liste1Nr\" id=\"id7b28f3c4-9150-47c2-af44-1800da81de24\">8)</span> Besætningen kan fraføres døde pelsdyr og dele af døde pelsdyr efter anvisning fra Fødevarestyrelsen.</p>\r\n<p class=\"Liste1\">\r\n   <span class=\"Liste1Nr\" id=\"idf0087928-5bb4-464e-bdc5-7c2dc28e869d\">9)</span> Foder skal håndteres efter anvisning fra Fødevarestyrelsen.</p>\r\n<p class=\"Liste1\">\r\n   <span class=\"Liste1Nr\" id=\"id99587c4a-58ad-4432-851e-ecff5b3bf73c\">10)</span> Husdyrgødning skal håndteres efter anvisning fra Fødevarestyrelsen.</p>\r\n<p class=\"Liste1\">\r\n   <span class=\"Liste1Nr\" id=\"idcd53a358-caad-4fa8-b4c7-7ed244d62bfb\">11)</span> Maskiner og materiel, herunder bure, redekasser, haller, transportkasser, udstillingsfælder, æde- og drikkekar og andre genstande skal behandles efter anvisning fra Fødevarestyrelsen.</p>\r\n<p class=\"Liste1\">\r\n   <span class=\"Liste1Nr\" id=\"ideff6990d-3adb-409c-960c-0f6a4f8b5609\">12)</span> Den ansvarlige for besætningen skal sikre, at transportmidler og chauffører, der leverer foder til besætningen, bliver uden for hegnet. Efter levering til en besætning under offentligt tilsyn, må der samme dag ikke leveres til andre besætninger.</p>\r\n<p class=\"Liste1\">\r\n   <span class=\"Liste1Nr\" id=\"id6dd17d29-dd3f-4cc3-a0ec-91bf512c731f\">13)</span> Den ansvarlige for besætningen har pligt til at sørge for, at alle, der kommer i besætningen, anvender passende værnemidler i form af rent og vaskbart fodtøj, kedeldragt eller engangsovertræksdragt, åndedrætsværn  FFP3 maske, som slutter tæt til ansigtet, samt tætsiddende beskyttelsesbriller.</p>\r\n<p class=\"Liste1\">\r\n   <span class=\"Liste1Nr\" id=\"id9447b060-cbe2-481b-8422-8ddb7a83a14e\">14)</span> Den ansvarlige for besætningen skal ved udgangen fra besætningsområdet etablere bad med sæbe, som skal benyttes af ejere, ansatte og alle øvrige personer, som fast eller lejlighedsvist kommer i besætningen, og sikre, at de nævnte personer foretager bad som det sidste inden afslutningen af arbejdsdagen.</p>\r\n<p class=\"Liste1\">\r\n   <span class=\"Liste1Nr\" id=\"idb70f4615-7799-476a-8991-25b631391dd2\">15)</span> Den ansvarlige for besætningen skal træffe foranstaltninger, så hunde og katte som færdes i besætningsområdet holdes inden for dette område.</p>\r\n<p class=\"Liste1\">\r\n   <span class=\"Liste1Nr\" id=\"id4068b6c2-62d8-4d84-9b37-728860d40675\">16)</span> Den ansvarlige for besætningen skal træffe foranstaltninger, så familiedyr ikke har adgang til besætningsområdet.</p>\r\n<p class=\"Liste1\">\r\n   <span class=\"Liste1Nr\" id=\"id1b20def6-f399-4ff5-adad-94e94953fbdd\">17)</span> Den ansvarlige for besætningen skal sammen med Fødevarestyrelsen kontrollere hegn og indretninger, der skal forhindre, at pelsdyr undslipper, med henblik på at sikre, at hegn og indretninger er i god og funktionel stand.</p>\r\n<p class=\"Liste1\">\r\n   <span class=\"Liste1Nr\" id=\"id5334c36c-24a7-408a-b230-fec59c3d7392\">18)</span> Den ansvarlige for besætningen skal efter Fødevarestyrelsens anvisning etablere et skriftligt egenkontrolprogram, hvori antallet af pelsdyr opgøres dagligt pr. række og pr. hus.</p>\r\n<p class=\"Liste1\">\r\n   <span class=\"Liste1Nr\" id=\"ide2de35e9-51a6-4f1b-ade8-4d9da4b89a45\">19)</span> Den ansvarlige for besætningen skal føre tilsyn med pelsdyrenes foderforbrug pr. bur, og såfremt der konstateres et unormalt lavt foderforbrug i et bur, gennemgå buret for at konstatere, om et eller flere pelsdyr er sluppet ud af buret.</p>\r\n<p class=\"Liste1\">\r\n   <span class=\"Liste1Nr\" id=\"id9fb4ac44-ef63-45c3-8eba-ffee476ae02c\">20)</span> Er der undslupne pelsdyr på ejendommen, skal disse straks indfanges.</p>\r\n<p class=\"Liste1\">\r\n   <span class=\"Liste1Nr\" id=\"id5a229a6b-8af3-4228-9b24-c5d47d271ba3\">21)</span> Den ansvarlige for besætningen skal indsamle og registrere døde pelsdyr og deres dødsdato.</p>\r\n<p class=\"Stk2\">\r\n   <span class=\"StkNr\" id=\"idf8a8f4a5-e49a-44e6-9938-c72821bc55c7\">Stk. 2.</span> Foranstaltningerne nævnt i stk. 1 opretholdes, indtil Fødevarestyrelsen ophæver eller ændrer det offentlige tilsyn.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Offentligt tilsyn på grund af geografisk nærhed til en smittet besætning</span>\r\n   </span>\r\n</p>\r\n<p class=\"Paragraf\" id=\"idc1ecb93f-f84e-4eea-9a27-d7b4aba7f611\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Fødevarestyrelsen kan sætte en besætning, der geografisk er placeret inden for en radius af 7,8 km fra en smittet besætning, under offentligt tilsyn. Det offentlige tilsyn kan bl.a. omfatte følgende:</p>\r\n<p class=\"Liste1\">\r\n   <span class=\"Liste1Nr\" id=\"id8676474a-ca11-4252-9cfc-82e5d2e80bfc\">1)</span> Samtlige dyr i besætningen aflives efter Fødevarestyrelsens anvisning.</p>\r\n<p class=\"Liste1\">\r\n   <span class=\"Liste1Nr\" id=\"id0a3bf97f-9f57-4107-9e55-a3e2cba4d06f\">2)</span> Besætningen må ikke til- eller fraføres levende dyr.</p>\r\n<p class=\"Liste1\">\r\n   <span class=\"Liste1Nr\" id=\"id5db737f1-4d8f-4f8a-b96b-580012713525\">3)</span> Pelsdyr fra besætningen må ikke pelses.</p>\r\n<p class=\"Liste1\">\r\n   <span class=\"Liste1Nr\" id=\"idde479def-d782-4b5c-8bad-c0277df5b772\">4)</span> Den ansvarlige for besætningen skal indsamle og registrere døde pelsdyr og deres dødsdato.</p>\r\n<p class=\"Stk2\">\r\n   <span class=\"StkNr\" id=\"idedb403a4-ea92-4486-b467-e4a9274da231\">Stk. 2.</span> Foranstaltningerne nævnt i stk. 1 opretholdes, indtil Fødevarestyrelsen ophæver eller ændrer det offentlige tilsyn.</p>\r\n<p class=\"Paragraf\" id=\"id603b12ce-7f47-46f7-a18e-3b7e7ddfa55c\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Der må ikke indsættes eller genindsættes pelsdyr i besætninger, hvis besætningerne ligger inden for de markerede områder, som fremgår af kortene i bilag 2 uden Fødevarestyrelsens tilladelse.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Afholdelse af udgifter</span>\r\n   </span>\r\n</p>\r\n<p class=\"Paragraf\" id=\"id372de9f3-57cf-4515-94e1-cc5a7eaee510\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Fødevarestyrelsen afholder udgifterne til udtagelse, indsendelse og undersøgelse af de i § 4, § 6, stk. 1, § 12, stk. 1, nr. 1, og § 14, stk. 1, nr. 1, nævnte prøver.</p>\r\n<p class=\"Stk2\">\r\n   <span class=\"StkNr\" id=\"idc06f0bbc-0e0e-40a7-8a55-f20c5a558c69\">Stk. 2.</span> Fødevarestyrelsen afholder ikke udgifterne til bistand fra ejeren eller brugeren af et pelsdyrhold i forbindelse med prøveudtagning efter § 6, stk. 2.</p>\r\n<p class=\"Stk2\">\r\n   <span class=\"StkNr\" id=\"ida0aa06eb-8bba-47b5-b738-8176ce2aec2d\">Stk. 3.</span> Fødevarestyrelsen afholder udgifterne til undersøgelse af de i § 7, stk. 1, og § 8 nævnte prøver.</p>\r\n<p class=\"Stk2\">\r\n   <span class=\"StkNr\" id=\"idd7f7decc-bc9a-46b4-bdce-7c93f78232a8\">Stk. 4.</span> Fødevarestyrelsens udgifter til den opfølgende kontrol nævnt i § 7, stk. 3, afholdes af ejer eller bruger af pelsdyrholdet efter den til enhver tid gældende bekendtgørelse om betaling for kontrol af fødevarer og levende dyr m.v.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Straf og ikrafttræden</span>\r\n   </span>\r\n</p>\r\n<p class=\"Paragraf\" id=\"id55dc88c3-ef03-45ab-928d-e656013f5430\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Med bøde straffes den, der:</p>\r\n<p class=\"Liste1\">\r\n   <span class=\"Liste1Nr\" id=\"id74a36e73-4f30-4959-bdc3-d9f5d40bca16\">1)</span> overtræder § 3, stk. 1, §§ 4  5, §§ 9  10, § 16,</p>\r\n<p class=\"Liste1\">\r\n   <span class=\"Liste1Nr\" id=\"idcc1fe2e9-b29f-4688-91c0-73582acc32f8\">2)</span> undlader at efterkomme påbud efter § 7, stk. 3, eller</p>\r\n<p class=\"Liste1\">\r\n   <span class=\"Liste1Nr\" id=\"idc7b2bf2f-e74f-4caa-9fa2-66136247cdc1\">3)</span> ikke opretholder foranstaltninger givet efter § 12, § 14 eller § 15.</p>\r\n<p class=\"Stk2\">\r\n   <span class=\"StkNr\" id=\"id557f937f-b4e3-4dc0-b5bd-31ae1c629ebb\">Stk. 2.</span> Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er:</p>\r\n<p class=\"Liste1\">\r\n   <span class=\"Liste1Nr\" id=\"id718fed9e-645d-4206-8ee7-ea9bd02c2e69\">1)</span> forvoldt skade på menneskers eller dyrs sundhed eller fremkaldt fare herfor, eller</p>\r\n<p class=\"Liste1\">\r\n   <span class=\"Liste1Nr\" id=\"id8470c047-6879-4a94-ba55-8b073d2d5560\">2)</span> opnået eller tilsigtet opnået en økonomisk fordel for den pågældende selv eller andre, herunder ved besparelser.</p>\r\n<p class=\"Stk2\">\r\n   <span class=\"StkNr\" id=\"id76bb9db7-b019-485b-8c71-5ed9eac4837b\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id9b126a43-40cf-4396-8130-32a2ddbd185c\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Bekendtgørelsen træder i kraft den 11. november 2020 kl. 18.00.</p>\r\n<p class=\"Stk2\">\r\n   <span class=\"StkNr\" id=\"idc63e4632-e5e6-42ea-9337-a98ba2625393\">Stk. 2.</span> Bekendtgørelse nr. 1455 af 8. oktober 2020 om COVID-19 hos pelsdyr ophæves.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 11. november 2020</p><p class=\"Sign1\" align=\"center\">P.D.V. <br /> Camilla Brasch Andersen</p><p class=\"Sign2\" align=\"right\">/ Sofie Matilde Overby</p></div><a id=\"id3129ab5d-f5b8-4b2b-9b69-9cd17cf54a33\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1 </span>\r\n</p>\r\n<p class=\"BilagTekst\">\r\n   <span class=\"Bold\">COVID-19 smittebeskyttelsesplan</span>\r\n</p>\r\n<p>Brug af værnemidler og forholdsregler i øvrigt har til formål at mindske risiko for spredning af COVID-19 og forebygge smitte mellem mennesker og pelsdyr i pelsdyrhold.</p>\r\n<p>På baggrund af de konkrete forhold i besætningen udarbejder den besætningsansvarlige en COVID-19 smittebeskyttelsesplan.</p>\r\n<p>\r\n</p>\r\n<p>\r\n   <span class=\"Bold\">For alle pelsdyrhold skal COVID-19 smittebeskyttelsesplanen omhandle følgende elementer:</span>\r\n</p>\r\n<p class=\"BilagtekstListe\">Procedure for:</p>\r\n<p class=\"Liste1\">\r\n   <span class=\"Liste1Nr\"></span> At personkredsen, som fast eller lejlighedsvis kommer i besætningen, begrænses, og at besøgende undgås</p>\r\n<p class=\"Liste1\">\r\n   <span class=\"Liste1Nr\"></span> Håndvask med sæbe, tørring med engangspapir-håndklæde efterfulgt af hånddesinfektion, som minimum ved indgang og udgang fra besætningen</p>\r\n<p class=\"Liste1\">\r\n   <span class=\"Liste1Nr\"></span> Tøjskifte til og fra besætningen, herunder en beskrivelse af, hvordan det sikres, at tøj anvendt uden for besætningen ikke kommer i kontakt med tøj, der har været anvendt i besætningen</p>\r\n<p class=\"Liste1\">\r\n   <span class=\"Liste1Nr\"></span> Brug af kirurgisk maske i besætningen ved håndtering af pelsdyr, inden for en meters afstand til dyrene</p>\r\n<p class=\"Liste1\">\r\n   <span class=\"Liste1Nr\"></span> Fodtøjsskift eller vask og desinfektion af fodtøj, herunder en beskrivelse af, hvordan det sikres, at fodtøj anvendt i besætningen, ikke kommer i kontakt med fodtøj, der har været anvendt uden for besætningen</p>\r\n<p class=\"Liste1\">\r\n   <span class=\"Liste1Nr\"></span> Håndtering og bortskaffelse af engangsmaterialer, så det hindres, at omgivelserne bliver forurenet</p>\r\n<p class=\"Liste1\">\r\n   <span class=\"Liste1Nr\"></span> At genstande som fx mobiltelefoner, værktøj o.l. som udgangspunkt ikke bringes med ind i besætningen. Hvis der medbringes genstande, skal disse desinficeres før og efter adgang til besætningsområdet. Mobiltelefoner kan anbringes i klar plastpose, som er tæt lukket under ophold i besætningsområdet</p>\r\n<p class=\"Liste1\">\r\n   <span class=\"Liste1Nr\"></span> At følge sundhedsmyndighedernes anbefalinger om at hoste og nyse i ærmet, samt rengøre kontaktpunkter jævnligt</p>\r\n<p>\r\n</p>\r\n<p class=\"BilagtekstListe\">\r\n   <span class=\"Bold\">Herudover skal COVID-19 smittebeskyttelsesplanen indeholde en beskrivelse af:</span>\r\n</p>\r\n<p class=\"Liste1\">\r\n   <span class=\"Liste1Nr\"></span> Hvorledes det sikres, at personer, der kommer i besætningsområdet, ikke har symptomer på eller er smittet med COVID-19, eller er defineret som nær kontakt til en person med COVID-19</p>\r\n<p class=\"Liste1\">\r\n   <span class=\"Liste1Nr\"></span> Hvordan procedurerne samt instruktion i korrekt brug af værnemidler formidles til personer, der skal have adgang til besætningsområdet</p>\r\n<p class=\"Liste1\">\r\n   <span class=\"Liste1Nr\"></span> At hunde og katte, som færdes i besætningsområdet, holdes inden for dette område</p>\r\n<p class=\"Liste1\">\r\n   <span class=\"Liste1Nr\"></span> At familiedyr ikke må have adgang til besætningsområdet</p>\r\n<p class=\"Liste1\">\r\n   <span class=\"Liste1Nr\"></span> At der anbefales bad med sæbe for ejere, ansatte og alle øvrige personer, som fast eller lejlighedsvist kommer i besætningsområdet, og at badet foretages som det sidste inden afslutningen af arbejdsdagen</p>\r\n<p class=\"Liste1\">\r\n   <span class=\"Liste1Nr\"></span> At det anbefales, at vask af tøj, der har været anvendt i besætningen, skal foretages ved mindst 60<span class=\"Superscript\">o</span>C, på en måde så støv og virus fra tøjet ikke spredes til omgivelserne</p>\r\n<p>\r\n</p>\r\n<p>\r\n   <span class=\"Bold\">For pelsdyrhold, hvor der er mistanke eller konstateret smitte med COVID-19, skal COVID-19 smittebeskyttelsesplanen ud over ovenstående endvidere omhandle følgende elementer:</span>\r\n</p>\r\n<p class=\"BilagtekstListe\">Procedure for:</p>\r\n<p class=\"Liste1\">\r\n   <span class=\"Liste1Nr\"></span> Brug af FFP3 maske og tætsiddende beskyttelsesbriller i besætningen, inden for en meters afstand til dyrene</p>\r\n<p class=\"Liste1\">\r\n   <span class=\"Liste1Nr\"></span> Bad med sæbe for ejere, ansatte og alle øvrige personer, som fast eller lejlighedsvist kommer i besætningen, og sikring af, at badet foretages ved udgangen fra besætningen som det sidste inden afslutningen af arbejdsdagen</p>\r\n<p class=\"Liste1\">\r\n   <span class=\"Liste1Nr\"></span> Vask af tøj, der har været anvendt i besætningen, skal foretages ved mindst 60<span class=\"Superscript\">o</span>C, på en måde så støv og virus fra tøjet ikke spredes til omgivelserne</p>\r\n<p>\r\n</p>\r\n<a id=\"id7b7abc08-5021-42c5-9221-c44236232bac\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B2\">\r\n   </span>\r\n   <span id=\"Bil2\">Bilag 2 </span>\r\n</p>\r\n<p class=\"BilagTekst\">Områder, hvor indsættelse eller genindsættelse af pelsdyr ikke er tilladt, jf. § 16</p>\r\n<p>\r\n   <img alt=\"kort1\" border=\"no\" name=\"b64610ce-e07e-4072-b4fb-c87dc0bbae09\" src=\"/image.aspx?id=217371&img=CK2702_5_0.png\" style=\"margin: 0cm 0cm 0cm 0cm\" />\r\n   <img alt=\"kort2\" border=\"no\" name=\"badf06fb-b1b1-4917-a132-f70b1d93836d\" src=\"/image.aspx?id=217371&img=CK2702_5_1.png\" style=\"margin: 0cm 0cm 0cm 0cm\" />\r\n</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/11/2020"
        },
        {
            "displayName": "Accession",
            "displayValue": "B20200158905"
        },
        {
            "displayName": "Entydig dokumentidentifikation",
            "displayValue": "CK002702"
        },
        {
            "displayName": "Dato for førstegangsindlæggelse",
            "displayValue": "11/11/2020"
        },
        {
            "displayName": "Dato for indlæggelse",
            "displayValue": "11/11/2020"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1589"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "11/11/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Miljø-, og Fødevaremin., <br /> Fødevarestyrelsen, j. nr. 2020-14-31-00199 "
        },
        {
            "displayName": "Stikord",
            "displayValue": "COVID-19, mink, pelsdyr"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}