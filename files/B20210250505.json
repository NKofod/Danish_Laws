{
    "id": 227973,
    "title": "Bekendtgørelse om det Centrale Tilskudsregister for Cannabis",
    "documentTypeId": "60",
    "isSagsforlobPeriodValid": true,
    "shortName": "BEK nr 2505 af 14/12/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om det Centrale Tilskudsregister for Cannabis</p>\r\n<p class=\"Indledning2\">I medfør af § 47 a, nr. 8, i lov nr. 1668 af 26. december 2017 om forsøgsordning med medicinsk cannabis og om ordning for dyrkning, fremstilling m.v. af medicinsk cannabis, som ændret ved lov nr. 1519 af 18. december 2018 og lov nr. 2392 af 14. december 2021, fastsættes:</p>\r\n<p class=\"Paragraf\" id=\"id6284eb46-dd04-47f6-b0cb-6ac091daf3a5\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Lægemiddelstyrelsen fører et centralt tilskudsregister (det Centrale Tilskudsregister for Cannabis) over de oplysninger, der er nødvendige for beregningen af tilskud efter reglerne i bekendtgørelse om tilskud til cannabisslutprodukter og bekendtgørelse om tilskud til cannabisprodukter uden for sygehusvæsenet købt i andre EU/EØS-lande.</p>\r\n<p class=\"Paragraf\" id=\"id6fdc41b3-cc88-4943-9d74-b8745308fb7e\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Det Centrale Tilskudsregister for Cannabis må omfatte oplysninger om personer, der:</p>\r\n<p class=\"Liste1\">\r\n   <span class=\"Liste1Nr\" id=\"id0bbfa06a-a290-48a0-b6f9-7ca4897e34eb\">1)</span> inden for de seneste 2 år har købt cannabisslutprodukter på et dansk apotek,</p>\r\n<p class=\"Liste1\">\r\n   <span class=\"Liste1Nr\" id=\"id977060fd-0eef-44e6-aca7-af9876969522\">2)</span> inden for de seneste 2 år har købt cannabisprodukter i et andet EU/EØS-land og har fået tilskud hertil, og</p>\r\n<p class=\"Liste1\">\r\n   <span class=\"Liste1Nr\" id=\"id54db0f9f-d924-44f5-9469-f27254d10813\">3)</span> har fået bevilget individuelt tilskud efter sundhedslovens § 148, 1. pkt. (terminaltilskud).</p>\r\n<p class=\"Paragraf\" id=\"id3e3cdbee-5a4b-4e9d-b70b-315869f8ab19\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Det Centrale Tilskudsregister for Cannabis må indeholde følgende oplysninger om køb og fakturering af cannabisslutprodukter:</p>\r\n<p class=\"Liste1\">\r\n   <span class=\"Liste1Nr\" id=\"id0db63b11-6ef0-42d5-814a-5952c0b3cc1c\">1)</span> Apoteksnummer og/eller ekspeditionsstedets P-nummer.</p>\r\n<p class=\"Liste1\">\r\n   <span class=\"Liste1Nr\" id=\"id4f6874df-44da-44a3-9da9-c76a1f561d6b\">2)</span> Ekspeditionsnummer.</p>\r\n<p class=\"Liste1\">\r\n   <span class=\"Liste1Nr\" id=\"id8bfc003a-3001-464d-b084-83e6c8715844\">3)</span> Ordinationsnummer.</p>\r\n<p class=\"Liste1\">\r\n   <span class=\"Liste1Nr\" id=\"id60bae651-2ec6-4d72-adf3-c24a4e35466d\">4)</span> Dato og tid for betaling eller fakturering, hvis dette tidspunkt ligger før betalingstidspunktet.</p>\r\n<p class=\"Liste1\">\r\n   <span class=\"Liste1Nr\" id=\"ide48fb7a8-afbc-4545-a5a0-510ffa4ceaab\">5)</span> CPR-nr. eller et entydigt identifikationsnummer, jf. stk. 4.</p>\r\n<p class=\"Liste1\">\r\n   <span class=\"Liste1Nr\" id=\"idee21b84b-8362-4cc5-a203-cd8ccb5438f7\">6)</span> Datoer for udløb af den forrige og aktuelle tilskudsperiode.</p>\r\n<p class=\"Liste1\">\r\n   <span class=\"Liste1Nr\" id=\"id2b5df962-54c7-468e-9e46-d76c6bdb7dd5\">7)</span> Udgift til køb opgjort i tilskudspriser for det enkelte cannabisslutprodukt samt saldo.</p>\r\n<p class=\"Liste1\">\r\n   <span class=\"Liste1Nr\" id=\"id888fbeaa-9818-48d2-9c81-544545fae0bf\">8)</span> Tilskud ydet til køb af cannabisslutprodukter.</p>\r\n<p class=\"Liste1\">\r\n   <span class=\"Liste1Nr\" id=\"idbf63c675-fd61-430d-a31c-e6043589cb8c\">9)</span> Beløb, der skal udlignes som følge af for lidt eller for meget udbetalt tilskud.</p>\r\n<p class=\"Stk2\">\r\n   <span class=\"StkNr\" id=\"id56e60bcc-30d5-4322-9fc6-93ff701a8c37\">Stk. 2.</span> Det Centrale Tilskudsregister for Cannabis må indeholde de i stk. 1 nævnte oplysninger ved bevilling af tilskud til cannabisprodukter købt i et andet EU/EØS-land i medfør af reglerne i bekendtgørelse om tilskud til cannabisprodukter uden for sygehusvæsenet købt i et andet EU/EØS-land.</p>\r\n<p class=\"Stk2\">\r\n   <span class=\"StkNr\" id=\"id764092b8-939a-4b12-9db8-d6381fcdd36a\">Stk. 3.</span> Det Centrale Tilskudsregister for Cannabis indeholder oplysning om tilkendt tilskud, jf. sundhedslovens § 148, 1. pkt., (terminaltilskud) om personer omfattet af § 2, nr. 3.</p>\r\n<p class=\"Stk2\">\r\n   <span class=\"StkNr\" id=\"idf6d5a7f4-991e-4f95-b8d5-201128648ff6\">Stk. 4.</span> Hvis en person, der er omfattet af lov om forsøgsordning med medicinsk cannabis og om ordning for dyrkning, fremstilling m.v. af medicinsk cannabis, ikke har et CPR-nr., erstattes CPR-nummeret med et entydigt identifikationsnummer, der tildeles af registret.</p>\r\n<p class=\"Paragraf\" id=\"id83452285-2994-4dd9-9513-29749f6f6d51\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Oplysninger i det Centrale Tilskudsregister for Cannabis slettes efter 2 år, jf. dog stk. 2-4.</p>\r\n<p class=\"Stk2\">\r\n   <span class=\"StkNr\" id=\"id2bd7aeb8-233a-40dc-b696-0fe4dd4e7ba9\">Stk. 2.</span> Oplysninger i det Centrale Tilskudsregister for Cannabis om afdøde personer slettes 1 år efter personens død.</p>\r\n<p class=\"Stk2\">\r\n   <span class=\"StkNr\" id=\"idbacdbeb1-5f17-433b-8df7-1385d0cb441e\">Stk. 3.</span> Oplysninger om bevillinger af terminaltilskud, jf. § 2, nr. 3, slettes 2 år efter bevillingens udløb.</p>\r\n<p class=\"Stk2\">\r\n   <span class=\"StkNr\" id=\"ide1e46bb6-a0d0-4d3c-9b35-2566a8c135aa\">Stk. 4.</span> Udligningsbeløb i forbindelse med køb af cannabisslutprodukter med tilskud slettes 2 år efter udligningsbeløbets opståen.</p>\r\n<p class=\"Paragraf\" id=\"id6fcd10fb-e30a-427b-87ee-ee3d9f516ff4\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Apotekere og personale på apoteker har adgang til alle de i § 3, stk. 1, nævnte oplysninger. Oplysningerne må kun anvendes til beregning af tilskud og egenbetaling i forbindelse med udlevering af cannabisslutprodukter. Oplysningerne må derudover kun anvendes til information til personer om køb af cannabisslutprodukter med tilskud i de pågældendes aktuelle og forrige tilskudsperiode.</p>\r\n<p class=\"Stk2\">\r\n   <span class=\"StkNr\" id=\"id6ca98494-493f-40fe-96cd-e45590ea32fb\">Stk. 2.</span> Læger har adgang til de i § 3, stk. 1, nr. 6-9, og stk. 3, nr. 1, nævnte oplysninger, når lægen har patienten i aktuel behandling.</p>\r\n<p class=\"Stk2\">\r\n   <span class=\"StkNr\" id=\"idc4045584-c31a-4ac6-9dc2-d1df0eee9b56\">Stk. 3.</span> Lægemiddelstyrelsen og en eventuel operatør, der på Lægemiddelstyrelsens vegne fører det Centrale Tilskudsregister for Cannabis, har derudover adgang til alle oplysninger i registret. Oplysningerne må kun anvendes med henblik på at sikre registrets drift og datakvalitet.</p>\r\n<p class=\"Paragraf\" id=\"ide79a47e5-0d11-4ccd-859a-a66dbbb8d6fb\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Er der ved køb af cannabisslutprodukter ydet tilskud, som afviger fra det, som personen efter reglerne udstedt i medfør af lov om forsøgsordning med medicinsk cannabis og om ordning for dyrkning, fremstilling m.v. af medicinsk cannabis, er berettiget til, skal apoteket, jf. dog § 9, regulere herfor i forbindelse med det førstkommende køb af cannabisslutprodukter med tilskud.</p>\r\n<p class=\"Stk2\">\r\n   <span class=\"StkNr\" id=\"ide28422f6-d083-4f69-8656-7885a17daf02\">Stk. 2.</span> En regulering efter stk. 1, som ikke er i personens favør, kan kun ske i det beløb, personen skulle have modtaget i tilskud i forbindelse med det aktuelle køb af cannabisslutprodukter. Personen kan dog frivilligt tilbagebetale det fulde udligningsbeløb straks.</p>\r\n<p class=\"Stk2\">\r\n   <span class=\"StkNr\" id=\"id935dffc5-282a-4fe8-aca2-33a62b8ff940\">Stk. 3.</span> Reguleringen efter stk. 2 kan i helt særlige tilfælde, hvor personen ikke kan antages at have været bekendt med det skyldige beløb og er ude af stand til at udrede betalingen for det aktuelle køb af cannabisslutprodukter uden fuldt tilskud, udskydes til det næstfølgende køb af cannabisslutprodukter med tilskud.</p>\r\n<p class=\"Paragraf\" id=\"id0af55d0a-b63e-48cb-a956-e68ccac2bc13\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Apotekere skal indberette de i § 3, stk. 1, nr. 1-5, 7 og 8, nævnte oplysninger digitalt til det Centrale Tilskudsregister for Cannabis umiddelbart efter hver betaling eller hver fakturering af et cannabisslutprodukt, hvis dette tidspunkt ligger før betalingstidspunktet, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"id6b953e9f-45dc-4fee-9763-60dc592aa239\">Stk. 2.</span> Apotekere skal på opfordring fra en person, der ikke ønsker, at personens køb af cannabisslutprodukter registreres, undlade at indberette de i stk. 1, nævnte oplysninger til det Centrale Tilskudsregister for Cannabis.</p>\r\n<p class=\"Stk2\">\r\n   <span class=\"StkNr\" id=\"id4753d311-c9ba-400d-a683-a663435eac1a\">Stk. 3.</span> Apotekere skal indberette oplysninger om foretaget udligning af for meget eller for lidt udbetalt tilskud, jf. § 3, stk. 1, nr. 9, til den tilskudsperiode (forrige eller aktuel), hvor udligningsbeløbet er opstået.</p>\r\n<p class=\"Stk2\">\r\n   <span class=\"StkNr\" id=\"id1158f812-4768-4b49-8184-14c2445c9843\">Stk. 4.</span> Hvis en person, der ikke har et CPR-nr., får tildelt et CPR-nr., eller hvis en person får ændret sit CPR-nr., skal apotekere på opfordring fra den pågældende indberette oplysning om det nye eller ændrede CPR-nr. til det Centrale Tilskudsregister for Cannabis.</p>\r\n<p class=\"Stk2\">\r\n   <span class=\"StkNr\" id=\"id52a1288e-43cc-4736-982d-3f486c2430de\">Stk. 5.</span> Lægemiddelstyrelsen kan påbyde apotekere at rette fejlbehæftede indberetninger og statusoplysninger i det Centrale Tilskudsregister for Cannabis.</p>\r\n<p class=\"Stk2\">\r\n   <span class=\"StkNr\" id=\"id69b93d42-7ef9-4584-a5bb-4e82e37f018d\">Stk. 6.</span> Apotekere skal på opfordring fra personer, som har konstateret fejl i oplysninger om den pågældende i det Centrale Tilskudsregister for Cannabis, foretage de nødvendige rettelser i Centrale Tilskudsregister for Cannabis eller henvise personen til Lægemiddelstyrelsen, såfremt apoteket ikke selv har den fornødne adgang til at foretage rettelserne.</p>\r\n<p class=\"Paragraf\" id=\"idb43a54b0-24b5-414f-aed5-db061c4d192f\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Lægemiddelstyrelsen skal indlægge oplysninger om bevilling af terminaltilskud i medfør af sundhedslovens § 148, 1. pkt., i det Centrale Tilskudsregister for Cannabis.</p>\r\n<p class=\"Stk2\">\r\n   <span class=\"StkNr\" id=\"id23a3755c-c6c1-4df5-81d6-1b74cc3301b7\">Stk. 2.</span> Lægemiddelstyrelsen inddaterer de oplysninger, der er nævnt i § 3, stk. 1, nr. 4-5 og 7, i det Centrale Tilskudsregister for Cannabis for køb af cannabisprodukter foretaget i andre EU/EØS-lande til hvilke, der er bevilget tilskud i medfør af reglerne i bekendtgørelse om tilskud til cannabisprodukter uden for sygehusvæsenet købt i andre EU/EØS-lande.</p>\r\n<p class=\"Paragraf\" id=\"id11633eae-f36b-40ff-95ca-f5fd808e4ae8\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9. </span> Bestemmelserne i §§ 5, 6 og 7 gælder også for Lægemiddelstyrelsens afgørelse om tilskud til cannabisprodukter købt i et andet EU/EØS-land i henhold til reglerne i bekendtgørelse om tilskud til cannabisprodukter uden for sygehusvæsenet købt i andre EU/EØS-lande.</p>\r\n<p class=\"Paragraf\" id=\"idb7fe45e4-6d27-4807-a16a-710eee9bec31\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Lægemiddelstyrelsen fastsætter som dataansvarlig en teknisk beskrivelse af indholdet i det Centrale Tilskudsregister for Cannabis samt tekniske forskrifter for apotekeres tilslutning og indberetning til registeret.</p>\r\n<p class=\"Stk2\">\r\n   <span class=\"StkNr\" id=\"idd6608c75-e00a-4a04-9e89-e370cb4d38cf\">Stk. 2.</span> De tekniske beskrivelser og forskrifter for tilslutning og indberetning til det Centrale Tilskudsregister for Cannabis offentliggøres på Lægemiddelstyrelsens hjemmeside.</p>\r\n<p class=\"Paragraf\" id=\"id892330c7-9edc-47a1-838d-0128dddf87e6\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Apotekere skal tilslutte sig det Centrale Tilskudsregister for Cannabis og indberette til registeret i overensstemmelse med de tekniske forskrifter i § 10.</p>\r\n<p class=\"Paragraf\" id=\"idbe4d1668-5564-414e-9c85-b82a6367966a\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Bekendtgørelsen træder i kraft den 1. januar 2022.</p>\r\n<p class=\"Stk2\">\r\n   <span class=\"StkNr\" id=\"id7636391c-cc46-46de-8908-40b7fa343f26\">Stk. 2.</span> Bekendtgørelse nr. 1591 af 18. december 2018 om det Centrale Tilskudsregister for Cannabis ophæves.</p><div class=\"Givet\" id=\"Givet\"><p class=\"Givet\" align=\"center\">Sundhedsministeriet, den 14. december 2021</p><p class=\"Sign1\" align=\"center\">Magnus Heunicke</p><p class=\"Sign2\" align=\"right\">/ Julie Broholm</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2021"
        },
        {
            "displayName": "Accession",
            "displayValue": "B20210250505"
        },
        {
            "displayName": "Entydig dokumentidentifikation",
            "displayValue": "DI000460"
        },
        {
            "displayName": "Dato for førstegangsindlæggelse",
            "displayValue": "21/12/2021"
        },
        {
            "displayName": "Dato for indlæggelse",
            "displayValue": "21/12/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "2505"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "14/12/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundhedsmin., j.nr. 2116314"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}