{
    "id": 205250,
    "title": "Bekendtgørelse om slagtepræmie for kvier, tyre og stude",
    "documentTypeId": "60",
    "isSagsforlobPeriodValid": true,
    "shortName": "BEK nr 1371 af 27/11/2018",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#idff6df187-dda8-4910-9151-fb2b3e73c76e\">Kapitel 1</a>\r\n      </td>\r\n      <td class=\"IndholdsfortegnelseTekst\">Bekendtgørelsens anvendelsesområde og definitioner</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id904c2c69-2139-4437-be72-91211cf6a79e\">Kapitel 2</a>\r\n      </td>\r\n      <td class=\"IndholdsfortegnelseTekst\">Præmiebeløb</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id45ed4d57-de4f-48be-bc56-381adf7567c0\">Kapitel 3</a>\r\n      </td>\r\n      <td class=\"IndholdsfortegnelseTekst\">Tilmelding og ansøgning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idba8ab70f-23c3-4adb-8ee0-5a17c4938ef1\">Kapitel 4</a>\r\n      </td>\r\n      <td class=\"IndholdsfortegnelseTekst\">Betingelser for præmie</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id5c5419ea-2cdf-46c0-8dbc-95a50c9024f9\">Kapitel 5</a>\r\n      </td>\r\n      <td class=\"IndholdsfortegnelseTekst\">Producentskifte og producenterklæring</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idc261ef41-e83b-4c0c-84cd-9202ee751298\">Kapitel 6</a>\r\n      </td>\r\n      <td class=\"IndholdsfortegnelseTekst\">Kontrol</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idc0f5fb36-9dc1-48ca-9a65-f63d3e43ba74\">Kapitel 7</a>\r\n      </td>\r\n      <td class=\"IndholdsfortegnelseTekst\">Ikrafttræden og overgangbestemmelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om slagtepræmie for kvier, tyre og stude<a class=\"FodnoteHenvisning\" name=\"Henvisning_id2438d528-b397-4666-a44c-8f85de7cbe90\" href=\"#id2438d528-b397-4666-a44c-8f85de7cbe90\">1)</a></p>\r\n<p class=\"Indledning2\">I medfør af § 1, stk. 2, 4 og 5, § 1 a, stk. 1 og 2, og § 4, stk. 1 og 5, i lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), jf. lovbekendtgørelse nr. 231 af 22. marts 2018, fastsættes efter bemyndigelse i henhold til § 5, stk. 1, nr. 1, i bekendtgørelse nr. 1273 af 27. november 2017 om Landbrugsstyrelsens opgaver og beføjelser:</p>\r\n<p class=\"Kapitel\" id=\"idff6df187-dda8-4910-9151-fb2b3e73c76e\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Bekendtgørelsens anvendelsesområde og definitioner</p>\r\n<p class=\"Paragraf\" id=\"id57814dcc-89ef-4467-8421-c7f36f70899e\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse finder anvendelse på frivillig koblet støtte i Europa Parlamentets og Rådets forordning (EU) nr. 1307/2013.</p>\r\n<p class=\"Stk2\">\r\n   <span class=\"StkNr\" id=\"id87295c02-b475-4c6c-80c0-9ddbb56b82d7\">Stk. 2.</span> Landbrugsstyrelsen kan efter denne bekendtgørelse yde slagtepræmie til producenter af kvier, tyre og stude ved slagtning på eksportautoriserede slagterier, eller godkendte slagtesteder i Danmark, jf. den til enhver tid gældende bekendtgørelse om autorisation og registrering af fødevarevirksomheder m.v., eller ved udførsel til slagtning i en anden EU-medlemsstat.</p>\r\n<p class=\"Paragraf\" id=\"idab659109-4971-4877-9d6e-2c17f8463914\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"idefdc7642-e2a8-4aa8-90c1-1d8b754bb7e0\">1)</span> Kvier: Kviekalve og kvier.</p>\r\n<p class=\"Liste1\">\r\n   <span class=\"Liste1Nr\" id=\"id0b6a3757-129f-40ba-9bf5-7a68f1131956\">2)</span> Tyre: Tyrekalve, ungtyre og tyre.</p>\r\n<p class=\"Liste1\">\r\n   <span class=\"Liste1Nr\" id=\"idf4382186-b0f5-4a0c-8b5c-4acab28afd30\">3)</span> Identifikation: Konstatering af korrekt mærkning af dyr med øremærke, jf. den til enhver tid gældende bekendtgørelse om mærkning, registrering og flytning af kvæg, svin, får eller geder.</p>\r\n<p class=\"Liste1\">\r\n   <span class=\"Liste1Nr\" id=\"idab1fdbab-919b-4d8e-bd40-a90b7f41746e\">4)</span> Registrering: Indberetning til Miljø- og Fødevareministeriets Centrale Husdyrbrugsregister (CHR) af hændelser om dyrets fødsel, indgang på og afgang fra bedriften.</p>\r\n<p class=\"Liste1\">\r\n   <span class=\"Liste1Nr\" id=\"ida338807a-3756-4aea-9366-9bd1299cc3e1\">5)</span> Ansøgningsår: Et kalenderår.</p>\r\n<p class=\"Liste1\">\r\n   <span class=\"Liste1Nr\" id=\"idc64d72fc-101a-457c-803c-6ccb1a2bf43e\">6)</span> Holdeperiode: Den periode et dyr mindst skal have opholdt sig på ansøgerens bedrift for at være berettiget til præmie.</p>\r\n<p class=\"Liste1\">\r\n   <span class=\"Liste1Nr\" id=\"idc3ec9148-fc09-479b-b28d-34475adcc44f\">7)</span> Slagteri: Eksportautoriserede slagterier samt godkendte slagtesteder i Danmark, jf. den til enhver tid gældende bekendtgørelse om autorisation og registrering af fødevarevirksomheder m.v.</p>\r\n<p class=\"Liste1\">\r\n   <span class=\"Liste1Nr\" id=\"id62d2ab16-2c0b-463d-afc8-5554ab706f62\">8)</span> Ansøgte slagtede dyr: Slagtede kvier, tyre og stude, der indberettes af slagterier, og som opfylder betingelserne i denne bekendtgørelse om alder, slagtevægt og holdeperiode.</p>\r\n<p class=\"Liste1\">\r\n   <span class=\"Liste1Nr\" id=\"id9e00dd44-bcb6-4995-9d4e-7ef9c6e94bab\">9)</span> Ansøgte udførte dyr: Kvier, tyre og stude, der er udført til slagtning i en anden medlemsstat, og som på tidspunktet for udførslen opfylder betingelserne i denne bekendtgørelse til alder og holdeperiode.</p>\r\n<p class=\"Liste1\">\r\n   <span class=\"Liste1Nr\" id=\"id8d00a4bc-50a1-45f3-8e06-a63439358d07\">10)</span> Fastslåede dyr: Ansøgte slagtede og udførte dyr, der opfylder alle støttebetingelserne.</p>\r\n<p class=\"Liste1\">\r\n   <span class=\"Liste1Nr\" id=\"idd58ae7f9-2264-4d28-8a34-cbbedac88ae1\">11)</span> Potentielt støtteberettigede dyr: Alle kvier, tyre og stude på bedriften, der vil kunne opfylde kravet til holdeperiode og opnå en alder på mindst 8 måneder i ansøgningsåret, samt for kviers vedkommende er under 16 måneder, og for tyre og studes vedkommende er under 30 måneder på kontroltidspunktet.</p>\r\n<p class=\"Liste1\">\r\n   <span class=\"Liste1Nr\" id=\"id5c6a12da-1f68-4192-b8ee-875e4cfffeae\">12)</span> TRACES: Kommissionens elektroniske database til registrering af informationer om udstedelse af certifikater og dokumenter i forbindelse med samhandel med levende dyr, visse animalske produkter, import af levende dyr og animalske produkter.</p>\r\n<p class=\"Kapitel\" id=\"id904c2c69-2139-4437-be72-91211cf6a79e\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Præmiebeløb</p>\r\n<p class=\"Paragraf\" id=\"ide3609e9c-ef27-4672-9bd2-006ca3bf8594\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> I perioden 2015 – 2020 anvendes årligt 24.135.000 EUR fra det nationale loft for direkte betalinger til slagtepræmier efter denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"ideb174f13-9102-4e68-8916-7ebba19886a2\">Stk. 2.</span> Den årlige præmie fastsættes på grundlag af det samlede antal fastslåede dyr i ansøgningsåret og den samlede økonomiske ramme, jf. stk. 1.</p>\r\n<p class=\"Stk2\">\r\n   <span class=\"StkNr\" id=\"id65e63bf1-0332-44b1-a0bc-031a8981c3ad\">Stk. 3.</span> Udbetaling af præmierne finder sted fra den 1. marts til den 30. juni i året efter ansøgningsåret.</p>\r\n<p class=\"Kapitel\" id=\"id45ed4d57-de4f-48be-bc56-381adf7567c0\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Tilmelding og ansøgning</p>\r\n<p class=\"Paragraf\" id=\"ida2310858-810c-4c3d-8bfb-56458da63fb1\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Producenter af kvier, tyre og stude skal det første ansøgningsår, de søger om slagtepræmie, tilmelde sig slagtepræmieordningen.</p>\r\n<p class=\"Stk2\">\r\n   <span class=\"StkNr\" id=\"id952a7458-4639-4700-94b8-7aa6e0b0ca46\">Stk. 2.</span> Tilmelding til slagtepræmieordningen skal ske på Fællesskema ved brug af Miljø- og Fødevareministeriets Tast selv-service, som kan tilgås via Landbrugsstyrelsens hjemmeside.</p>\r\n<p class=\"Stk2\">\r\n   <span class=\"StkNr\" id=\"id30065e19-c3e2-4c08-861b-f0eec7c081ed\">Stk. 3.</span> Tilmeldingen skal være modtaget i Landbrugsstyrelsen inden udløbet af fristen for forsinket indsendelse af Fællesskema det pågældende ansøgningsår, jf. den til enhver tid gældende bekendtgørelse om markblok, elektronisk fællesskema og elektroniske tilsagnsskemaer. Tilmelding, der modtages efter denne frist, afvises.</p>\r\n<p class=\"Paragraf\" id=\"idea01a8bf-c97a-46d6-b7b4-c08fda46b9ef\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Kommunikation fra Landbrugsstyrelsen til ansøgere følger ansøgerens brugerindstillinger i Miljø- og Fødevareministeriets Tast selv-service.</p>\r\n<p class=\"Paragraf\" id=\"id7119c6a8-b450-4a63-a40c-87b09f58c5b7\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Producenter, der har tilmeldt sig slagtepræmieordningen, er fortsat tilmeldt ordningen, indtil de skriftligt meddeler Landbrugsstyrelsen, at de ønsker at framelde sig ordningen. Framelding får virkning fra den dag, meddelelsen modtages i Landbrugsstyrelsen. Framelding får dog ikke virkning i forhold til afvigelser konstateret ved kontrol, der er varslet eller gennemført, før frameldingen er modtaget i Landbrugsstyrelsen.</p>\r\n<p class=\"Stk2\">\r\n   <span class=\"StkNr\" id=\"id71df94a2-ff02-4ab3-b9b3-13af596b2cb0\">Stk. 2.</span> Uanset stk. 1 bliver producenter, der i et ansøgningsår ikke har slagtet eller udført støtteberettigede dyr, automatisk frameldt ordningen med virkning for det følgende ansøgningsår.</p>\r\n<p class=\"Stk2\">\r\n   <span class=\"StkNr\" id=\"id4c6b1f72-d4ce-468c-8250-6c26030d4207\">Stk. 3.</span> Producenter, der er frameldt slagtepræmieordningen, kan tilmelde sig ordningen igen, jf. § 4, stk. 2.</p>\r\n<p class=\"Paragraf\" id=\"id47166aa3-3c3e-4e60-80cc-92b02894a919\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Producenter, der er tilmeldt slagtepræmieordningen, søger om præmie for slagtede dyr ved levering af støtteberettigede dyr til slagtning på et slagteri. Slagterierne indberetter for hver producent stedfundne slagtninger elektronisk til Landbrugsstyrelsen via Landbrug &amp; Fødevarer. Indberetning om slagtning af de enkelte producenters dyr betragtes som en ansøgning om slagtepræmie.</p>\r\n<p class=\"Stk2\">\r\n   <span class=\"StkNr\" id=\"id58816a2f-a90d-4adf-bef3-ac77d80dc776\">Stk. 2.</span> Indberetning om en stedfunden slagtning skal være modtaget i Landbrugsstyrelsen senest den 20. januar året efter ansøgningsåret. Indberettes slagtninger efter fristens udløb, nedsættes den præmie, som producenten ville have haft ret til ved rettidig indsendelse, med 1 procent pr. arbejdsdag, som fristen overskrides. Er forsinkelsen på over 25 kalenderdage, afvises ansøgningen.</p>\r\n<p class=\"Paragraf\" id=\"id35471029-e7ea-466a-9daa-006e1b9186c0\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Producenter, der er tilmeldt slagtepræmieordningen, søger om præmie ved udførsel af levende dyr til slagtning i en anden EU-medlemsstat ved at sende en ansøgning til Landbrugsstyrelsen med oplysning om eksportørens navn og adresse, den medlemsstat, hvortil udførslen er sket og hvert enkelt dyrs CKR-nummer som defineret i bekendtgørelse om mærkning, registrering og flytning af kvæg, svin, får og geder. Ansøgningen skal vedlægges kopi af salgsfaktura, hvoraf salgsprisen fremgår samt kopi af certifikat fra TRACES, hvoraf det fremgår, at dyret er udført til slagtning.</p>\r\n<p class=\"Stk2\">\r\n   <span class=\"StkNr\" id=\"id5493658a-0d3d-4132-bfe0-1162acd25f2d\">Stk. 2.</span> Ansøgningen skal være modtaget i Landbrugsstyrelsen senest 3 måneder efter en udførsel, dog senest den 20. januar i året efter ansøgningsåret. Modtages erklæringen efter fristernes udløb, nedsættes den støtte, som producenten ville have haft ret til, hvis erklæringen var indsendt rettidigt, med 1 procent pr. arbejdsdag fristen overskrides. Er forsinkelsen på over 25 kalenderdage, afvises ansøgningen.</p>\r\n<p class=\"Stk2\">\r\n   <span class=\"StkNr\" id=\"id2b89b2dd-85e4-43c6-a0eb-a54b7a612041\">Stk. 3.</span> Ansøgning efter stk. 1 skal udfærdiges på et særligt skema, der kan hentes på Landbrugsstyrelsens hjemmeside eller fås ved henvendelse til Landbrugsstyrelsen.</p>\r\n<p class=\"Paragraf\" id=\"id260ae8df-8d31-40ce-aabf-c31876af3e58\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Medvirker en anden person end producenten som eksportør af præmieberettigede dyr, skal ansøgning efter § 8 underskrives af eksportøren. Producentens mulighed for at opnå præmie er afhængig af rigtigheden af de erklæringer, som eksportøren har givet om udførslen.</p>\r\n<p class=\"Kapitel\" id=\"idba8ab70f-23c3-4adb-8ee0-5a17c4938ef1\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Betingelser for præmie</p>\r\n<p class=\"Paragraf\" id=\"ide99bb9fa-021e-437c-87db-a0f8d588bc37\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Producenter, der råder over landbrugsarealer på datoen for sidste frist for rettidig indgivelse af Fællesskema det enkelte ansøgningsår, skal for det pågældende ansøgningsår indsende Fællesskema med angivelse af alle bedriftens landbrugsarealer, jf. den til enhver tid gældende bekendtgørelse om markblok, elektronisk fællesskema og elektroniske tilsagnsskemaer.</p>\r\n<p class=\"Stk2\">\r\n   <span class=\"StkNr\" id=\"id0a9c31d6-b3b2-4894-9c5f-692ada50cd6a\">Stk. 2.</span> Præmien nedsættes, når de ikke-anmeldte arealer overstiger 3 procent af det anmeldte areal. Præmien nedsættes med 1 procent, hvis det ikke-anmeldte areal ikke overstiger 5,00 ha. Præmien nedsættes med 2 procent, hvis det ikke-anmeldte areal er over 5,00 ha, men ikke overstiger 10,00 ha. Præmien nedsættes med 3 procent, hvis det ikke-anmeldte areal er over 10,00 ha.</p>\r\n<p class=\"Paragraf\" id=\"id8782592e-d31f-4632-95f9-9d750a14075c\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Producenten skal levere mindst fem fastslåede dyr pr. ansøgningsår.</p>\r\n<p class=\"Paragraf\" id=\"id3cead835-7800-4f79-9393-f2a591094695\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Det samlede præmiebeløb til producenten for et ansøgningsår skal udgøre mindst 300 EUR.</p>\r\n<p class=\"Stk2\">\r\n   <span class=\"StkNr\" id=\"id51802526-a9f6-41ae-b957-cd912754b4fa\">Stk. 2.</span> Uanset stk. 1 kan der udbetales præmier for et mindre beløb end 300 EUR i de tilfælde, hvor producenten for det pågældende ansøgningsår får godkendt støtte for et samlet areal på mindst 2,00 ha under grundbetalingsordningen efter Europa Parlamentets og Rådets forordning (EU) nr. 1307/2013.</p>\r\n<p class=\"Paragraf\" id=\"id22fa58b8-249c-43a5-ac8d-f66b0119c545\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Kvier skal ved indgang på slagteri eller ved udførsel være under 16 måneder gamle. Ved udførsel skal kvier være mindst 8 måneder gamle.</p>\r\n<p class=\"Stk2\">\r\n   <span class=\"StkNr\" id=\"id65f673f4-e3d8-4be7-8a4f-67a48219e1a9\">Stk. 2.</span> Tyre og stude skal ved indgang på slagteri eller ved udførsel være under 30 måneder gamle. Ved udførsel skal tyre og stude være mindst otte måneder gamle.</p>\r\n<p class=\"Paragraf\" id=\"id9679651d-ffd7-4ac2-9faf-a453ea9b55c9\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Dyret skal have opholdt sig på producentens bedrift i en holdeperiode på mindst to sammenhængende måneder af de sidste tre måneder inden slagtning eller udførsel.</p>\r\n<p class=\"Stk2\">\r\n   <span class=\"StkNr\" id=\"ide1537786-f3e2-430e-9d7f-0475c3e580b2\">Stk. 2.</span> Starten på holdeperioden beregnes på grundlag af CHR-registreringen af dyrets indgang på bedriften. Holdeperioden kan tidligst begynde dagen efter den dag, hvor dyrets indgang på bedriften bliver registreret i CHR. Sidste dag i holdeperioden er den dag, hvor dyret afgår fra bedriften. For dyr, der leveres direkte fra bedriften til slagteri, er sidste dag i holdeperioden dog den dag, hvor dyret indgår på slagteriet, ifølge slagteriets indberetning til CHR.</p>\r\n<p class=\"Paragraf\" id=\"ida8b25acc-4007-403a-9b85-d725d71d6ee3\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Dyret skal være korrekt identificeret og registreret i CHR i hele holdeperioden, jf. § 14.</p>\r\n<p class=\"Paragraf\" id=\"idb8dc659b-0fd5-4a43-9f81-3a3d5472aba5\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Dyret skal være egnet til konsum.</p>\r\n<p class=\"Paragraf\" id=\"id9cf10aa1-c493-4191-a67a-b9e95cc5d335\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Ved slagtning skal dyret have en slagtet vægt på mindst 160 kg.</p>\r\n<p class=\"Stk2\">\r\n   <span class=\"StkNr\" id=\"id49f6379a-cba7-4e0a-8a39-75236ad59aea\">Stk. 2.</span> Den slagtede vægt bestemmes på grundlag af en slagtekrop uden hoved og fødder efter afhudning, udtagning af indvolde og afblødning, og uden lever, nyrer og nyrefedt m.v., som en standardpræsentation fastlagt i Kommissionens forordning (EF) nr. 1249/2008.</p>\r\n<p class=\"Stk2\">\r\n   <span class=\"StkNr\" id=\"id39fc4a7f-41b0-403a-86b8-6738005503aa\">Stk. 3.</span> Den vægt, der skal tages i betragtning, er slagtekroppens vægt efter afkøling eller slagtekroppens varme vægt bestemt så hurtigt som muligt efter slagtning, nedsat med to procent.</p>\r\n<p class=\"Stk2\">\r\n   <span class=\"StkNr\" id=\"id2a9e01a7-85b0-43a5-8b16-f30f5aa214cb\">Stk. 4.</span> Vejes slagtekroppen på anden vis, end anført i stk. 2, korrigeres vægten med de korrektioner, som er fastsat i bilag III i Kommissionens forordning (EF) nr. 1249/2008.</p>\r\n<p class=\"Paragraf\" id=\"id75c4cdf6-45dd-41c6-8262-eab5496bc9df\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Ved udførsel skal det kvægpas, der følger dyret, indeholde oplysning om, at der er søgt om præmie for dyret i Danmark efter Europa Parlamentets og Rådets forordning (EU) nr. 1307/2013.</p>\r\n<p class=\"Kapitel\" id=\"id5c5419ea-2cdf-46c0-8dbc-95a50c9024f9\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Producentskifte og producenterklæring</p>\r\n<p class=\"Paragraf\" id=\"idbd97cac7-4101-43c7-a36e-d5b32580011e\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Hvis en producent i forbindelse med overtagelse af en hel bedrift ønsker at videreføre overdragers holdeperiode, jf. § 14, skal dette meddeles til Landbrugsstyrelsen på en producentskifteerklæring, der skal underskrives af overdrager og erhverver. Erhverver kan kun videreføre overdragers holdeperiode, hvis overdrager er tilmeldt slagtepræmieordningen.</p>\r\n<p class=\"Stk2\">\r\n   <span class=\"StkNr\" id=\"id542642c1-9c04-4669-82e9-08e2276812d8\">Stk. 2.</span> Producentskifteerklæringen skal være modtaget i Landbrugsstyrelsen senest den 20. januar året efter det ansøgningsår, hvor overdragelsen af det økonomiske ansvar for driften fandt sted.</p>\r\n<p class=\"Stk2\">\r\n   <span class=\"StkNr\" id=\"idfb507536-5470-44ac-b60b-4caa54e41831\">Stk. 3.</span> Hvis en producent ændrer virksomhedsform med tilbagevirkende kraft, er fristen for meddelelse af producentskiftet den 20. januar året efter det ansøgningsår, hvor overdragelsesdokumentet er underskrevet af alle aftaleparter.</p>\r\n<p class=\"Stk2\">\r\n   <span class=\"StkNr\" id=\"id9f2b255b-e8fe-4706-8e05-885c0cfd3ed4\">Stk. 4.</span> Uanset § 4, indtræder erhverver i overdragers tilmelding til slagtepræmieordningen ved rettidig indgivelse af producentskifteerklæringen.</p>\r\n<p class=\"Paragraf\" id=\"idfb2d8e41-ca4f-4486-bb02-b1ea7ea66ee0\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Hvis præmien skal ydes til en anden producent, end den producent, som har leveret dyret til slagtning, skal der anvendes en særlig producenterklæring. Denne producenterklæring skal underskrives af den producent, der har leveret dyret til slagtning, og af den producent, der skal modtage præmien. Producenterklæringen skal være slagteriet i hænde senest torsdag i ugen efter slagtningen. Slagteriet skal indsende producenterklæringen til Landbrugsstyrelsen, således at den er styrelsen i hænde senest den 20. januar året efter ansøgningsåret. Den producent, der skal modtage præmien, skal være tilmeldt slagtepræmieordningen, jf. § 4, og skal opfylde alle betingelser for at modtage præmien.</p>\r\n<p class=\"Paragraf\" id=\"idd7d1aa2f-69fa-4173-9a5d-3de32175699d\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Producentskifteerklæring efter § 19 og producenterklæring efter § 20 skal udfyldes på et særligt skema, der kan hentes på Landbrugsstyrelsens hjemmeside eller fås ved henvendelse til Landbrugsstyrelsen.</p>\r\n<p class=\"Kapitel\" id=\"idc261ef41-e83b-4c0c-84cd-9202ee751298\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Kontrol</p>\r\n<p class=\"Paragraf\" id=\"id44bd7a9e-de1f-4849-890e-ee44e926ce92\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Landbrugsstyrelsen foretager administrativ kontrol og kontrol hos producenterne af overholdelse af præmiebetingelserne. Ved ansøgning i forbindelse med udførsel har Landbrugsstyrelsen adgang til at foretage kontrol hos eksportøren.</p>\r\n<p class=\"Paragraf\" id=\"id3e2c1e5f-a293-4938-b9f2-ff101345575f\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Kontrol hos producenterne omfatter alle de potentielt støtteberettigede dyr, der befinder sig på bedriften, samt de dyr, der er søgt om slagtepræmie for inden for de seneste 12 måneder forud for kontroltidspunktet.</p>\r\n<p class=\"Stk2\">\r\n   <span class=\"StkNr\" id=\"id0e49f6f1-f5d3-4502-9872-707ff9f2839f\">Stk. 2.</span> Efter lovens § 4, stk. 3, påhviler det producenten, og ved udførsel eksportøren, at yde den nødvendige bistand ved kontroleftersyn, herunder at give adgang til de arealer og bygninger, hvor dyrene opholder sig samt fremlægge nødvendige bilag og registreringer.</p>\r\n<p class=\"Stk2\">\r\n   <span class=\"StkNr\" id=\"id16d0b7ac-7112-4716-8d62-3122ea8fe8f7\">Stk. 3.</span> Efter lovens § 4, stk. 6, påhviler det producenten og ved udførsel eksportøren at opbevare de dokumenter og fortegnelser, der er nødvendige for gennemførelse af kontrol af ordningen i mindst 5 år regnet fra udgangen af hvert ansøgningsår.</p>\r\n<p class=\"Paragraf\" id=\"id48cba79b-2cb3-4dd8-9f3e-6aa6861fc5da\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> Fødevarestyrelsen foretager sammen med Klassificeringsudvalget for Svin, Kvæg og Får, kontrol på slagterierne med overholdelse af præmiebetingelserne.</p>\r\n<p class=\"Stk2\">\r\n   <span class=\"StkNr\" id=\"ideb7fb679-bb03-4a38-954c-58aa7043fde6\">Stk. 2.</span> Kontrollen foretages på slagterier, der er udvalgt af Landbrugsstyrelsen.</p>\r\n<p class=\"Stk2\">\r\n   <span class=\"StkNr\" id=\"id4d97250d-1970-41d5-a618-c62a76954176\">Stk. 3.</span> Fødevarestyrelsen foretager kontrollen på slagterier, der gennemfører EUROP-klassificering. På slagterier, der ikke gennemfører EUROP-klassificering, udføres kontrollen af en praktiserende dyrlæge, der er tilknyttet Fødevarestyrelsen.</p>\r\n<p class=\"Stk2\">\r\n   <span class=\"StkNr\" id=\"id2befac14-b2ad-4fa2-bd71-43e9ed7fd317\">Stk. 4.</span> Kontrol af dyrets CKR-nummer, køn, slagtevægt samt slagtedato foretages af Klassificeringsudvalget for Svin, Kvæg og Får på slagterier med klassificering. På slagterier, der ikke gennemfører EUROP-klassificering foretages denne kontrol af Fødevarestyrelsen.</p>\r\n<p class=\"Stk2\">\r\n   <span class=\"StkNr\" id=\"id6ea9c0ab-597f-4ef2-8182-4d317d36b642\">Stk. 5.</span> Efter lovens § 4, stk. 3, påhviler det slagterierne at yde den nødvendige bistand ved kontroleftersyn.</p>\r\n<p class=\"Stk2\">\r\n   <span class=\"StkNr\" id=\"idebebb04b-66b9-442a-ac6c-94b04def3d0e\">Stk. 6.</span> Efter lovens § 4, stk. 6, påhviler det slagterierne at opbevare alle dokumenter og fortegnelser, der er nødvendige for gennemførelse af kontrol, i mindst 5 år regnet fra udgangen af hvert enkelt ansøgningsår.</p>\r\n<p class=\"Kapitel\" id=\"idc0f5fb36-9dc1-48ca-9a65-f63d3e43ba74\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Ikrafttræden og overgangbestemmelser</p>\r\n<p class=\"Paragraf\" id=\"id1edf63a5-cb58-43ef-b788-66c10268238c\">\r\n   <span id=\"P25\">\r\n   </span>\r\n   <span class=\"ParagrafNr\" id=\"Par25\">§ 25.</span> Bekendtgørelsen træder i kraft den 1. januar 2019.</p>\r\n<p class=\"Stk2\">\r\n   <span class=\"StkNr\" id=\"id4d3e8de0-0f9a-4f5d-b462-f1bb72c6389d\">Stk. 2.</span> Bekendtgørelse nr. 1367 af 1. december 2017 om slagtepræmier for kvier, tyre og stude ophæves. Bekendtgørelsen finder dog fortsat anvendelse for ansøgninger om præmier for 2018.</p>\r\n<p class=\"Stk2\">\r\n   <span class=\"StkNr\" id=\"idd40be0c0-d0e1-43d7-b211-b703ffad43f6\">Stk. 3.</span> Bekendtgørelse nr. 1547 af 11. december 2015 om slagtepræmier for kvier, tyre og stude finder fortsat anvendelse for ansøgninger om præmier for 2016 og 2017.</p>\r\n<p class=\"Stk2\">\r\n   <span class=\"StkNr\" id=\"id526c9e06-1a55-4908-a964-e570b2c2611d\">Stk. 4.</span> § 26, stk. 2, i bekendtgørelse nr. 1547 af 11. december 2015 om slagtepræmier for kvier, tyre og stude finder fortsat anvendelse for ansøgninger om præmier for 2015.</p><div class=\"Givet\" id=\"Givet\"><p class=\"Givet\" align=\"center\">Landbrugsstyrelsen, den 27. november 2018</p><p class=\"Sign1\" align=\"center\">Jette Petersen</p><p class=\"Sign2\" align=\"right\">/ Adam Grønlykke Mollerup</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id2438d528-b397-4666-a44c-8f85de7cbe90\" href=\"#Henvisning_id2438d528-b397-4666-a44c-8f85de7cbe90\">1)</a> I bekendtgørelsen er der medtaget visse bestemmelser fra Europa-Parlamentets og Rådets forordning 2013/1306/EU af 17. december 2013 om finansiering, forvaltning og overvågning af den fælles landbrugspolitik og om ophævelse af Rådets forordning (EØF) nr. 352/78, (EF) nr. 165/94 (EF) nr. 2799/98, (EF) nr. 814/2000, (EF) nr. 1290/2005 og (EF) nr. 485/2008, EU-Tidende 2013, nr. L 347, side 549, og Europa-Parlamentets og Rådets forordning 2013/1307/EU af 17. december 2013 om fastsættelse af regler for direkte betalinger til landbrugere under støtteordninger inden for rammerne af den fælles landbrugspolitik og om ophævelse af Rådets forordning (EF) nr. 637/2008 og Rådets forordning (EF) nr. 73/2009, EU-Tidende 2013, nr. L 347, side 608. Ifølge artikel 288 i EUF-Traktaten gælder en forordning umiddelbart i hver medlemsstat. Gengivelsen af disse bestemmelser er således udelukkende begrundet i praktiske hensyn og berører ikke de nævnte forordningers umiddelbare gyldighed i Danmark.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/12/2018"
        },
        {
            "displayName": "Accession",
            "displayValue": "B20180137105"
        },
        {
            "displayName": "Entydig dokumentidentifikation",
            "displayValue": "CK001877"
        },
        {
            "displayName": "Dato for førstegangsindlæggelse",
            "displayValue": "01/12/2018"
        },
        {
            "displayName": "Dato for indlæggelse",
            "displayValue": "01/12/2018"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1371"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "27/11/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Landbrugsstyrelsen"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />Landbrugsstyrelsen, j.nr. 18-2231-000018"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}