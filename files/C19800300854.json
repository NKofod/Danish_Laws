{
    "id": 69416,
    "title": "Rundskrivelse vedrørende samarbejdet mellem de sociale myndigheder og arbejdsformidlingen i sager omfattet af bistandsloven ",
    "documentTypeId": "200",
    "isSagsforlobPeriodValid": false,
    "shortName": "SKR nr 3008 af 20/03/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Rundskrivelse vedrørende samarbejdet mellem de  \r\n\r\n sociale myndigheder og arbejdsformidlingen i sager omfattet af bistandsloven  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Til arbejdsformidlingskontorerne. </P>  \r\n\r\n<P>Dags dato har man tilskrevet Den sociale ankestyrelse, Amaliegade 25, 1256  \r\n\r\n København K., således: </P>  \r\n\r\n<P>&#187;I skrivelse af 29/3-1979 har den sociale ankestyrelse klaget over,  \r\n\r\n at arbejdsformidlingskontoret i København har afslået at imødekomme  \r\n\r\n ankestyrelsens anmodning om - til brug i en verserende ankesag - at få  \r\n\r\n oplyst, hvorvidt klienten i et nærmere angivet tidsrum har været tilmeldt  \r\n\r\n arbejdsformidlingen og i bekræftende fald i hvilket omfang. </P>  \r\n\r\n<P>Det fremgår af skrivelsen, at oplysningen ønskes udleveret under  \r\n\r\n henvisning til § 8, stk. 1, i lov om dem sociale ankestyrelse. Af denne  \r\n\r\n bestemmelse fremgår blandt andet, at ankestyrelsen kan afkræve andre, der har  \r\n\r\n kendskab til forholdene, oplysninger, der må anses for nødvendige for sagens  \r\n\r\n behandling og afgørelse. Ankestyrelsen kan herunder indhente sygehusjournaler  \r\n\r\n eller udskrifter heraf. Det er endvidere anført, at oplysningerne er  \r\n\r\n nødvendige for ankestyrelsens vurdering af klientens berettigelse til kontant  \r\n\r\n hjælp efter bistandslovens § 37 jfr. § 38. </P>  \r\n\r\n<P>Arbejdsformidlingskontoret har udtalt, at afslaget er givet under  \r\n\r\n henvisning til § 22 i lov om arbejdsformidling og arbejdsløshedsforsikring  \r\n\r\n m.v. som bestemmer, at arbejdsformidlingskontorerne ikke må give uvedkommende  \r\n\r\n adgang til at gøre sig bekendt med de for kontoret foreliggende oplysninger  \r\n\r\n om tilmeldte arbejdssøgende. </P>  \r\n\r\n<P>Arbejdsdirektoratet meddelte ved skrivelse af 25/9-1979, at direktoratets  \r\n\r\n hidtidige standpunkt i sager af denne art havde været, at den tavshedspligt,  \r\n\r\n som ifølge § 22 påhviler arbejdsformidlingen, generelt set var til hinder for  \r\n\r\n afgivelse af oplysninger om de arbejdssøgende, hvor sagen ikke drejede sig om  \r\n\r\n en fælles klient. Som fælles klienter betragtedes alene betinget  \r\n\r\n arbejdsdygtige. </P>  \r\n\r\n<P>Direktoratet overvejede imidlertid lovmedholdeligheden af en lempelse i de  \r\n\r\n tilfælde, hvor ønsket om oplysninger fremsattes i henhold til bistandslovens  \r\n\r\n § 17 og § 8 i lov om den sociale ankestyrelse, idet der i forbindelse med  \r\n\r\n vedtagelsen af lov om social bistand også i andre tilfælde forudsattes en vis  \r\n\r\n udveksling af oplysninger mellem arbejdsformidlingen og social- og  \r\n\r\n sundhedsforvaltningen. </P>  \r\n\r\n<P>Regler om samarbejdet mellem de sociale myndigheder og arbejdsformidlingen  \r\n\r\n i sager omfattet af bistandsloven er efter forhandling mellem  \r\n\r\n socialministeriet og arbejdsministeriet samt repræsentanter fra kommuner og  \r\n\r\n amtskommuner fastsat i socialministeriets cirkulære af 18/11-1975, hvorfor en  \r\n\r\n ændring af den hidtidige praksis ikke kunne ske forinden spørgsmålet havde  \r\n\r\n været drøftet med arbejdsministeret. </P>  \r\n\r\n<P>Cirkulærets punkt 6 udtaler, at såfremt det sociale udvalg i forbindelse  \r\n\r\n med ydelse af kontanthjælp har behov for en vurdering af ansøgerens og  \r\n\r\n eventuelt ægtefællens arbejdsmuligheder, bør der tages kontakt med det lokale  \r\n\r\n arbejdsformidlingskontor. </P>  \r\n\r\n<P>Direktoratet er af den opfattelse, som er tiltrådt af arbejdsministeriet,  \r\n\r\n at nævnte fælles cirkulære åbner mulighed for at afgive de af den sociale  \r\n\r\n ankestyrelse ønskede oplysninger, idet personer, som figurerer hos såvel  \r\n\r\n social- og sundhedsforvaltningen som hos arbejdsformidlingen, og til  \r\n\r\n løsningen af hvis sag der forudsættes udvekslet oplysninger, må betragtes som  \r\n\r\n fælles klienter i det omfang hvor der er tale om oplysninger, der vedrører  \r\n\r\n afhjælpning af den pågældendes beskæftigelsesmæssige vanskeligheder, eller  \r\n\r\n oplysninger om arbejdsformidlingens vurdering af de pågældendes  \r\n\r\n beskæftigelsesmuligheder, herunder hvorvidt de pågældende er eller har været  \r\n\r\n tilmeldt arbejdsformidlingen. </P>  \r\n\r\n<P>I denne anledning skal direktoratet meddele, at ankestyrelsens anmodning  \r\n\r\n om at få de ønskede oplysninger kan imødekommes. </P>  \r\n\r\n<P>Arbejdsformidlingskontoret i København er herfra anmodet om at foretage  \r\n\r\n det videre fornødne.&#171; </P>  \r\n\r\n<P>Hvilket herved meddeles. </P>  \r\n\r\n<P>P.D.V. </P>  \r\n\r\n<P>Palle Lenzing </P>  \r\n\r\n<P>kontorchef </P>  \r\n\r\n<P>/Inga Mørkegaard </P>  \r\n\r\n<P>fuldmægtig </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19800300854"
        },
        {
            "displayName": "Entydig dokumentidentifikation",
            "displayValue": "CM028600"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/01/2020"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3008"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "20/03/1980"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsdirektoratet"
        },
        {
            "displayName": "Ressortministeriets journalnummer",
            "displayValue": "Arbejdsdirektoratet 4.kt. j.nr. EH 1-10-144/79"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}