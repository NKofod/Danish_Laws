{
    "id": 36804,
    "title": "Driftsomkostninger - edb-programmel. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18169 af 30/07/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En produktionsvirksomhed blev anset for berettiget til at fratrække  \r\n\r\n udgifterne til edb-programmel m.v., i alt 52.995 kr., som driftsomkostning i  \r\n\r\n henhold til statsskattelovens § 6 a. Der var bl.a. lagt vægt på, at  \r\n\r\n anskaffelsen var sket for at forenkle og effektivisere interne arbejdsgange,  \r\n\r\n og at udgiften ikke var betydelig i forhold til virksomhedens omfang. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Driftsomkostninger - edb-programmel. (* 1) </H1>  \r\n\r\n<P></P>  \r\n\r\n<P>Produktionsselskabet A klagede for skatteårene 1988/89 og 1989/90 over, at  \r\n\r\n amtsligningsrådet ikke havde godkendt et af selskabet selvangivet fradrag for  \r\n\r\n udgifter til anskaffelse af edb-programmel i skatteåret 1988/89 i alt 52.995  \r\n\r\n kr., men havde anset udgiften for afskrivningsberettiget over en periode på 5  \r\n\r\n år i henhold til afskrivningslovens afsnit 1. Dette havde bevirket, at der  \r\n\r\n var godkendt fradrag for afskrivning på programmellet i skatteårene 1988/89  \r\n\r\n og 1989/90 med henholdsvis 13.249 kr. og 12.520 kr. </P>  \r\n\r\n<P>Det fremgik af sagens oplysninger, at selskabet drev virksomhed med  \r\n\r\n produktion af møbler, og at virksomheden igennem flere år havde benyttet edb  \r\n\r\n bl.a. til bogføring. </P>  \r\n\r\n<P>I det regnskabsår, der lå til grund for skatteåret 1988/89, havde  \r\n\r\n selskabet anskaffet et integreret PC-program, indeholdende bl.a.  \r\n\r\n tekstbehandling, database, regneark, grafik og kommunikation, for i alt 7.995  \r\n\r\n kr. Herudover havde selskabet dette år anskaffet et tegneprogram, som kunne  \r\n\r\n anvendes i de PC'ere, virksomheden allerede var i besiddelse af.  \r\n\r\n Tegneprogrammet var bl.a. anvendt i forbindelse med tegning af møbler og  \r\n\r\n udarbejdelse af indretningsforslag, og udgiften hertil havde i alt udgjort  \r\n\r\n 45.000 kr. </P>  \r\n\r\n<P>De samlede udgifter eller i alt 52.995 kr. havde selskabet fratrukket i  \r\n\r\n sin skattepligtige indkomst i skatteåret 1988/89 som en driftsudgift i  \r\n\r\n henhold til statsskattelovens § 6 a. </P>  \r\n\r\n<P>Amtsligningsrådet havde som begrundelse for at anse udgifterne for  \r\n\r\n afskrivningsberettigede, men ikke fradragsberettigede som driftsomkostninger  \r\n\r\n i henhold til statsskattelovens § 6 a i anskaffelsesåret, henvist til, at  \r\n\r\n selskabet i forvejen havde indlagt edb i den daglige drift, og at  \r\n\r\n programmellet repræsenterede en værdi for selskabet i en årrække efter  \r\n\r\n anskaffelsen. </P>  \r\n\r\n<P>Selskabets revisor påstod over for Landsskatteretten det selvangivne  \r\n\r\n fradrag godkendt som en driftsomkostning i anskaffelsesåret, idet han gjorde  \r\n\r\n gældende, at anskaffelserne kunne henføres under kategorien  \r\n\r\n rationaliseringsudgifter, som var fradragsberettigede i det enkelte år, jf.  \r\n\r\n Ligningsvejledningen, afsnit L 5.5.2. </P>  \r\n\r\n<P>Revisoren henviste i den forbindelse bl.a. til, at udgifterne til edb i  \r\n\r\n forhold til virksomhedens omfang ikke var betydelige, men tværtimod havde et  \r\n\r\n særdeles beskedent omfang, idet virksomhedens lønudgifter udgjorde 11-12 mio.  \r\n\r\n kr. og administrationsudgifterne ca. 1 mio. kr. </P>  \r\n\r\n<P>Efter det oplyste fandt Landsskatteretten, at udgiften til det omhandlede  \r\n\r\n edb-programmel havde taget sigte på at forenkle og effektivisere de i  \r\n\r\n virksomheden løbende interne arbejdsgange. Da udgifterne i forhold til  \r\n\r\n virksomhedens omfang ikke syntes betydelige, fandt retten, at der var fradrag  \r\n\r\n for udgifterne som en rationaliseringsudgift i henhold til statsskattelovens  \r\n\r\n § 6 a, hvilket var tiltrådt af Told- og Skattestyrelsen. </P>  \r\n\r\n<P>Udgiften var således fradragsberettiget fuldt ud i skatteåret 1988/89,  \r\n\r\n hvilket medførte, at ansættelsen for dette år blev nedsat med 39.746 kr.  \r\n\r\n (52.995 kr. -13.246 kr.), mens ansættelsen for skatteåret 1989/90 blev  \r\n\r\n forhøjet med den godkendte afskrivning på 12.520 kr. </P>  \r\n\r\n<P>LV 1991, C 2.1. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i t&s nyt 1991, nr. 18, side 1024."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911816925"
        },
        {
            "displayName": "Entydig dokumentidentifikation",
            "displayValue": "CA004739"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18169"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "30/07/1991"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1991-3-292."
        },
        {
            "displayName": "Stikord",
            "displayValue": "DRIFTSOMKOSTNINGER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}