{
    "id": 63872,
    "title": "Vejledning til den mellem Danmark og Australien den 1. april 1981 undertegnede overenskomst til undgåelse af dobbeltbeskatning og forhindring af skatteunddragelse for så vidt angår indkomstskatter ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3 af 04/01/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til den mellem Danmark og Australien  \r\n\r\n den 1. april 1981 undertegnede overenskomst til undgåelse af  \r\n\r\n dobbeltbeskatning og forhindring af skatteunddragelse for så vidt angår  \r\n\r\n indkomstskatter </H1>  \r\n\r\n<P></P>  \r\n\r\n<BR>  \r\n\r\n<P>Indledning </P>  \r\n\r\n<P CLASS=PUNKT> <B>1.</B> Aftalen bygger i sin systematik på OECD's  \r\n\r\n modelkonvention - med tilføjelse af enkelte af Australien ønskede  \r\n\r\n særartikler. Også indholdsmæssigt er en række af artiklerne identiske med  \r\n\r\n OECD-modellen. Formuleringen afviger imidlertid i mange artikler fra  \r\n\r\n modelkonventionens ordlyd. Disse afvigelser skyldes nødvendige hensyn, dels  \r\n\r\n til Australiens lovgivning, og dels til de australske domstoles meget strenge  \r\n\r\n fortolkningspraksis. </P>  \r\n\r\n<P>Artikel 27, ikrafttræden </P>  \r\n\r\n<P CLASS=PUNKT> <B>2.</B> Overenskomsten trådte i kraft den 28. oktober 1981  \r\n\r\n og har i Danmark virkning på indkomst, der er erhvervet fra og med den 1.  \r\n\r\n januar 1982. I Australien har overenskomsten som hovedregel virkning på  \r\n\r\n indkomst, der er erhvervet fra og med den 1. juli 1982. </P>  \r\n\r\n<P>Artikel 2, de af overenskomsten omfattede skatter </P>  \r\n\r\n<P CLASS=PUNKT> <B>3.</B> Ifølge stk. 1, a), finder overenskomsten anvendelse  \r\n\r\n på &quot;den australske indkomstskat&quot;, hvorved forstås den føderale  \r\n\r\n indkomstskat. </P>  \r\n\r\n<P>Australien består af 6 enkelt-stater. Disse opkræver ikke indkomstskat,  \r\n\r\n men derimod en 6 pct. lønskat (arbejdsgiverskat). Denne skat er ikke omfattet  \r\n\r\n af overenskomsten. </P>  \r\n\r\n<P>Australien opkræver ikke formueskat og ingen &quot;capital gains  \r\n\r\n tax&quot;. </P>  \r\n\r\n<P>Ifølge stk. 1, a), gælder overenskomsten også den tillægsskat, der kan  \r\n\r\n pålignes private selskaber. Et privat selskab (&quot;private company&quot;)  \r\n\r\n er et selskab, som ikke er et offentligt selskab (&quot;public company&quot;)  \r\n\r\n som defineret i &quot;Australian Income Tax Assessment Act 1979, section 103  \r\n\r\n A, side 12,603). &quot;Private company&quot; kan sidestilles med  \r\n\r\n familieselskaber. </P>  \r\n\r\n<P>Formueskatter er ikke omfattet af overenskomsten. </P>  \r\n\r\n<P>Artikel 3, definitioner </P>  \r\n\r\n<P CLASS=PUNKT> <B>4.</B> Ifølge stk. 1, a), betyder udtrykket  \r\n\r\n &quot;Australien&quot; det australske statssamfund (&quot;the Commonwealth of  \r\n\r\n Australia&quot;), hvilket er det område, som styres af &quot;the Federal  \r\n\r\n Government&quot;. Udtrykket omfatter ethvert område, for hvilket der for  \r\n\r\n tiden gælder en lov, der omhandler udnyttelsen af naturforekomster på  \r\n\r\n havbunden og i kontinentalsoklens undergrund. Den generelle lovbestemmelse  \r\n\r\n herom findes i Assessment Act, section 6 A, side 803. </P>  \r\n\r\n<P CLASS=PUNKT> <B>5.</B> Ifølge stk. 2 omfatter udtrykkene &quot;australsk  \r\n\r\n skat&quot; og &quot;dansk skat&quot; ikke bøder og renter. Dette betyder, at  \r\n\r\n der ikke skal gives credit-nedslag for sådanne ydelser, men bestemmelsen  \r\n\r\n hindrer ikke, at bøder og renter pålægges. </P>  \r\n\r\n<P>Artikel 4, skattemæssigt hjemsted </P>  \r\n\r\n<P CLASS=PUNKT> <B>6.</B> Begrebet &quot;hjemmehørende i Australien&quot;  \r\n\r\n betyder &quot;en person, der er hjemmehørende i Australien for så vidt angår  \r\n\r\n australsk skat&quot; (i overensstemmelse med OECD). Begrebet er defineret i  \r\n\r\n Assessment Act, section 6, interpretation, side 702, og omfatter bl.a.  \r\n\r\n offentligt ansatte (&quot;eligible employees&quot;). </P>  \r\n\r\n<P CLASS=PUNKT> <B>7.</B> Stk. 2 er speciel. Bestemmelsen tilsigter at  \r\n\r\n hindre, at Norfolk Island kan benyttes som skattely for andre end australske  \r\n\r\n statsborgere. </P>  \r\n\r\n<P>Artiklen mangler OECD's bestemmelse (artikel 4, stk. 2, d)), hvorefter de  \r\n\r\n kompetente myndigheder skal træffe afgørelse om, hvor en person er  \r\n\r\n hjemmehørende, når de foranstående bestemmelser ikke er tilstrækkelige. Det  \r\n\r\n er efter australsk opfattelse et domstolsanliggende. </P>  \r\n\r\n<P CLASS=PUNKT> <B>8.</B> I henhold til stk. 4 skal en ikke-fysisk person,  \r\n\r\n der i henhold til stk. 1 er hjemmehørende i begge stater, anses for  \r\n\r\n hjemmehørende i den stat, i hvilken den er stiftet. OECD-modellen lægger i  \r\n\r\n disse tilfælde vægten på, i hvilken stat den virkelige ledelse har sit sæde.  \r\n\r\n</P>  \r\n\r\n<P>Artikel 5, fast driftssted </P>  \r\n\r\n<P CLASS=PUNKT> <B>9.</B> Stk. 2, g), fastslår, at udtrykket &quot;fast  \r\n\r\n driftssted&quot; omfatter en land- eller skovbrugsejendom eller et  \r\n\r\n græsningsareal. Den skattepligtige indkomst i kildestaten skal således  \r\n\r\n opgøres efter principperne i artikel 7. </P>  \r\n\r\n<P CLASS=PUNKT> <B>10.</B> Stk. 3, e), er et af mange eksempler på  \r\n\r\n korrigering af OECD-teksten efter australsk ønske. Korrektionen (&quot;såsom  \r\n\r\n reklamering eller videnskabelig forskning&quot;) i forhold til OECD-teksten  \r\n\r\n tilsigter alene at præcisere, at stykket omhandler aktiviteter, som ikke  \r\n\r\n medfører nogen indkomst (&quot;not producing income&quot;). </P>  \r\n\r\n<P CLASS=PUNKT> <B>11.</B> Ifølge stk. 4, a), anses et foretagende for at  \r\n\r\n have fast driftssted i en stat, hvis det udøver tilsynsvirksomhed i denne  \r\n\r\n stat i mere end 12 måneder i forbindelse med et bygnings-, anlægs-,  \r\n\r\n monterings- eller installationsarbejde, som er under udførelse i denne stat.  \r\n\r\n Byggeledelse medfører således, at fast driftssted anses for at foreligge i  \r\n\r\n dobbeltbeskatningsoverenskomstens forstand, når virksomheden varer mere end  \r\n\r\n 12 måneder. Om denne regel kan udnyttes fra dansk side afhænger af, om sådan  \r\n\r\n aktivitet iøvrigt efter interne danske regler anses for et fast driftssted.  \r\n\r\n Dette kan eksempelvis antages at forekomme, hvor sådan virksomhed er knyttet  \r\n\r\n til aktiviteter, der er skattepligtige her til landet efter  \r\n\r\n kulbrinteskattelovens § 3, jfr. § 1. </P>  \r\n\r\n<P CLASS=PUNKT> <B>12.</B> Ifølge stk. 4, b), anses &quot;fast  \r\n\r\n driftssted&quot; at foreligge, hvis &quot;der benyttes udstyr af væsentligt  \r\n\r\n omfang&quot; i mere end tolv måneder. </P>  \r\n\r\n<P CLASS=PUNKT> <B>13.</B> Også stk. 5, a), indeholder en australsk  \r\n\r\n korrektion til OECD-teksten. Den australske tekst lyder &quot;... to conclude  \r\n\r\n contracts on behalf of ...&quot;, medens OECD-teksten lyder &quot;...  \r\n\r\n conclude contracts in the name of ...&quot;. Efter australsk opfattelse er  \r\n\r\n den australske formulering videre end OECD's formulering. </P>  \r\n\r\n<P>Artikel 6, indkomst af fast ejendom </P>  \r\n\r\n<P CLASS=PUNKT> <B>14.</B> OECD-modellens artikel 6, stk. 2, der indeholder  \r\n\r\n definitionen af begrebet &quot;fast ejendom&quot;, mangler. Dette betyder, at  \r\n\r\n den nationale lovgivning finder anvendelse. I realiteten gør dette ingen  \r\n\r\n forskel. Det som iøvrigt mangler med hensyn til opremsning af indkomster fra  \r\n\r\n fast ejendom, er efter australsk opfattelse dækket af artikel 5 og 7. </P>  \r\n\r\n<P CLASS=PUNKT> <B>15.</B> Artikel 7, fortjeneste ved erhvervsvirksomhed </P>  \r\n\r\n<P>indeholder i stk. 6 en speciel regel, som efter australsk opfattelse er et  \r\n\r\n nødvendigt supplement til de øvrige bestemmelser i artikel 7. Motiveringen  \r\n\r\n for stk. 6 er, at man, hvis de nødvendige oplysninger ikke kan fås, ikke har  \r\n\r\n mulighed for at anvende reglerne i artikel 7. Den nationale lovgivnings  \r\n\r\n øvrige bestemmelser må derefter kunne finde anvendelse. Der kan endvidere  \r\n\r\n være tale om specielle foretagender, hvor &quot;arm's length&quot; i  \r\n\r\n princippet ikke fungerer - dvs. at der ikke er nogen at sammenligne med. Den  \r\n\r\n australske lov, som man ønsker at anvende i sådanne tilfælde, er Assessment  \r\n\r\n Act, section 136 (side 18,601), der hjemler ret til skønsmæssige ansættelser.  \r\n\r\n</P>  \r\n\r\n<P CLASS=PUNKT> <B>16.</B> Stk. 8 tager sigte på at tillade anvendelse af  \r\n\r\n national lovgivning i forbindelse med beskatning af en forsikringsvirksomheds  \r\n\r\n fortjeneste. De australske regler herom står i Assessment Act, section 142  \r\n\r\n (side 18,801). I Danmark kan australske forsikringsselskaber med fast  \r\n\r\n driftssted i Danmark herefter beskattes efter selskabsskattelovens § 12, stk.  \r\n\r\n 3. </P>  \r\n\r\n<P>Artikel 8, skibs- og luftfart </P>  \r\n\r\n<P CLASS=PUNKT> <B>17.</B> Beskatningen af fortjeneste ved skibs- og luftfart  \r\n\r\n tilkommer som hovedregel den stat, hvori den, der driver virksomheden, er  \r\n\r\n hjemmehørende, og ikke, som efter OECD's model, den stat, hvori den virkelige  \r\n\r\n ledelse har sit sæde. Det må antages, at de to udtryk i de fleste tilfælde  \r\n\r\n giver samme resultat. </P>  \r\n\r\n<P>Der er imidlertid den væsentlige forskel fra OECD-modellen, at artiklen  \r\n\r\n omfatter enhver form for skibs- og luftfartsvirksomhed - og ikke blot skibs-  \r\n\r\n og luftfart i international trafik. </P>  \r\n\r\n<P CLASS=PUNKT> <B>18.</B> Det er en følge af denne udvidelse af  \r\n\r\n bestemmelsens anvendelsesområde, at det i stk. 2 bestemmes, at fortjenesten  \r\n\r\n også kan beskattes i den anden stat (dvs. den stat, hvori foretagendet ikke  \r\n\r\n er hjemmehørende), såfremt virksomheden er begrænset til pladser i denne  \r\n\r\n anden stat. Bestemmelsen i stk. 2 omfatter bl.a. forsyningsfartøjer til  \r\n\r\n boreplatforme (&quot;supply-skibe&quot;). </P>  \r\n\r\n<P CLASS=PUNKT> <B>19.</B> Artikel 9, indbyrdes forbundne foretagender, </P>  \r\n\r\n<P>indeholder i stk. 2 en bestemmelse, hvorefter de kompetente myndigheder,  \r\n\r\n hvis de oplysninger, der er tilgængelige for disse, ikke er tilstrækkelige  \r\n\r\n til at fastsætte den fortjeneste, der kan henføres til et foretagende, kan  \r\n\r\n anvende de nationale skattelovsbestemmelser på foretagendet. Det er en  \r\n\r\n betingelse, at en sådan lov bliver anvendt i overensstemmelse med  \r\n\r\n principperne i denne artikel i det omfang, de oplysninger, der er  \r\n\r\n tilgængelige for de kompetente myndigheder, tillader det. </P>  \r\n\r\n<P CLASS=PUNKT> <B>20.</B> Artikel 10, udbytte, </P>  \r\n\r\n<P>indeholder, foruden bestemmelser om fordeling af beskatningsretten til  \r\n\r\n udbytter, i stk. 5 og 6 to specielle bestemmelser, der tilsigter at hindre  \r\n\r\n skatteunddragelse. </P>  \r\n\r\n<P CLASS=PUNKT> <B>21.</B> Stk. 5 er indføjet som følge af det specielle  \r\n\r\n resident-begreb (et i Danmark hjemmehørende selskab anses som resident i  \r\n\r\n Australien, hvis samtlige aktionærer er australiere). </P>  \r\n\r\n<P CLASS=PUNKT> <B>22.</B> Stk. 6 er indsat som følge af den specielle  \r\n\r\n australske beskatning &quot;branch profits tax&quot;, der er omtalt i  \r\n\r\n Assessment Act, section 128 S, side 18,301. </P>  \r\n\r\n<P CLASS=PUNKT> <B>23.</B> Stk. 7 giver australske fysiske personer, der er  \r\n\r\n indehavere af danske aktier, ret til den danske  \r\n\r\n &quot;skattegodtgørelse&quot;, dog med fradrag af 15 pct.  \r\n\r\n &quot;udbytteskat&quot;. </P>  \r\n\r\n<P>Udbytte fra et australsk selskab til en aktionær, der er hjemmehørende i  \r\n\r\n Danmark, vil blive udbetalt efter fradrag af den reducerede udbytteskat, som  \r\n\r\n Australien har ret til efter overenskomsten. Der bliver således ikke behov  \r\n\r\n for tilbagesøgning af for meget erlagt australsk udbytteskat, og der er  \r\n\r\n derfor heller ikke udarbejdet blanketter til brug ved sådan tilbagesøgning.  \r\n\r\n</P>  \r\n\r\n<P>Australske aktionærer, der modtager udbytte fra danske selskaber, vil få  \r\n\r\n disse udbytter udbetalt efter fradrag af den til enhver tid gældende  \r\n\r\n udbytteskat og med tillæg af den til udbyttet svarende skattegodtgørelse.  \r\n\r\n Ansøgning om udbetaling af den herefter for meget erlagte danske udbytteskat  \r\n\r\n og af den til udbyttet svarende skattegodtgørelse (reduceret med 15 pct.  \r\n\r\n skat) sker ved anvendelse af blanket X-Cr, som fås ved henvendelse til  \r\n\r\n statsskattedirektoratet, postboks 100, 3460 Birkerød (telefon (02) 81 57 11),  \r\n\r\n eller til de australske myndigheder. </P>  \r\n\r\n<P CLASS=PUNKT> <B>24.</B> Artikel 11, renter, </P>  \r\n\r\n<P>giver kildestaten ret til 10 pct. Dette er i overensstemmelse med  \r\n\r\n australsk lovgivning. Undtagelse gælder efter nævnte lovgivning for  \r\n\r\n australske regeringslån optaget i udlandet, lån optaget i form af udstedelse  \r\n\r\n af ihændehaverobligationer i udenlandsk valuta samt renter af lån, optaget af  \r\n\r\n australske selskaber, der for mindst 60 pct.s vedkommende er kontrolleret af  \r\n\r\n australske andelshavere. Disse regler står nærmere omtalt i Assessment Act,  \r\n\r\n section 128 g og h, side 18,101. </P>  \r\n\r\n<P>Renter fra Australien til en modtager, der er hjemmehørende i Danmark, vil  \r\n\r\n blive udbetalt efter fradrag af de efter overenskomsten tilladte 10 pct. skat  \r\n\r\n på renter. Da denne rentesats på 10 pct. er i overensstemmelse med australsk  \r\n\r\n lov, vil der ikke blive behov for tilbagesøgning af for meget erlagt  \r\n\r\n australsk skat på renter, og der er derfor heller ikke udarbejdet blanketter  \r\n\r\n til brug ved sådan tilbagesøgning. </P>  \r\n\r\n<P CLASS=PUNKT> <B>25.</B> Artikel 12, royalty, </P>  \r\n\r\n<P>giver kildestaten ret til 10 pct. Den normale beskatning af royalty i  \r\n\r\n Australien er 46 pct. af netto-royaltybeløbet. Royalty, der betales til en  \r\n\r\n person, der ikke er hjemmehørende i Australien, må først udbetales, efter at  \r\n\r\n beløbet er anmeldt til skattemyndighederne, og efter at disse ved  \r\n\r\n tilbagemelding har meddelt, hvilket skattebeløb, der vil være at  \r\n\r\n tilbageholde, inden royaltybeløbet udbetales. Der er således tale om  \r\n\r\n individuelle skatteansættelser af udenlandske royaltymodtagere. De  \r\n\r\n sidstnævnte regler er anført i Assessment Act, section 256, side 28,452. </P>  \r\n\r\n<P>Til brug ved denne ansættelse som begrænset skattepligtig til Australien  \r\n\r\n og til beregningen af den herefter påhvilende skat - der efter  \r\n\r\n overenskomstens artikel 12 højst må andrage 10 pct. af bruttobeløbet af  \r\n\r\n royalties - kan det forventes, at de australske myndigheder i visse tilfælde  \r\n\r\n vil fordre dokumentation af royaltymodtageren for, at denne er hjemmehørende  \r\n\r\n i Danmark. Til brug ved sådan dokumentation vil blanket F-54 kunne anvendes.  \r\n\r\n Blanketten kan fås ved henvendelse til statsskattedirektoratet, postboks 100,  \r\n\r\n 3460 Birkerød (telefon (02) 81 57 11). </P>  \r\n\r\n<P CLASS=PUNKT> <B>26.</B> Artikel 13, afhændelse af ejendele </P>  \r\n\r\n<P>Artiklen, der afløser OECD's artikel 13 om &quot;kapitalgevinster&quot;  \r\n\r\n (capital gains), omfatter indkomst ved salg af fast ejendom (stk. 1 og 2)  \r\n\r\n samt afhændelse af &quot;formueaktiver&quot; (capital assets) (stk. 3).  \r\n\r\n Artiklen omfatter bl.a. afhændelse af rettigheder til udnyttelse eller  \r\n\r\n udforskning af naturforekomster, afhændelse af aktier og lignende i et  \r\n\r\n selskab, hvis aktiver væsentligst består af fast ejendom m.v., samt  \r\n\r\n afhændelse af aktiver tilhørende et foretagendes erhvervsformue. Som anført  \r\n\r\n ovenfor ad artikel 2 findes der ingen &quot;capital gains tax&quot; i  \r\n\r\n Australien; de her omhandlede indtægter bliver beskattet som almindelig  \r\n\r\n indkomst, når der foreligger spekulation. I modsætning til OECD-modellen kan  \r\n\r\n også fortjeneste ved afståelse af skibe og luftfartøjer, der har tilknytning  \r\n\r\n til et fast driftssted eller et fast sted, beskattes i kildestaten. </P>  \r\n\r\n<P CLASS=PUNKT> <B>27.</B> Artikel 15, personligt arbejde i tjenesteforhold,  \r\n\r\n</P>  \r\n\r\n<P>er stort set i overensstemmelse OECD's artikel 15. Udtrykket &quot;year of  \r\n\r\n income&quot; (anført i stk. 2, a)) betyder det samme som &quot;fiscal  \r\n\r\n year&quot;. Det australske skatteår løber fra den 1. juli til den 30. juni.  \r\n\r\n</P>  \r\n\r\n<P CLASS=PUNKT> <B>28.</B> Anvendelsen af 183 dages-reglen er - ved  \r\n\r\n indføjelsen af pkt. d) i stk. 2 - yderligere gjort betinget af, at indkomsten  \r\n\r\n er skattepligtig indkomst i bopælsstaten (&quot;subject to tax&quot;). </P>  \r\n\r\n<P>Artikel 17, kunstnere og sportsfolk </P>  \r\n\r\n<P CLASS=PUNKT> <B>29.</B> Ordet &quot;entertainers&quot; dækker efter  \r\n\r\n australsk opfattelse også sportsfolk. Bestemmelsen svarer iøvrigt til OECD's  \r\n\r\n tilsvarende bestemmelse. </P>  \r\n\r\n<P CLASS=PUNKT> <B>30.</B> Artikel 18, pensioner og livrenter, </P>  \r\n\r\n<P>bestemmer, at sådanne ydelser som hovedregel kun kan beskattes i  \r\n\r\n modtagerens bopælsstat (stk. 1). </P>  \r\n\r\n<P CLASS=PUNKT> <B>31.</B> Offentlige pensioner og pensioner i henhold til  \r\n\r\n den sociale sikringslovgivning kan dog beskattes i kildestaten (stk. 3), men  \r\n\r\n kun, når modtageren er statsborger i kildestaten. </P>  \r\n\r\n<P CLASS=PUNKT> <B>32.</B> Artikel 21, ikke omtalte indkomster, </P>  \r\n\r\n<P>giver - i overensstemmelse med OECD-teksten - beskatningsretten til  \r\n\r\n indkomster, der ikke er nævnt i de foregående artikler, til bopælsstaten.  \r\n\r\n Artiklen indeholder imidlertid i stk. 2 den efterhånden ikke usædvanlige  \r\n\r\n bestemmelse, hvorefter også den anden kontraherende stat kan beskatte,  \r\n\r\n såfremt indkomsten hidrører fra denne stat. </P>  \r\n\r\n<P>Artikel 22 </P>  \r\n\r\n<P CLASS=PUNKT> <B>33.</B> Denne bestemmelse er speciel. Det statueres, at  \r\n\r\n indkomst, der oppebæres af en dansker, og som efter overenskomstens  \r\n\r\n bestemmelser kan beskattes i Australien, skal anses for at være indkomst, der  \r\n\r\n hidrører fra kilder i Australien. Og vice versa skal indkomst, der oppebæres  \r\n\r\n af en australier, og som efter overenskomsten kan beskattes i Danmark, anses  \r\n\r\n som indkomst, der hidrører fra kilder i Danmark. </P>  \r\n\r\n<P>Bestemmelsen er nødvendiggjort af, at Australien ikke efter sine interne  \r\n\r\n regler beskatter indkomst fra udlandet, medens Australien på den anden side  \r\n\r\n anser udenlandske, fysiske og juridiske personer for hjemmehørende i  \r\n\r\n Australien i videre omfang end sædvanligt. Ved artikel 22 reguleres disse  \r\n\r\n forhold, således at overenskomsten får den tilsigtede virkning, når den efter  \r\n\r\n parlamentsgodkendelse i Australien har fået lovskraft. </P>  \r\n\r\n<P>Artikel 23, metoder til ophævelse af dobbeltbeskatning </P>  \r\n\r\n<P CLASS=PUNKT> <B>34.</B> Ophævelse af dobbeltbeskatning skal for så vidt  \r\n\r\n angår en i Danmark hjemmehørende person som hovedregel ophæves efter en  \r\n\r\n creditregel af samme indhold som ligningslovens § 33. F.s.v. angår indkomst,  \r\n\r\n som &quot;kun kan beskattes&quot; i kildestaten, skal Danmark indrømme  \r\n\r\n nedslag efter den såkaldte &quot;ny exemptionsmetode&quot;. </P>  \r\n\r\n<P>Sidstnævnte metode finder anvendelse for så vidt angår vederlag for  \r\n\r\n offentlig tjeneste, herunder tjeneste, der udføres under midlertidigt ophold  \r\n\r\n i den anden stat, hvori modtageren af vederlaget ikke er statsborger. </P>  \r\n\r\n<P>For en i Australien hjemmehørende person skal dobbeltbeskatningen fra  \r\n\r\n australsk side ophæves ved en credit-regel. </P>  \r\n\r\n<P CLASS=STK> <I>Stk. 3 </I> indeholder en anvisning på, hvorledes de to  \r\n\r\n stater skal forholde sig, såfremt man i en af staterne ophæver den gældende  \r\n\r\n lovgivning vedrørende datterselskabslempelse. Reglen burde stå i en protokol  \r\n\r\n og er uden praktisk interesse. </P>  \r\n\r\n<P>Den i artikel 23, stk. 1, i første linie omtalte &quot;law of  \r\n\r\n Australia&quot; er nærmere omtalt i Assessment Act, section 14 (3), side  \r\n\r\n 55,301. </P>  \r\n\r\n<P CLASS=PUNKT> <B>35.</B> Overenskomstens bestemmelser skal praktiseres ved  \r\n\r\n selve skatteligningen. For så vidt angår indkomståret 1982 vil der, såfremt  \r\n\r\n skatteansættelser eller skatteberegninger er foretaget i strid med  \r\n\r\n overenskomstens bestemmelser, blive tale om genoptagelse af de pågældende  \r\n\r\n ansættelser eller beregninger. For så vidt begæring om regulering af  \r\n\r\n skatteansættelser eller skatteberegninger for nævnte indkomstår i  \r\n\r\n overensstemmelse med overenskomstens bestemmelser allerede er fremsat eller  \r\n\r\n fremsættes inden udgangen af 1983, bemyndiges ligningskommissionerne herved  \r\n\r\n til at genoptage vedkommende ansættelser eller beregninger til fornyet  \r\n\r\n behandling uden forud indhentet bemyndigelse fra statsskattedirektoratet.  \r\n\r\n Fremkommer begæringen først efter nævnte tidspunkt, vil bemyndigelse til  \r\n\r\n genoptagelse være at indhente på sædvanlig måde. </P>  \r\n\r\n<P>Tilsvarende vil en forskudsregistrering for indkomståret 1983 på begæring  \r\n\r\n være at ændre, jfr. kildeskattelovens § 53, såfremt den er foretaget i strid  \r\n\r\n med overenskomsten. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 4. januar 1983  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Jens Rosman </P>  \r\n\r\n<P CLASS=MINISTER ALIGN=RIGHT>/ Jonna Sneum </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/04/1983"
        },
        {
            "displayName": "Accession",
            "displayValue": "C19830000360"
        },
        {
            "displayName": "Entydig dokumentidentifikation",
            "displayValue": "CM022892"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "04/01/1983"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skd. 7.18-1-77"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}