{
    "id": 108328,
    "title": "1996 BTL 86   BETÆNKNING OVER FORSLAG TIL LOV OM ÆNDRING AF LOV OM ARBEJDSMARKEDETS   TILLÆGSPENSION (ATP-KOMPENSATION TIL UDENLANDSKE ARBEJDSGIVERE SAMT   INDSÆTTELSE AF EN OFFENTLIGT UDPEGET REPRÆSENTANT I ATP'S BESTYRELSE)    NR L 86 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 86",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 86 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om Arbejdsmarkedets  \r\n\r\n Tillægspension (ATP-kompensation til udenlandske arbejdsgivere samt  \r\n\r\n indsættelse af en offentligt udpeget repræsentant i ATP's bestyrelse) <BR>  \r\n\r\n Nr L 86 1996-97, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19961213 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til arbejdsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af arbejdsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Enhedslistens medlem) lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>Et mindretal inden for flertallet (Venstres og Det Konservative  \r\n\r\n Folkepartis medlemmer af udvalget) noterer sig med tilfredshed, at  \r\n\r\n arbejdsministeren har gjort det af Venstre, Det Konservative Folkeparti og  \r\n\r\n Fremskridtspartiet under udvalgsbehandlingen varslede ændringsforslag om ikke  \r\n\r\n at udpege en offentlig repræsentant til ATP's bestyrelse til sit eget. Det er  \r\n\r\n naivt at tro, at en offentligt udpeget repræsentant på nogen måde i sig selv  \r\n\r\n skulle kunne bidrage til det ønske om åbenhed m.v., der var baggrunden for  \r\n\r\n Økonomiministeriets betænkning nr. 1306 fra 1995 om demokrati og åbenhed om  \r\n\r\n pensionsinstitutters investeringsbeslutninger. Udpegning af en offentlig  \r\n\r\n repræsentant vil derfor kun have den negative konsekvens, at balancen i ATP's  \r\n\r\n bestyrelse forrykkes, uden at der derved opnås noget positivt. </P>  \r\n\r\n<P>Et andet mindretal inden for flertallet (Socialistisk Folkepartis medlem  \r\n\r\n af udvalget) støtter en vedtagelse af lovforslaget, efter at  \r\n\r\n arbejdsministeren har trukket forslaget om, at arbejdsministeren kan udpege  \r\n\r\n en repræsentant til repræsentantskabet og bestyrelsen, tilbage. Det  \r\n\r\n oprindelige forslag om, at arbejdsministeren skulle udpege en repræsentant  \r\n\r\n til repræsentantskabet og bestyrelsen gjorde formentlig hverken skade eller  \r\n\r\n gavn. Men når baggrunden for forslaget ifølge arbejdsministeren var  \r\n\r\n Økonomiministeriets betænkning nr. 1306 om demokrati og åbenhed om  \r\n\r\n pensionsinstitutternes investeringsbeslutninger, var arbejdsministerens  \r\n\r\n udpegning af en repræsentant simpelthen helt forfejlet og alt for ringe. Det  \r\n\r\n er i den forbindelse uden hold i virkeligheden, når ministeren i sin  \r\n\r\n skriftlige fremsættelse fremhæver, at formålet med den af arbejdsministeren  \r\n\r\n udpegede repræsentant er at &#187;styrke offentlighedens indsigt i ATP&#171;.  \r\n\r\n Hvis man med offentligheden mener arbejdsministeren og dermed regeringen, kan  \r\n\r\n det være meget rigtigt. Men hvis man med offentligheden mener medlemmerne af  \r\n\r\n ATP, er det ingenlunde tilfældet. Udtrykket &#187;offentlighedens  \r\n\r\n indsigt&#171; kan i bedste fald være udtryk for en upræcis talemåde, når der  \r\n\r\n med offentligheden reelt menes regeringen. Men i værste fald kan der være  \r\n\r\n tale om, at man mener, at offentligheden, dvs. folket, er tilgodeset med øget  \r\n\r\n indsigt, når regeringen er det. Dette er ingenlunde tilfældet. Det er efter  \r\n\r\n SF's opfattelse medlemmerne af ATP, der har brug for større indsigt, som kan  \r\n\r\n danne baggrund for en bredere diskussion blandt medlemmerne om den  \r\n\r\n investeringspolitik, som ATP skal føre. Hvis der skal være nogen mening i  \r\n\r\n ordene demokrati og åbenhed, skal der helt anderledes gennemgribende  \r\n\r\n ændringer til, f.eks. </P>  \r\n\r\n<P>a. direkte valg, hvor alene medlemmerne af ATP kan stemme, </P>  \r\n\r\n<P>b. valg, hvor kandidaterne deler sig efter anskuelse, </P>  \r\n\r\n<P>c. åbne debatter blandt ATP's medlemmer om investeringspolitikken m.v.  \r\n\r\n</P>  \r\n\r\n<P>Et <I>mindretal</I> (Enhedslistens medlem af udvalget) indstiller  \r\n\r\n lovforslaget til <I>forkastelse</I> ved 3. behandling, men mindretallet kan  \r\n\r\n stemme for de stillede ændringsforslag. </P>  \r\n\r\n<P>Efter at forslaget om en offentlig repræsentant til ATP's bestyrelse er  \r\n\r\n blevet trukket tilbage af arbejdsministeren, imødeser mindretallet et nyt  \r\n\r\n lovforslag til sikring af demokrati og åbenhed i pensionsinstitutternes  \r\n\r\n investeringsbeslutninger. </P>  \r\n\r\n<P>ÆndringsforslagAf <I>arbejdsministeren,</I> tiltrådt af <I>udvalget:</I>  \r\n\r\n</P>  \r\n\r\n<P>Til titlen <B>1)</B> Undertitlen affattes således: </P>  \r\n\r\n<P>&#187;(ATP-kompensation til udenlandske arbejdsgivere)&#187;. </P>  \r\n\r\n<P>Til § 1 <B>2)</B>  <I>Nr. 2</I> udgår. </P>  \r\n\r\n<P> <B>3)</B>  <I>Nr. 3</I> udgår. </P>  \r\n\r\n<P>Bemærkninger </P>  \r\n\r\n<P>Til nr. 1 Ændringsforslaget er en konsekvens af ændringsforslag nr. 2 og  \r\n\r\n 3. </P>  \r\n\r\n<P>Til nr. 2 og 3 På baggrund af debatten under 1. behandling af lovforslaget  \r\n\r\n må det konstateres, at der var meget ringe tilslutning til at gennemføre  \r\n\r\n forslaget i Økonomiministeriets betænkning nr. 1306 fra 1995 om indsættelse  \r\n\r\n af en offentlig repræsentant i ATP's ledelse. Regeringen har ikke noget ønske  \r\n\r\n om eller interesse i at fastholde forslaget, som derfor trækkes tilbage. </P>  \r\n\r\n<P>Jan Petersen (S) fmd. <I>Ole Vagn Christensen (S) Poul Erik Dyrlund (S)  \r\n\r\n Lone Møller (S) Jens Peter Vernersen (S) Aage Frandsen (SF)</I> nfmd.  \r\n\r\n<I>Vibeke Peschardt (RV) Jette Gottlieb (EL) Addi Andersen (CD) Helge Sander  \r\n\r\n (V) Charlotte Antonsen (V) Flemming Oppfeldt (V) Ulla Tørnæs (V) Bendt  \r\n\r\n Bendtsen (KF) Frank Dahlgaard (KF) Brian Mikkelsen (KF) Tom Behnke (FP)  \r\n\r\n</I></P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "07/02/1997"
        },
        {
            "displayName": "Accession",
            "displayValue": "199614K00086"
        },
        {
            "displayName": "Entydig dokumentidentifikation",
            "displayValue": "CL007528"
        },
        {
            "displayName": "Dato for førstegangsindlæggelse",
            "displayValue": "07/02/1997"
        },
        {
            "displayName": "Dato for indlæggelse",
            "displayValue": "07/02/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "86"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}