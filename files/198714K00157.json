{
    "id": 107886,
    "title": "1987 BTL 157   BETÆNKNING OVER FORSLAG TIL LOV OM OPHÆVELSE AF LOV OM BEKÆMPELSE AF   KØNSSYGDOMME    NR L 157 1987-88, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1987/1 BTL 157",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 157 </P>  \r\n\r\n<P></P>  \r\n\r\n<P>Betænkning over Forslag til lov om ophævelse af lov om bekæmpelse af  \r\n\r\n kønssygdomme <BR>  \r\n\r\n Nr L 157 1987-88, 1. samling </P>  \r\n\r\n<P></P>  \r\n\r\n<P>Afgivet af Sundhedsudvalget </P>  \r\n\r\n<P></P>  \r\n\r\n<P>Afgivet: 19880317 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til sundhedsministeren, som denne har besvaret </P>  \r\n\r\n<P>skriftligt. Spørgsmålene er optrykt som bilag til betænkningen </P>  \r\n\r\n<P>tillige med ministerens svar herpå. </P>  \r\n\r\n<P>Herefter indstiller <B>udvalget</B> lovforslaget til <B>vedtagelse  \r\n\r\n uændret. </B></P>  \r\n\r\n<P>Et mindretal (Det Konservative Folkepartis, Venstres, </P>  \r\n\r\n<P>Centrum-Demokraternes og Fremskridtspartiets medlemmer af </P>  \r\n\r\n<P>udvalget) har noteret sig sundhedsministerens oplysning om, at </P>  \r\n\r\n<P>Sundhedsstyrelsen i forbindelse med ophævelsen af </P>  \r\n\r\n<P>kønssygdomsloven vil udsende nærmere retningslinjer om bekæmpelse </P>  \r\n\r\n<P>af seksuelt overførte sygdomme. </P>  \r\n\r\n<P>Mindretallet forudsætter, at amtskommunerne i forbindelse med </P>  \r\n\r\n<P>ophævelsen af loven kan beslutte, at undersøgelse og behandling </P>  \r\n\r\n<P>af de hidtil af loven omfattede sygdomme samt efter </P>  \r\n\r\n<P>Sundhedsstyrelsens anbefaling eventuelt andre seksuelt overførte </P>  \r\n\r\n<P>sygdomme kan finde sted enten på amtskommunale klinikker inden </P>  \r\n\r\n<P>for rammerne af sygehuslovgivningen eller hos praktiserende læger </P>  \r\n\r\n<P>i medfør af aftale i henhold til sygesikringsloven eller i en </P>  \r\n\r\n<P>kombination heraf. </P>  \r\n\r\n<P>Mindretallet har endvidere noteret sig Sundhedsstyrelsens oplysning </P>  \r\n\r\n<P>om, at de kommende retningslinjer om bekæmpelse af kønssygdomme </P>  \r\n\r\n<P>vil indeholde anbefalinger om smitteopsporing. </P>  \r\n\r\n<P>Hvis amtsrådet beslutter, at undersøgelse og behandling af </P>  \r\n\r\n<P>kønssygdomme som udgangspunkt varetages af de praktiserende </P>  \r\n\r\n<P>læger, finder mindretallet det hensigtsmæssigt, at der også for </P>  \r\n\r\n<P>patienter, der er tilmeldt den offentlige sygesikring som gruppe </P>  \r\n\r\n<P>1-sikrede, gives mulighed for undersøgelse og behandling hos en </P>  \r\n\r\n<P>anden alment praktiserende læge end den pågældendes egen læge. </P>  \r\n\r\n<P>Det er endelig mindretallets opfattelse, at forsætlig </P>  \r\n\r\n<P>smittespredning af en smitsom sygdom efter kønssygdomslovens </P>  \r\n\r\n<P>ophævelse vil kunne udgøre en overtrædelse af straffelovens </P>  \r\n\r\n<P>bestemmelser om legemskrænkelse. </P>  \r\n\r\n<P>Dorte Bennedsen (S) Jytte Hilden (S) Torben Lund (S) Lone Møller (S) </P>  \r\n\r\n<P>Ingrid Rasmussen (S) Qvist Jørgensen (S) nfmd. <B>Tommy Dinesen (SF)  \r\n\r\n</B></P>  \r\n\r\n<P>Birgitte Husmark (SF) Grethe Fenger Møller (KF) fmd. <B>Lis Aaltonen  \r\n\r\n</B></P>  \r\n\r\n<P>(KF) Grove (KF) Karen Højte Jensen (KF) Hans Jørgen Holm (V) </P>  \r\n\r\n<P>Mejdahl (V) Birgith Mogensen (CD) Pia Dahl (FP) Dagmar Mørk </P>  \r\n\r\n<P>Jensen (RV) </P>  \r\n\r\n<P>Partierne KRF og FK havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>Udvalgets spørgsmål til sundhedsministeren og dennes svar herpå </P>  \r\n\r\n<P>Spørgsmål: </P>  \r\n\r\n<P>Vil ministeren tilstille udvalget Sundhedsstyrelsens kommentar til </P>  \r\n\r\n<P>lovforslaget? </P>  \r\n\r\n<P>Svar: </P>  \r\n\r\n<P>De fra Sundhedsstyrelsen indhentede kommentarer til lovforslaget </P>  \r\n\r\n<P>vedlægges til udvalgets orientering. </P>  \r\n\r\n<P>Spørgsmål: </P>  \r\n\r\n<P>Udvalget udbeder sig en nærmere orientering om, hvad de </P>  \r\n\r\n<P>retningslinjer for bekæmpelse af seksuelt overførte sygdomme, </P>  \r\n\r\n<P>Sundhedsstyrelsen i øjeblikket arbejder med, vil omfatte, og </P>  \r\n\r\n<P>hvornår de ventes at være færdige. </P>  \r\n\r\n<P>Retningslinjerne bedes til sin tid sendt til udvalget. </P>  \r\n\r\n<P>Svar: </P>  \r\n\r\n<P>Jeg kan informere Sundhedsudvalget om, at de retningslinjer, </P>  \r\n\r\n<P>Sundhedsstyrelsen er i færd med at udarbejde, hovedsageligt vil </P>  \r\n\r\n<P>omfatte undersøgelse og behandling af de seksuelt overførbare </P>  \r\n\r\n<P>sygdomme. </P>  \r\n\r\n<P>Sundhedsstyrelsen oplyser derudover, at den endelige udformning af </P>  \r\n\r\n<P>retningslinjerne vil afhænge af resultatet af </P>  \r\n\r\n<P>folketingsforhandlingerne om L 157. Vedtages lovforslaget, </P>  \r\n\r\n<P>således at loven om bekæmpelse af kønssygdomme bliver ophævet, </P>  \r\n\r\n<P>anses det for nødvendigt at udvide forordet, så retningslinjerne </P>  \r\n\r\n<P>blandt andet også vil omfatte kønsvorter og herpes. Desuden vil </P>  \r\n\r\n<P>bestemmelserne om sygdomsforebyggelsen samt smitteopsporing blive </P>  \r\n\r\n<P>mere omfattende beskrevet. </P>  \r\n\r\n<P>Sundhedsudvalget vil få tilsendt retningslinjerne, når disse </P>  \r\n\r\n<P>foreligger. </P>  \r\n\r\n<P>SUNDHEDSSTYRELSEN </P>  \r\n\r\n<P>Sundhedsministeriet1. februar 1988 </P>  \r\n\r\n<P>Med skrivelser af 15. januar 1988 og 26. januar 1988 har </P>  \r\n\r\n<P>Sundhedsministeriet anmodet Sundhedsstyrelsen dels om </P>  \r\n\r\n<P>bemærkninger til forslag til lov om ophævelse af lov om </P>  \r\n\r\n<P>bekæmpelse af kønssygdomme, dels om bidrag til besvarelse af </P>  \r\n\r\n<P>Sundhedsudvalgets spørgsmål s. 168 (alm. del-bilag 175) om, </P>  \r\n\r\n<P>hvilke dele af den nugældende kønssygdomslov som overhovedet </P>  \r\n\r\n<P>anvendes. </P>  \r\n\r\n<P>Sundhedsstyrelsen har i den anledning rettet henvendelse til en </P>  \r\n\r\n<P>række sagkyndige, herunder Dansk Dermatologisk Selskab. Under </P>  \r\n\r\n<P>henvisning til den korte tidsfrist har Dansk Dermatologisk </P>  \r\n\r\n<P>Selskab dog ikke fundet det muligt at fremkomme med en udtalelse. </P>  \r\n\r\n<P>Sundhedsstyrelsen skal herefter udtale følgende: </P>  \r\n\r\n<P>Den nugældende lov nr. 287 om bekæmpelse af kønssygdomme med </P>  \r\n\r\n<P>tilhørende cirkulærer (Indenrigsministeriets cirkulære nr. 179 af </P>  \r\n\r\n<P>28. juni 1973 om vejledende retningslinjer for organisation af </P>  \r\n\r\n<P>bekæmpelse af kønssygdomme samt Sundhedsstyrelsens cirkulære nr. </P>  \r\n\r\n<P>181 af 28. juni 1973 om lægers medvirken i forbindelse med </P>  \r\n\r\n<P>bekæmpelse af kønssygdomme) blev senest revideret i 1973. </P>  \r\n\r\n<P>Ændringerne i forhold til den tidligere gældende kønssygdomslov fra </P>  \r\n\r\n<P>1947 bestod først og fremmest i en liberalisering og lempelse med </P>  \r\n\r\n<P>bortfald af tvangs- og straffebestemmelser. Samtidig skete der en </P>  \r\n\r\n<P>ændring af rammerne for organisationen vedrørende undersøgelse og </P>  \r\n\r\n<P>behandling af kønssygdomme. </P>  \r\n\r\n<P>Ud fra antallet af registrerede kønssygdomme er der ikke belæg for </P>  \r\n\r\n<P>at antage, at lovrevisionen i 1973 har haft nogen afgørende </P>  \r\n\r\n<P>indflydelse. I de seneste to år er antallet af registrerede </P>  \r\n\r\n<P>tilfælde af syfilis og gonore imidlertid faldet markant, hvilket </P>  \r\n\r\n<P>formentlig må tilskrives den bredt anlagte kampagne til </P>  \r\n\r\n<P>forebyggelse af HIV-smitte. </P>  \r\n\r\n<P>Ad § 1: Loven omfatter fire sygdomme, syfilis, gonore, ulcus </P>  \r\n\r\n<P>venereum og lymfogranuloma inguinale. De sidste to sygdomme er </P>  \r\n\r\n<P>yderst sjældent forekommende i Danmark. </P>  \r\n\r\n<P>Der findes imidlertid mange flere seksuelt overførbare sygdomme, som </P>  \r\n\r\n<P>for nogens vedkommende er langt hyppigere forekommende end </P>  \r\n\r\n<P>syfilis og gonore. Til disse hører bl.a. chlamydia trachomatis og </P>  \r\n\r\n<P>herpes genitalis. Disse sygdomme er almindeligt forekommende, </P>  \r\n\r\n<P>især i aldersgruppen 15-24 år, og kan indebære risiko for </P>  \r\n\r\n<P>alvorlige følgetilstande, som f.eks. sterilitet. </P>  \r\n\r\n<P>Det forekommer derfor ikke logisk, at loven alene omfatter 4 </P>  \r\n\r\n<P>seksuelt overførbare sygdomme, som hverken i alvorlighed eller </P>  \r\n\r\n<P>hyppighed adskiller sig fra en lang række af de andre seksuelt </P>  \r\n\r\n<P>overførbare sygdomme. </P>  \r\n\r\n<P>Ad § 2: Sundhedsstyrelsen finder ikke, at det forhold, at enhver har </P>  \r\n\r\n<P>ret til vederlagsfri undersøgelse ved behandling af de i loven </P>  \r\n\r\n<P>omhandlede kønssygdomme, har nogen betydning for bekæmpelsen. I </P>  \r\n\r\n<P>dag behandles eksempelvis mange tilfælde af gonore hos </P>  \r\n\r\n<P>praktiserende læger, uden at patienten ønsker gratis behandling, </P>  \r\n\r\n<P>en behandling, som i øvrigt, når det drejer sig om gonore, ikke </P>  \r\n\r\n<P>er særlig dyr. </P>  \r\n\r\n<P>Ad § 3: Sundhedsstyrelsen finder ikke, at pligten til at lade sig </P>  \r\n\r\n<P>undersøge og behandle har haft nogen betydning for bekæmpelsen af </P>  \r\n\r\n<P>kønssygdomme. Sædvanligvis vil en patient gå til læge, når han </P>  \r\n\r\n<P>eller hun har symptomer, og der er intet, der tyder på, at lovens </P>  \r\n\r\n<P>bestemmelser har haft indflydelse herpå, men at det mere har </P>  \r\n\r\n<P>været ønsket om at blive behandlet, der har været motivationen </P>  \r\n\r\n<P>for at søge læge. </P>  \r\n\r\n<P>Ad § 4: Embedslægeinstitutionernes medvirken over for personer, der </P>  \r\n\r\n<P>tilsidesætter deres pligter efter § 3, har været meget begrænset </P>  \r\n\r\n<P>i de senere år. Enkelte personer er blevet undersøgt og behandlet </P>  \r\n\r\n<P>med embedslægeinstitutionens mellemkomst, og det kan ikke </P>  \r\n\r\n<P>afvises, at disse personer ikke ville være mødt op, hvis ikke </P>  \r\n\r\n<P>truslen om fremstilling med politiets bistand havde været til </P>  \r\n\r\n<P>stede. Disse tilfælde har imidlertid været så få, at de ikke har </P>  \r\n\r\n<P>haft nogen som helst betydning i bekæmpelsen af smittespredningen </P>  \r\n\r\n<P>generelt. Efter Sundhedsstyrelsens opfattelse er information og </P>  \r\n\r\n<P>oplysning det altafgørende for at fremme motivationen til at lade </P>  \r\n\r\n<P>sig undersøge og ikke truslen om straf. </P>  \r\n\r\n<P>Ad § 5: De senere års afsættelse af økonomiske ressourcer til </P>  \r\n\r\n<P>oplysning om AIDS har som anført givet haft en væsentlig </P>  \r\n\r\n<P>indflydelse på bekæmpelsen af også andre seksuelt overførbare </P>  \r\n\r\n<P>sygdomme. Efter Sundhedsstyrelsens opfattelse vil også fortsat </P>  \r\n\r\n<P>oplysning om seksuelt overførbare sygdomme og deres bekæmpelse </P>  \r\n\r\n<P>være af betydning, men Sundhedsstyrelsen finder ikke, det er </P>  \r\n\r\n<P>nødvendigt at fastsætte dette i en særlig lov vedrørende enkelte </P>  \r\n\r\n<P>sygdomme. </P>  \r\n\r\n<P>Ad § 6: I 1980 skete der en omlægning af Sundhedsstyrelsens </P>  \r\n\r\n<P>meldesystem og lægers pligt til anmeldelse af smitsomme sygdomme </P>  \r\n\r\n<P>m.v. Omlægningen medførte, at lægerne ikke længere skulle </P>  \r\n\r\n<P>indberette til embedslægeinstitutionerne, men direkte til Statens </P>  \r\n\r\n<P>Seruminstitut. </P>  \r\n\r\n<P>Herudover har embedslægeinstitutionerne en naturlig forpligtelse til </P>  \r\n\r\n<P>at føre tilsyn med smitsomme sygdommes udbredelse, og en særlig </P>  \r\n\r\n<P>lov for enkelte smitsomme sygdomme vil derfor være uden betydning. </P>  \r\n\r\n<P>Ad § 7: Sundhedsstyrelsen fastsatte i medfør af denne paragraf </P>  \r\n\r\n<P>nærmere regler om lægernes medvirken ved bekæmpelse af smitsomme </P>  \r\n\r\n<P>sygdomme i cirkulære af 28. juni 1973. Dette cirkulære omtalte, </P>  \r\n\r\n<P>hvorledes lægen skulle informere patienten, samt om </P>  \r\n\r\n<P>smitteopsporing, undersøgelse og behandling, og hvorledes lægerne </P>  \r\n\r\n<P>skulle forholde sig, når en patient udeblev. Efter </P>  \r\n\r\n<P>Sundhedsstyrelsens vurdering har disse bestemmelser ligesom loven </P>  \r\n\r\n<P>ikke haft afgørende betydning for bekæmpelsen af de i loven </P>  \r\n\r\n<P>omhandlede kønssygdomme. Sundhedsstyrelsen arbejder i øjeblikket </P>  \r\n\r\n<P>med retningslinjer for bekæmpelse af seksuelt overførbare </P>  \r\n\r\n<P>sygdomme som helhed. Disse vil naturligt kunne udstedes med </P>  \r\n\r\n<P>hjemmel i § 26 i lov nr. 141 af 21. marts 1979 om </P>  \r\n\r\n<P>foranstaltninger mod smitsomme sygdomme. Sundhedsstyrelsen vil </P>  \r\n\r\n<P>heri give retningslinjer for undersøgelse, behandling og </P>  \r\n\r\n<P>eventuelt smitteopsporing. Retningslinjerne vil være vejledende </P>  \r\n\r\n<P>for lægen og ikke indebære pligter for patienten. </P>  \r\n\r\n<P>Af § 8: Amtskommunerne og Københavns og Frederiksberg kommuner har </P>  \r\n\r\n<P>pligt til at tilvejebringe vederlagsfri adgang til undersøgelse </P>  \r\n\r\n<P>og behandling for kønssygdomme samt i fornødent omfang at ansætte </P>  \r\n\r\n<P>personale til bistand for lægerne ved opsporing af </P>  \r\n\r\n<P>smittekontakter. </P>  \r\n\r\n<P>Ad § 9: Amtskommunerne samt Københavns og Frederiksberg kommuner har </P>  \r\n\r\n<P>efter forhandling med embedslægeinstitutionen skullet udarbejde </P>  \r\n\r\n<P>planer for organisation af kønssygdomsbekæmpelsen, herunder </P>  \r\n\r\n<P>fortegnelse over, hvilke læger og lægeinstitutioner der er </P>  \r\n\r\n<P>udpeget til at yde vederlagsfri undersøgelse og behandling for </P>  \r\n\r\n<P>kønssygdomme. I planen skal endvidere fastsættes, hvorledes </P>  \r\n\r\n<P>opsporing af smittekontakter skal organiseres. Efter stk. 2 skal </P>  \r\n\r\n<P>planerne og ændringer i disse godkendes af Sundhedsstyrelsen. </P>  \r\n\r\n<P>Både hvad angår § 8 og § 9, har der igennem adskillige år været </P>  \r\n\r\n<P>problemer, senest i forbindelse med ansættelsen af visiterende </P>  \r\n\r\n<P>læger, da der ikke har kunnet opnås en overenskomst med </P>  \r\n\r\n<P>Praktiserende Lægers Organisation. Sundhedsstyrelsen finder ikke, </P>  \r\n\r\n<P>at det i dag er relevant for enkelte sygdommes vedkommende at </P>  \r\n\r\n<P>fastsætte særlige pligter for amtskommunerne. Behandlingen af </P>  \r\n\r\n<P>disse sygdomme bør som for alle andre sygdomme være omfattet af </P>  \r\n\r\n<P>amtskommunernes og Københavns og Frederiksberg Kommuners </P>  \r\n\r\n<P>almindelige pligt til at sørge for tilbud om sygdomsbehandling af </P>  \r\n\r\n<P>befolkningen. Dette gælder også ansættelse af særlige personer </P>  \r\n\r\n<P>til smitteopsporing. </P>  \r\n\r\n<P>Vedrørende smitteopsporing er der især fra dermatologisk hold givet </P>  \r\n\r\n<P>udtryk for, at man finder, at denne opgave fortsat er væsentlig. </P>  \r\n\r\n<P>Sundhedsstyrelsen er ikke uenig i, at dette kan have betydning, </P>  \r\n\r\n<P>men at det må kunne organiseres og tilrettelægges, uden at dette </P>  \r\n\r\n<P>er fastsat i lovgivningen. </P>  \r\n\r\n<P>Ad § 10: Sanktionsbestemmelserne, bøde, hæfte eller fængsel indtil 6 </P>  \r\n\r\n<P>måneder, har ikke været benyttet i en lang række år, og </P>  \r\n\r\n<P>Sundhedsstyrelsen finder, at disse bestemmelser, uanset om de </P>  \r\n\r\n<P>ikke benyttes, vil kunne modvirke den generelle indsats i </P>  \r\n\r\n<P>bekæmpelsen af seksuelt overførbare sygdomme og ikke mindst HIV. </P>  \r\n\r\n<P>Sammenfattende skal Sundhedsstyrelsen udtale, at der under </P>  \r\n\r\n<P>henvisning til ovenstående ikke ses at være behov for at </P>  \r\n\r\n<P>opretholde en særlig lov, som udskiller enkelte smitsomme </P>  \r\n\r\n<P>sygdomme på grund af smittevejene, og som i øvrigt kun omfatter </P>  \r\n\r\n<P>enkelte af de mange sygdomme, som man i dag ved er seksuelt </P>  \r\n\r\n<P>overførbare. Hertil kommer, at de seneste års drastiske fald i </P>  \r\n\r\n<P>forekomsten af syfilis og gonore ikke kan tilskrives lovgivning, </P>  \r\n\r\n<P>men alene den intensive oplysning og information, som </P>  \r\n\r\n<P>befolkningen har fået i forbindelse med forebyggelsen af </P>  \r\n\r\n<P>AIDS-smittespredningen. </P>  \r\n\r\n<P>Selv om hurtig diagnose, effektiv behandling og omhyggelig </P>  \r\n\r\n<P>smitteopsporing og rådgivning er væsentlige i bekæmpelsen af alle </P>  \r\n\r\n<P>smitsomme sygdomme, herunder også de seksuelt overførbare, er det </P>  \r\n\r\n<P>Sundhedsstyrelsens bestemte opfattelse, at man kun gennem massiv </P>  \r\n\r\n<P>oplysning og information med mulighed for anonymitet kan motivere </P>  \r\n\r\n<P>personer, der er eller tror sig smittet, til at søge læge. </P>  \r\n\r\n<P>Sundhedsstyrelsen finder det samtidig meget væsentligt, at man </P>  \r\n\r\n<P>opretholder muligheden for, at personer kan blive undersøgt </P>  \r\n\r\n<P>anonymt og i givet fald behandlet, uden at oplysning herom tilgår </P>  \r\n\r\n<P>andre. Tilliden hertil vil efter Sundhedsstyrelsens opfattelse </P>  \r\n\r\n<P>blive fremmet, såfremt loven om bekæmpelse af kønssygdomme </P>  \r\n\r\n<P>ophæves, uanset at den rent praktisk ikke har haft nogen større </P>  \r\n\r\n<P>betydning, men en ophævelse vil styrke tilliden og trygheden hos </P>  \r\n\r\n<P>personer, der er eller har mistanke om at være blevet smittet, </P>  \r\n\r\n<P>til at søge undersøgelse og behandling. </P>  \r\n\r\n<P>P.D.V. </P>  \r\n\r\n<P>Michael von Magnus </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198714K00157"
        },
        {
            "displayName": "Entydig dokumentidentifikation",
            "displayValue": "CL004604"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "157"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}