{
    "id": 113356,
    "title": "1987 LSF 222   FORSLAG TIL LOV OM ÆNDRING AF ÆGTESKABSLOVEN (SEPARATIONS- OG   SKILSMISSEBETINGELSER) ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 222",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 222 </P>  \r\n\r\n<P></P>  \r\n\r\n<P>Forslag til Lov om ændring af ægteskabsloven (Separations- og  \r\n\r\n skilsmissebetingelser) </P>  \r\n\r\n<P></P>  \r\n\r\n<P>Fremsat af Kirsten Lee (RV) Bernhard Baunsgaard (RV) Marianne Jelved (RV)  \r\n\r\n Dagmar Mørk Jensen (RV) Aase Olesen (RV) Niels Helveg Petersen (RV) </P>  \r\n\r\n<P></P>  \r\n\r\n<P>den 23. februar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om ægteskabs indgåelse og opløsning, jf. lovbekendtgørelse nr. </P>  \r\n\r\n<P>630 af 15. september 1986, som ændret ved lov nr. 223 af 22. </P>  \r\n\r\n<P>april 1987, foretages følgende ændringer: </P>  \r\n\r\n<P>1. <B>§§ 29-41</B> ophæves, og i stedet indsættes: </P>  \r\n\r\n<P>&#187; <B>Separation </B></P>  \r\n\r\n<P>§ 29. En ægtefælle, som ikke mener at kunne fortsætte samlivet, har </P>  \r\n\r\n<P>ret til separation. </P>  \r\n\r\n<P>§ 30. Separationens virkninger bortfalder for fremtiden, hvis </P>  \r\n\r\n<P>ægtefællerne fortsætter samlivet ud over en rimelig </P>  \r\n\r\n<P>overgangsperiode eller genoptager samlivet uden på ny at ophæve </P>  \r\n\r\n<P>dette inden for kortere tid. </P>  \r\n\r\n<P>Skilsmisse efter separation </P>  \r\n\r\n<P>§ 31. En ægtefælle har ret til skilsmisse efter 1 års separation. </P>  \r\n\r\n<P>Stk. 2. Ægtefæller har ret til skilsmisse efter 6 måneders </P>  \r\n\r\n<P>separation, hvis de er enige om skilsmisse. </P>  \r\n\r\n<P>2 års adskillelse </P>  \r\n\r\n<P>§ 32. En ægtefælle har ret til skilsmisse, når ægtefællerne på grund </P>  \r\n\r\n<P>af uoverensstemmelse har levet adskilt i de sidste 2 år. </P>  \r\n\r\n<P>Utroskab </P>  \r\n\r\n<P>§ 33. En ægtefælle har ret til skilsmisse, når den anden ægtefælle </P>  \r\n\r\n<P>har været utro eller har deltaget i et lignende seksuelt forhold. </P>  \r\n\r\n<P>Skilsmisse kan dog ikke kræves, hvis ægtefællen har været </P>  \r\n\r\n<P>indforstået med handlingen eller senere må anses at have </P>  \r\n\r\n<P>frafaldet sin ret. </P>  \r\n\r\n<P>Stk. 2. Skilsmisse kan ikke opnås på grundlag af utroskab, der har </P>  \r\n\r\n<P>fundet sted, mens ægtefællerne er separeret. </P>  \r\n\r\n<P>Stk. 3. Ansøgning om skilsmissebevilling må indgives eller retssag </P>  \r\n\r\n<P>anlægges inden 6 måneder efter, at ægtefællen er blevet vidende </P>  \r\n\r\n<P>om handlingen, og inden 2 år efter, at den er begået. </P>  \r\n\r\n<P>Vold </P>  \r\n\r\n<P>§ 34. En ægtefælle har ret til skilsmisse, når den anden ægtefælle </P>  \r\n\r\n<P>har udøvet forsætlig vold af grovere karakter over for denne </P>  \r\n\r\n<P>eller børnene. </P>  \r\n\r\n<P>Stk. 2. Ansøgning om skilsmissebevilling må indgives eller retssag </P>  \r\n\r\n<P>anlægges inden 1 år efter, at ægtefællen er blevet vidende om </P>  \r\n\r\n<P>handlingen, og inden 3 år efter, at den er begået. </P>  \r\n\r\n<P>Bigami </P>  \r\n\r\n<P>§ 35. En ægtefælle har ret til skilsmisse, når den anden ægtefælle </P>  \r\n\r\n<P>har indgået nyt ægteskab i strid med § 9.&#171; </P>  \r\n\r\n<P>2. <B>§ 42, stk. 1, 2. pkt.,</B> ophæves. </P>  \r\n\r\n<P>3. I <B>§ 43, stk. 1,</B> affattes <B>1. pkt.</B> således: </P>  \r\n\r\n<P>&#187;Inden bevilling til separation eller umiddelbar skilsmisse efter §§  \r\n\r\n</P>  \r\n\r\n<P>32-35 meddeles eller domsforhandling i en retssag herom </P>  \r\n\r\n<P>afsluttes, skal der forsøges mægling mellem ægtefællerne om </P>  \r\n\r\n<P>fortsættelse af ægteskabet.&#171; </P>  \r\n\r\n<P>4. <B>§ 44</B> affattes således: </P>  \r\n\r\n<P>&#187; <B>§ 44.</B> Inden bevilling til separation eller skilsmisse  \r\n\r\n meddeles, </P>  \r\n\r\n<P>skal der endvidere foretages vilkårsforhandling. Hvis der ønskes </P>  \r\n\r\n<P>skilsmisse efter § 31 og vilkårene for separationen gælder også </P>  \r\n\r\n<P>for tiden efter skilsmissen, er vilkårsforhandling dog ikke </P>  \r\n\r\n<P>nødvendig. </P>  \r\n\r\n<P>Stk. 2. Regler om vilkårsforhandling fastsættes af </P>  \r\n\r\n<P>justitsministeren. Det kan i disse regler bestemmes, at </P>  \r\n\r\n<P>vilkårsforhandling bortfalder for en ægtefælle, der ikke har </P>  \r\n\r\n<P>ophold her i landet.&#171; </P>  \r\n\r\n<P>§ 2 </P>  \r\n\r\n<P>Loven træder i kraft den 1. oktober 1988. </P>  \r\n\r\n<P>§ 3 </P>  \r\n\r\n<P>Stk. 1. Er der før lovens ikrafttræden indgivet ansøgning om </P>  \r\n\r\n<P>bevilling til separation eller skilsmisse eller anlagt retssag om </P>  \r\n\r\n<P>separation eller skilsmisse, anvendes den tidligere lovgivnings </P>  \r\n\r\n<P>regler. </P>  \r\n\r\n<P>Stk. 2. Såfremt begge ægtefæller anmoder derom, inden bevilling </P>  \r\n\r\n<P>meddeles eller endelig dom afsiges, anvendes dog bestemmelserne i </P>  \r\n\r\n<P>§ 1. </P>  \r\n\r\n<P>§ 4 </P>  \r\n\r\n<P>Om ægtefællers adgang til skilsmisse på grundlag af separation </P>  \r\n\r\n<P>meddelt før lovens ikrafttræden anvendes bestemmelserne i § 1. </P>  \r\n\r\n<P>§ 5 </P>  \r\n\r\n<P>Loven gælder ikke for Færøerne og Grønland, men kan ved kgl. </P>  \r\n\r\n<P>anordning sættes i kraft for disse landsdele med de afvigelser, </P>  \r\n\r\n<P>som de særlige færøske eller grønlandske forhold tilsiger. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>1. Hovedsigtet med lovforslaget er at foretage en revision af </P>  \r\n\r\n<P>ægteskabslovens kapitel 4 om separation og skilsmisse. </P>  \r\n\r\n<P>Medlemmer af Det Radikale Venstre fremsatte den 14. januar 1987 </P>  \r\n\r\n<P>forslag til lov om ændring af lov om ægteskabs indgåelse og </P>  \r\n\r\n<P>opløsning. (Skilsmisseret efter vold). Lovforslaget blev vedtaget </P>  \r\n\r\n<P>enstemmigt ved 3. behandling den 7. april 1987. I Retsudvalgets </P>  \r\n\r\n<P>betænkning blev der bl.a. fra Det Radikale Venstre givet udtryk </P>  \r\n\r\n<P>for, at man ønskede, at der i folketingsåret 1987-88 blev fremsat </P>  \r\n\r\n<P>et lovforslag til modernisering af separations- og </P>  \r\n\r\n<P>skilsmissereglerne, se Folketingstidende 1986-87 (1. samling), </P>  \r\n\r\n<P>forhandlingerne sp. 5125, 7201, 9741 og 10119 samt tillæg A sp. </P>  \r\n\r\n<P>2993, tillæg B sp. 585 og tillæg C sp. 373. </P>  \r\n\r\n<P>Det er oplyst, at regeringen ikke agter at fremsætte et lovforslag, </P>  \r\n\r\n<P>hvorfor forslagsstillerne fremsætter et lovforslag, der bygger på </P>  \r\n\r\n<P>den betænkning om separations- og skilsmissebetingelser </P>  \r\n\r\n<P>(betænkning nr. 1121/1987), som er udarbejdet af en arbejdsgruppe </P>  \r\n\r\n<P>under Justitsministeriet. </P>  \r\n\r\n<P>2. <B>Lovforslagets indhold </B></P>  \r\n\r\n<P>Adgang til separation </P>  \r\n\r\n<P>Efter lovforslaget skal en ægtefælle have ret til separation, uanset </P>  \r\n\r\n<P>hvordan den anden ægtefælle stiller sig hertil. </P>  \r\n\r\n<P>Efter § 29 i den gældende ægteskabslov har ægtefæller ret til </P>  \r\n\r\n<P>separation, når de mener ikke at kunne fortsætte samlivet og er </P>  \r\n\r\n<P>enige om at søge separation. En ægtefælle har endvidere ret til </P>  \r\n\r\n<P>separation, selv om den anden ægtefælle protesterer, hvis denne </P>  \r\n\r\n<P>groft har forsømt familiens underhold eller groft krænket andre </P>  \r\n\r\n<P>pligter over for ægtefællen eller børnene. Det samme gælder, hvis </P>  \r\n\r\n<P>forholdet mellem ægtefællerne af andre grunde må anses for </P>  \r\n\r\n<P>ødelagt, medmindre ødelæggelsen hovedsagelig beror på ægtefællens </P>  \r\n\r\n<P>eget forhold, jf. § 30, stk. 1. En ægtefælle har endvidere ret </P>  \r\n\r\n<P>til separation, hvis der foreligger omstændigheder, som ville </P>  \r\n\r\n<P>give den pågældende ret til at kræve skilsmisse, jf. § 30, stk. </P>  \r\n\r\n<P>2. Efter gældende lovgivning er der således i princippet ikke </P>  \r\n\r\n<P>ensidig ret til separation. </P>  \r\n\r\n<P>Ægteskabsudvalget foretog i begyndelsen af 1970erne en gennemgang af </P>  \r\n\r\n<P>praksis, der viste, at domstolene kun nægter separation i meget </P>  \r\n\r\n<P>få tilfælde, og siden har der kun været een højesteretsdom og een </P>  \r\n\r\n<P>trykt landsretsdom, hvor der blev frifundet for </P>  \r\n\r\n<P>separationspåstanden. </P>  \r\n\r\n<P>I arbejdsgruppen var der enighed om, at der som foreslået af </P>  \r\n\r\n<P>Ægteskabsudvalget og det norske udvalg og i overensstemmelse med </P>  \r\n\r\n<P>finsk og svensk lovgivning bør indføres ensidig adgang for en </P>  \r\n\r\n<P>ægtefælle til at få separation, uanset hvordan den anden </P>  \r\n\r\n<P>ægtefælle stiller sig hertil. Der vil i alt væsentligt kun være </P>  \r\n\r\n<P>tale om en kodifikation af allerede eksisterende praksis, og </P>  \r\n\r\n<P>lovgivningen bør i tilfælde som det foreliggende tilpasses den </P>  \r\n\r\n<P>praksis, som faktisk følges, således at reglerne giver et korrekt </P>  \r\n\r\n<P>udtryk for de reelle muligheder for separation. Udviklingen i </P>  \r\n\r\n<P>samfundet går generelt i retning af at give begge parter større </P>  \r\n\r\n<P>selvstændighed og frihed i deres samliv. Denne udvikling bør </P>  \r\n\r\n<P>afspejle sig i muligheden for at få separation uden hensyn til </P>  \r\n\r\n<P>den anden parts ønsker. </P>  \r\n\r\n<P>Forslaget vil betyde en vigtig afdramatisering af </P>  \r\n\r\n<P>separationssagerne. Spørgsmålet om, hvorvidt der skal meddeles </P>  \r\n\r\n<P>separation, vil ikke længere kunne give anledning til tvist </P>  \r\n\r\n<P>mellem ægtefællerne. Det bliver således ikke nødvendigt for en </P>  \r\n\r\n<P>part at overveje sin stilling til den andens separationsønske, og </P>  \r\n\r\n<P>det bliver unødvendigt med detaljerede og pinagtige forklaringer </P>  \r\n\r\n<P>i retten for at belyse årsagerne til ægteskabets sammenbrud. </P>  \r\n\r\n<P>Motiverne bag de få frifindelsespåstande er det vanskeligt at </P>  \r\n\r\n<P>analysere. Sagsøgte kan nære ønske om at fortsætte ægteskabet, </P>  \r\n\r\n<P>f.eks. hvis dette har været langvarigt, ligesom religiøs </P>  \r\n\r\n<P>tilknytning, etnisk baggrund eller hensyn til familien kan spille </P>  \r\n\r\n<P>en rolle. Man kan imidlertid ikke se bort fra, at også andre </P>  \r\n\r\n<P>hensyn kan være afgørende, f.eks. et ønske om at opnå en </P>  \r\n\r\n<P>gunstigere position, når der skal forhandles eller træffes </P>  \r\n\r\n<P>afgørelse om de vilkår, der skal gælde for separationen. </P>  \r\n\r\n<P>Kravet om samlivsophævelse </P>  \r\n\r\n<P>Den gældende retstilstand, hvorefter separationen bortfalder for </P>  \r\n\r\n<P>fremtiden, hvis samlivet genoptages, foreslås opretholdt i </P>  \r\n\r\n<P>overensstemmelse med arbejdsgruppens anbefaling. </P>  \r\n\r\n<P>Der henvises til betænkningen, side 22-25, side 33-34 og </P>  \r\n\r\n<P>bemærkningerne til § 30 i lovudkastet. </P>  \r\n\r\n<P>Separationstidens længde </P>  \r\n\r\n<P>Arbejdsgruppen har ligesom Ægteskabsudvalget og det norske udvalg </P>  \r\n\r\n<P>fundet, at separationsperioden som udgangspunkt fortsat bør være </P>  \r\n\r\n<P>af 1 års varighed. Hvis separationsperioden skal være en realitet </P>  \r\n\r\n<P>som prøvetid i de tilfælde, hvor den ene af ægtefællerne ønsker </P>  \r\n\r\n<P>at genoptage samlivet, kan den vanskeligt være kortere end 1 år. </P>  \r\n\r\n<P>I tilfælde, hvor ægtefællerne er enige om at ønske skilsmisse, er </P>  \r\n\r\n<P>det efter arbejdsgruppens opfattelse tilstrækkeligt, at de har </P>  \r\n\r\n<P>været igennem en separationstid på 6 måneder. Ægtefællerne kan i </P>  \r\n\r\n<P>denne periode nå at overveje deres fremtidige situation, samtidig </P>  \r\n\r\n<P>med at de får hinanden og deres konflikter på afstand. </P>  \r\n\r\n<P>Der henvises til betænkningen side 42-43- </P>  \r\n\r\n<P>To års adskillelse </P>  \r\n\r\n<P>Efter den gældende lovs § 33 har enhver af ægtefællerne ret til </P>  \r\n\r\n<P>skilsmisse, når deres samliv på grund af uoverensstemmelser har </P>  \r\n\r\n<P>været hævet i de sidste tre år. </P>  \r\n\r\n<P>En ægtefælle har efter den gældende § 34 ret til skilsmisse, når den </P>  \r\n\r\n<P>anden mod ægtefællens vilje og uden fyldestgørende grund har </P>  \r\n\r\n<P>ophævet samlivet og dette derefter har været hævet i de sidste to </P>  \r\n\r\n<P>år. </P>  \r\n\r\n<P>Arbejdsgruppen foreslår, at der også i fremtiden skal være adgang </P>  \r\n\r\n<P>til umiddelbar skilsmisse efter længere tids samlivsophævelse </P>  \r\n\r\n<P>uden separation. Der er ikke grund til, at ægtefællerne skal </P>  \r\n\r\n<P>igennem en yderligere separationsperiode på 1/2-1 år, hvis de </P>  \r\n\r\n<P>begge eller blot en af dem ønsker ægteskabet opløst. Som det </P>  \r\n\r\n<P>fremgår af de talmæssige oplysninger i betænkningens afsnit </P>  \r\n\r\n<P>1.2.2.-1.4., anvendes den gældende bestemmelse i § 33 i et vist </P>  \r\n\r\n<P>omfang i praksis. Arbejdsgruppen foreslår i lighed med gældende </P>  \r\n\r\n<P>finsk og svensk ret og det norske udkast, at skilsmissen skal </P>  \r\n\r\n<P>kunne opnås efter en samlivsophævelse, der har varet i mindst 2 </P>  \r\n\r\n<P>år. </P>  \r\n\r\n<P>Arbejdsgruppen har fundet, at det fortsat bør fremgå af </P>  \r\n\r\n<P>bestemmelsen, at alene samlivsophævelse på grund af </P>  \r\n\r\n<P>uoverensstemmelse kan danne grundlag for skilsmisse. Faktisk </P>  \r\n\r\n<P>adskillelse, der ikke skyldes uenighed, men f.eks. arbejds- eller </P>  \r\n\r\n<P>uddannelsesmæssige forhold, institutions- eller fængselsophold, </P>  \r\n\r\n<P>bør ikke kunne medføre umiddelbar skilsmisse. Der henvises til </P>  \r\n\r\n<P>betænkningen side 44-45. </P>  \r\n\r\n<P>Skilsmisse på grund af utroskab </P>  \r\n\r\n<P>Ifølge ægteskabslovens § 37 har en ægtefælle ret til skilsmisse, når </P>  \r\n\r\n<P>den anden ægtefælle har gjort sig skyldig i ægteskabsbrud eller </P>  \r\n\r\n<P>andet forhold, der kan sidestilles hermed. Skilsmisse kan dog </P>  \r\n\r\n<P>ikke kræves, hvis ægtefællen selv har givet anledning til </P>  \r\n\r\n<P>handlingen eller må anses for at have frafaldet sin ret. Ifølge </P>  \r\n\r\n<P>stk. 2 kan der i stedet for skilsmisse gives separation, hvis </P>  \r\n\r\n<P>hensynet til børnene eller andre vægtige grunde på afgørende måde </P>  \r\n\r\n<P>taler derfor. I stk. 3 findes frister, inden hvilke retssag om </P>  \r\n\r\n<P>skilsmisse må anlægges eller bevillingsansøgning indgives. </P>  \r\n\r\n<P>En tilsvarende regel findes i Norge og fandtes indtil lovændringerne </P>  \r\n\r\n<P>i henholdsvis 1973 og 1987 i Sverige og Finland. </P>  \r\n\r\n<P>Mens den danske og finske regel har haft betydelig anvendelse, er </P>  \r\n\r\n<P>den påberåbt i langt færre tilfælde i Norge og Sverige. </P>  \r\n\r\n<P>I Danmark tyder en gennemgang af de foreliggende noget sparsomme </P>  \r\n\r\n<P>oplysninger på, at i hvert fald 25-30 pct. af alle danske </P>  \r\n\r\n<P>ægteskabsopløsninger sker med utroskab som skilsmissegrund. </P>  \r\n\r\n<P>Indstillingen i Ægteskabsudvalget til utroskab som skilsmissegrund </P>  \r\n\r\n<P>var præget af megen tvivl, se betænkning 2 (nr. 697/73), side </P>  \r\n\r\n<P>17-18. </P>  \r\n\r\n<P>Det var hele Ægteskabsudvalgets opfattelse, at bestemmelsen i § 37, </P>  \r\n\r\n<P>stk. 2, om separation i stedet for skilsmisse burde ophæves. </P>  \r\n\r\n<P>Udvalget var ikke bekendt med, at bestemmelsen var anvendt af </P>  \r\n\r\n<P>domstolene. </P>  \r\n\r\n<P>Hele udvalget gik også ind for at ophæve adgangen til skilsmisse på </P>  \r\n\r\n<P>grund af utroskab i separationstiden. </P>  \r\n\r\n<P>Ved de lovændringer, der blev gennemført i Sverige i 1973 og i </P>  \r\n\r\n<P>Finland i 1987, blev adgangen til umiddelbar skilsmisse ved </P>  \r\n\r\n<P>utroskab ophævet. Også det norske udvalg har foreslået </P>  \r\n\r\n<P>utroskabsbestemmelsen ophævet. </P>  \r\n\r\n<P>I arbejdsgruppen er det gjort gældende, at utroskab ikke bør sættes </P>  \r\n\r\n<P>i særklasse som skilsmissegrund, og at det er betænkeligt at </P>  \r\n\r\n<P>bevare en regel, der så klart er udtryk for et snævert </P>  \r\n\r\n<P>skyldprincip. Med indførelse af en ensidig adgang til separation </P>  \r\n\r\n<P>vil den ægtefælle, der føler sig krænket af den andens utroskab, </P>  \r\n\r\n<P>få tilstrækkelig mulighed for at komme ud af ægteskabet. Den </P>  \r\n\r\n<P>udbredte anvendelse i dag af utroskabsbestemmelsen skyldes </P>  \r\n\r\n<P>antagelig, at den benyttes af enige ægtefæller som middel til at </P>  \r\n\r\n<P>opnå umiddelbar skilsmisse, og er i mange tilfælde næppe udtryk </P>  \r\n\r\n<P>for, at den ene ægtefælle føler sig specielt krænket på grund af </P>  \r\n\r\n<P>utroskaben. Det forekommer modstridende, samtidig med at </P>  \r\n\r\n<P>arbejdsgruppen afviser adgangen til umiddelbar skilsmisse for </P>  \r\n\r\n<P>ægtefæller, der er enige herom, at bevare utroskabsreglen, </P>  \r\n\r\n<P>således som den anvendes i dag. </P>  \r\n\r\n<P>Heroverfor er det anført, at utroskab formentlig i dag af en </P>  \r\n\r\n<P>betydelig del af den danske befolkning opfattes som en så grov </P>  \r\n\r\n<P>krænkelse af den anden ægtefælle, at det ville føles stødende, om </P>  \r\n\r\n<P>man ophævede den mulighed, den krænkede traditionelt har haft for </P>  \r\n\r\n<P>at få ægteskabet opløst. I modsætning til, hvad der er eller var </P>  \r\n\r\n<P>tilfældet i Norge og Sverige, har reglen i dag en betydelig </P>  \r\n\r\n<P>praktisk anvendelse i Danmark. Når tendensen i øvrigt går i </P>  \r\n\r\n<P>retning af at udvide adgangen til at komme ud af ægteskabet, kan </P>  \r\n\r\n<P>det gøres gældende, at der ikke på et centralt område som det </P>  \r\n\r\n<P>foreliggende bør ske en begrænsning i adgangen til umiddelbar </P>  \r\n\r\n<P>skilsmisse. </P>  \r\n\r\n<P>Selv om der i arbejdsgruppen har været delte meninger om, hvorvidt </P>  \r\n\r\n<P>adgangen til umiddelbar skilsmisse på grundlag af utroskab bør </P>  \r\n\r\n<P>opretholdes, er utroskabsbestemmelsen medtaget i lovudkastets § </P>  \r\n\r\n<P>33. Der har i arbejdsgruppen været enighed om, at der er behov </P>  \r\n\r\n<P>for en modernisering af bestemmelsens ordlyd. </P>  \r\n\r\n<P>Arbejdsgruppens medlemmer er med Ægteskabsudvalget enig i, at den </P>  \r\n\r\n<P>gældende regel i § 37, stk. 2, under alle omstændigheder bør </P>  \r\n\r\n<P>ophæves. </P>  \r\n\r\n<P>I arbejdsgruppen er der, ligesom der var i Ægteskabsudvalget, </P>  \r\n\r\n<P>enighed om at foreslå adgangen til skilsmisse på grundlag af </P>  \r\n\r\n<P>utroskab i separationstiden ophævet. Den krænkelse, som kan </P>  \r\n\r\n<P>påføres en ægtefælle gennem den andens seksuelle forhold, kan kun </P>  \r\n\r\n<P>betragtes som væsentlig, så længe ægtefællerne lever sammen i </P>  \r\n\r\n<P>ægteskab. Samtidig skaber en sag på dette grundlag uro om de </P>  \r\n\r\n<P>vilkår, der ellers skulle være lagt fast ved separationen. </P>  \r\n\r\n<P>Endelig anvendes muligheden vel ikke sjældent ud fra et fælles </P>  \r\n\r\n<P>ønske om at forkorte den 1-årige separationstid, hvilket der ikke </P>  \r\n\r\n<P>synes at være behov for, når separationstiden for enige </P>  \r\n\r\n<P>ægtefæller foreslås nedsat til 6 måneder. </P>  \r\n\r\n<P>Der henvises i øvrigt til bemærkningerne til lovforslagets § 33. </P>  \r\n\r\n<P>Vold </P>  \r\n\r\n<P>Den gældende lovs § 39 giver en ægtefælle ret til skilsmisse, når </P>  \r\n\r\n<P>den anden ægtefælle har udøvet vold af grovere karakter over for </P>  \r\n\r\n<P>denne eller børnene. Bestemmelsen fik sin nuværende ordlyd ved </P>  \r\n\r\n<P>lov nr. 223 af 22. april 1987. Den blev enstemmigt vedtaget i </P>  \r\n\r\n<P>Folketinget. </P>  \r\n\r\n<P>Lovforslagets § 34 er i overensstemmelse med den gældende </P>  \r\n\r\n<P>formulering. Der henvises i øvrigt til arbejdsgruppens betænkning </P>  \r\n\r\n<P>side 49. </P>  \r\n\r\n<P>Bigami </P>  \r\n\r\n<P>Ifølge ægteskabslovens § 9 må den, som tidligere har indgået </P>  \r\n\r\n<P>ægteskab, ikke indgå nyt ægteskab, så længe det tidligere </P>  \r\n\r\n<P>ægteskab består. Indgås ægteskab i strid med bestemmelsen, kan </P>  \r\n\r\n<P>såvel det nye som det hidtidige ægteskab opløses. Ifølge </P>  \r\n\r\n<P>ægteskabslovens § 23, stk. 1, omstødes et ægteskab, hvis det er </P>  \r\n\r\n<P>indgået i strid med § 9. Dette gælder dog ifølge § 23, stk. 2, </P>  \r\n\r\n<P>ikke, når det tidligere ægteskab er opløst, inden sag er anlagt. </P>  \r\n\r\n<P>Efter den gældende lovs § 36 har en ægtefælle ret til skilsmisse, </P>  \r\n\r\n<P>når den anden ægtefælle har indgået nyt ægteskab i strid med § 9. </P>  \r\n\r\n<P>Arbejdsgruppen har ikke behandlet omstødelsesreglerne. Derfor har </P>  \r\n\r\n<P>man bevaret den gældende regel om adgang til skilsmisse, når den </P>  \r\n\r\n<P>anden ægtefælle har indgået nyt ægteskab, medens et andet </P>  \r\n\r\n<P>ægteskab endnu består. </P>  \r\n\r\n<P>Ikke andre skilsmissegrunde </P>  \r\n\r\n<P>I den gældende ægteskabslov findes der endnu nogle regler om adgang </P>  \r\n\r\n<P>til umiddelbar skilsmisse. </P>  \r\n\r\n<P>Ifølge den gældende § 35 har en ægtefælle ret til skilsmisse, når </P>  \r\n\r\n<P>den anden ægtefælle er forsvundet og der er gået tre år, siden </P>  \r\n\r\n<P>den pågældende sidst vides at have været i live. </P>  \r\n\r\n<P>Efter den gældende § 38 har en ægtefælle ret til skilsmisse, når den </P>  \r\n\r\n<P>anden ægtefælle med kundskab eller formodning om at lide af </P>  \r\n\r\n<P>kønssygdom, som endnu frembyder smittefare, ved samleje har udsat </P>  \r\n\r\n<P>ægtefællen for smitte. Skilsmisse kan dog ikke kræves, hvis </P>  \r\n\r\n<P>ægtefællen med kundskab om smittefaren frivilligt lod sig udsætte </P>  \r\n\r\n<P>for den. </P>  \r\n\r\n<P>Ifølge den gældende § 40 har en ægtefælle ret til skilsmisse, når </P>  \r\n\r\n<P>den anden ægtefælle af en dansk domstol er idømt fængsel i 2 år </P>  \r\n\r\n<P>eller derover. Dette gælder dog ikke, hvis ægtefællen frivilligt </P>  \r\n\r\n<P>har medvirket til den strafbare handling eller samtykket i den. </P>  \r\n\r\n<P>Efter den gældende § 41 har en ægtefælle ret til skilsmisse, når den </P>  \r\n\r\n<P>anden ægtefælle lider af sådan sindssygdom, at fortsættelsen af </P>  \r\n\r\n<P>ægteskabet ikke bør fordres og sygdommen under ægteskabet har </P>  \r\n\r\n<P>varet i de sidste tre år. Såfremt særlige grunde taler herfor, </P>  \r\n\r\n<P>kan skilsmisse dog gives, selv om sygdommen har varet i mindre </P>  \r\n\r\n<P>end tre år. </P>  \r\n\r\n<P>Om anvendelse i praksis af de nævnte skilsmissegrunde henvises til </P>  \r\n\r\n<P>de talmæssige oplysninger i afsnit 1.2.2.-1.4. i betænkningen </P>  \r\n\r\n<P>side 10-14. </P>  \r\n\r\n<P>Arbejdsgruppen foreslår reglerne i den gældende ægteskabslovs § 35, </P>  \r\n\r\n<P>§ 38, § 40 og § 41 ophævet. </P>  \r\n\r\n<P>Fremgangsmåden i skilsmissesager efter separation </P>  \r\n\r\n<P>Efter gældende ret er bestemmelserne om fremgangsmåden ved </P>  \r\n\r\n<P>separation og skilsmisse ens. Der skal således følges den samme </P>  \r\n\r\n<P>procedure også ved skilsmisse på grundlag af separation, jf. </P>  \r\n\r\n<P>ægteskabslovens § 32, selv om ægtefællerne har været gennem en </P>  \r\n\r\n<P>separationssag efter tilsvarende regler tidligere, normalt godt </P>  \r\n\r\n<P>et år tidligere. </P>  \r\n\r\n<P>Forud for alle skilsmisser på grundlag af separation skal der ifølge </P>  \r\n\r\n<P>ægteskabslovens § 43 forsøges mægling mellem ægtefællerne om </P>  \r\n\r\n<P>fortsættelse af ægteskabet, selv om mægling før separationen </P>  \r\n\r\n<P>viste sig forgæves. </P>  \r\n\r\n<P>Søger ægtefællerne skilsmissen ved bevilling, skal de begge møde </P>  \r\n\r\n<P>personligt i statsamtet til fornyet vilkårsforhandling, jf. </P>  \r\n\r\n<P>ægteskabslovens § 44. Dette gælder også, når ægtefællerne på </P>  \r\n\r\n<P>forhånd begge har erklæret at ville skilles og er enige om </P>  \r\n\r\n<P>vilkårene, og uanset om vilkårene for separationen også gælder </P>  \r\n\r\n<P>for tiden efter en eventuel senere skilsmisse. Undlader en af </P>  \r\n\r\n<P>ægtefællerne at møde op trods to tilsigelser, kan der ikke </P>  \r\n\r\n<P>meddeles bevilling. Den ægtefælle, der har taget initiativ til </P>  \r\n\r\n<P>skilsmissen, er herefter henvist til at anlægge retssag og få </P>  \r\n\r\n<P>skilsmissedom, også selv om det viser sig ved drøftelserne med </P>  \r\n\r\n<P>advokaterne eller under domsforhandlingen, at der ikke har været </P>  \r\n\r\n<P>nogen reel uenighed mellem parterne. </P>  \r\n\r\n<P>Efter den gældende ægtskabslovs § 45 gælder de vilkår, der er </P>  \r\n\r\n<P>fastsat ved en dom til separation, også for tiden efter en </P>  \r\n\r\n<P>skilsmisse opnået på grundlag af separationen - såkaldt </P>  \r\n\r\n<P>gennemgående vilkår. Kun med hensyn til bidragspligt over for den </P>  \r\n\r\n<P>anden ægtefælle kan der ved dommen træffes anden bestemmelse, jf. </P>  \r\n\r\n<P>§ 45, 2. pkt. Det er sædvanligt, at aftalte separationsvilkår </P>  \r\n\r\n<P>indeholder en klausul om, at vilkårene også skal gælde for tiden </P>  \r\n\r\n<P>efter en eventuel skilsmisse på grundlag af separationen. </P>  \r\n\r\n<P>For så vidt angår forældremyndighedsspørgsmålet følger det af </P>  \r\n\r\n<P>myndighedslovens § 11, stk. 1, således som reglen blev formuleret </P>  \r\n\r\n<P>ved lovændringen i 1985, at der ved separation eller skilsmisse </P>  \r\n\r\n<P>skal tages stilling til, hvem forældremyndigheden skal tilkomme, </P>  \r\n\r\n<P>medmindre der tidligere er truffet aftale eller afgørelse herom. </P>  \r\n\r\n<P>Arbejdsgruppen finder ikke, at der er betænkeligheder ved at undlade </P>  \r\n\r\n<P>mægling ved skilsmisse med henblik på ægtekabets fortsættelse i </P>  \r\n\r\n<P>tilfælde, hvor der forgæves er forsøgt mægling forud for </P>  \r\n\r\n<P>separationen, og hvor ægtefællerne har haft en separationsperiode </P>  \r\n\r\n<P>på mindst et halvt år til at afklare deres forhold. </P>  \r\n\r\n<P>Arbejdsgruppen foreslår, at der ikke skal gennemføres </P>  \r\n\r\n<P>vilkårsforhandling, hvis der søges skilsmissebevilling på </P>  \r\n\r\n<P>grundlag af separation og alle separationsvilkårene gælder også </P>  \r\n\r\n<P>for tiden efter en eventuel senere skilsmisse. Er det i en aftale </P>  \r\n\r\n<P>eller en separationsdom bestemt, at spørgsmålet om bidrag til den </P>  \r\n\r\n<P>anden ægtefælle skal tages op på ny ved en eventuel senere </P>  \r\n\r\n<P>skilsmisse, må der indkaldes til sædvanlig vilkårsforhandling med </P>  \r\n\r\n<P>henblik på drøftelse af bidragsspørgsmålet. </P>  \r\n\r\n<P>Forslagene indebærer, at i de tilfælde, hvor vilkårsforhandling ikke </P>  \r\n\r\n<P>skal foretages, vil skilsmissebevilling kunne udstedes på </P>  \r\n\r\n<P>skriftligt grundlag. </P>  \r\n\r\n<P>Der henvises i øvrigt til betænkningens kapitel 5. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1, nr. 1 (§§ 29-35) </P>  \r\n\r\n<P>Til § 29 </P>  \r\n\r\n<P>Bestemmelsen i § 29 indeholder reglen om adgang til separation. </P>  \r\n\r\n<P>Efter lovforslaget indføres der adgang for en ægtefælle, som ikke </P>  \r\n\r\n<P>mener at kunne fortsætte samlivet, til at kræve separation. </P>  \r\n\r\n<P>Som anført i de almindelige bemærkninger er der i alt væsentligt </P>  \r\n\r\n<P>alene tale om en kodifikation af allerede eksisterende praksis. </P>  \r\n\r\n<P>Forslaget indebærer en ensidigt ret til separation, uanset hvordan </P>  \r\n\r\n<P>den anden ægtefælle stiller sig dertil. Det er ikke nødvendigt at </P>  \r\n\r\n<P>angive eller godtgøre nogen grund til ønsket om separation, og </P>  \r\n\r\n<P>myndighederne skal ikke foretage en undersøgelse heraf. Det er en </P>  \r\n\r\n<P>selvfølge, at en ægtefælle, der efter lovforslagets §§ 31-35 har </P>  \r\n\r\n<P>krav på skilsmisse, f.eks. på grund af den andens utroskab, i </P>  \r\n\r\n<P>stedet kan anmode om separation. Det er herefter overflødigt at </P>  \r\n\r\n<P>gentage bestemmelsen i den gældende ægteskabslovs § 30, stk. 2. </P>  \r\n\r\n<P>Det er en selvfølge, at en ægtefælle, der efter lovforslagets §§ </P>  \r\n\r\n<P>32-35 har krav på skilsmisse, f.eks. på grund af den andens </P>  \r\n\r\n<P>utroskab, i stedet kan anmode om separation. </P>  \r\n\r\n<P>Det kræves som hidtil, at det er ægtefællens hensigt at følge </P>  \r\n\r\n<P>separationen op med en faktisk samlivsophævelse. Får </P>  \r\n\r\n<P>myndighederne under sagens behandling indtryk af, at ægtefællerne </P>  \r\n\r\n<P>agter at blive boende sammen i den fælles bolig ud over en </P>  \r\n\r\n<P>rimelig overgangsperiode, skal separationen nægtes. Det gælder, </P>  \r\n\r\n<P>selv om det er parternes mening at indrette sig således, at hver </P>  \r\n\r\n<P>skal have sine egne værelser. </P>  \r\n\r\n<P>Separationen kan som hidtil meddeles både ved dom og ved bevilling. </P>  \r\n\r\n<P>Uanset at en ægtefælle efter forslaget ikke længere har mulighed </P>  \r\n\r\n<P>for at hindre, at den anden ægtefælles ønske om separation </P>  \r\n\r\n<P>imødekommes, kan bevilling kun meddeles, hvis ægtefællerne er </P>  \r\n\r\n<P>enige om at ønske separation ved bevilling og om vilkårene </P>  \r\n\r\n<P>herfor, jf. ægteskabslovens § 42. Lovforslaget indeholder således </P>  \r\n\r\n<P>ingen ændringer i betingelserne for at kunne meddele separation </P>  \r\n\r\n<P>ved bevilling. Er disse ikke til stede, må separationen </P>  \r\n\r\n<P>gennemføres ved dom. Under sagen kan retten afvise forsøg fra </P>  \r\n\r\n<P>sagsøgte på at afgive forklaring om eller på anden måde føre </P>  \r\n\r\n<P>bevis for sagsøgers adfærd og forholdene under ægteskabet som </P>  \r\n\r\n<P>værende uden betydning for, om der skal afsiges dom til </P>  \r\n\r\n<P>separation. </P>  \r\n\r\n<P>Til § 30 </P>  \r\n\r\n<P>Bestemmelsen fastslår virkningerne af, at ægtefællerne efter </P>  \r\n\r\n<P>separationen fortsætter eller genoptager samlivet. </P>  \r\n\r\n<P>Efter lovforslagets § 30 bortfalder separationens virkninger for </P>  \r\n\r\n<P>fremtiden, hvis ægtefællerne fortsætter samlivet ud over en </P>  \r\n\r\n<P>rimelig overgangsperiode eller genoptager samlivet uden på ny at </P>  \r\n\r\n<P>ophæve dette inden for kortere tid. </P>  \r\n\r\n<P>Som nævnt i betænkningen vil en aftale også kunne bevirke </P>  \r\n\r\n<P>separationens bortfald. Det har ikke været meningen med den </P>  \r\n\r\n<P>ændrede formulering af § 30 at ændre retstilstanden på dette </P>  \r\n\r\n<P>punkt. </P>  \r\n\r\n<P>Som efter den gældende bestemmelse i § 31 foreslås det, at </P>  \r\n\r\n<P>separationens virkninger bortfalder for fremtiden. Dette har </P>  \r\n\r\n<P>bl.a. betydning for formueordningen. </P>  \r\n\r\n<P>Til § 31 </P>  \r\n\r\n<P>Bestemmelsen fastlægger separationstidens længde. </P>  \r\n\r\n<P>Efter stk. 1 er separationstiden på 1 år. Hvis ægtefællerne er enige </P>  \r\n\r\n<P>om at opløse ægteskabet, foreslås det dog, at skilsmisse bør </P>  \r\n\r\n<P>kunne opnås allerede efter 1/2 års separation, jf. stk. 2. </P>  \r\n\r\n<P>Separationen kan som hidtil ikke danne grundlag for skilsmisse, hvis </P>  \r\n\r\n<P>samlivet har været fortsat ud over en rimelig overgangsperiode. </P>  \r\n\r\n<P>Hvis ægtefællerne har genoptaget samlivet uden på ny at have </P>  \r\n\r\n<P>ophævet dette inden for kortere tid, vil adgangen til skilsmisse </P>  \r\n\r\n<P>på grundlag af separationen ligeledes være bortfaldet, jf. </P>  \r\n\r\n<P>lovforslagets § 30. Arbejdsgruppen har ikke fundet behov for at </P>  \r\n\r\n<P>gentage dette krav om adskillelsen i lovforslagets § 31, idet </P>  \r\n\r\n<P>separationens virkninger generelt, herunder muligheden for at </P>  \r\n\r\n<P>opnå skilsmisse på grundlag af separationen, i medfør af § 30 </P>  \r\n\r\n<P>bortfalder, hvis samlivet fortsættes eller genoptages. </P>  \r\n\r\n<P>Efter lovforslaget sker der ingen ændring i den gældende ordning, </P>  \r\n\r\n<P>hvorefter separationsfristen regnes fra bevillingens dato eller </P>  \r\n\r\n<P>datoen for separationsdommen, selv om parterne i en rimelig </P>  \r\n\r\n<P>overgangsperiode har boet sammen og uanset forsøg på </P>  \r\n\r\n<P>samlivsgenoptagelse. </P>  \r\n\r\n<P>Som noget nyt foreslås det i stk. 2, at skilsmisse i </P>  \r\n\r\n<P>enighedstilfælde kan meddeles efter kun 1/2 års separation. Der </P>  \r\n\r\n<P>skal være enighed om ønsket om skilsmisse, hvorimod der ikke </P>  \r\n\r\n<P>behøver at være enighed om vilkårsspørgsmål, der kan tages op ved </P>  \r\n\r\n<P>skilsmissen. Enigheden behøver ikke at være fastslået før </P>  \r\n\r\n<P>henvendelsen til statsamtet. Henvender en af ægtefællerne sig til </P>  \r\n\r\n<P>statsamtet, må statsamtet skrive til den anden part med anmodning </P>  \r\n\r\n<P>om at udfylde og underskrive skilsmissebegæringen. Nægter den </P>  \r\n\r\n<P>anden ægtefælle at medvirke hertil eller undlader denne at </P>  \r\n\r\n<P>reagere, bortfalder muligheden for skilsmisse efter 1/2 års </P>  \r\n\r\n<P>separation ved bevilling, uden at det er nødvendigt at indkalde </P>  \r\n\r\n<P>til en vilkårsforhandling. Ægtefællen må da henvises til at </P>  \r\n\r\n<P>indsende en ny begæring til statsamtet, når etårsfristen er </P>  \r\n\r\n<P>udløbet, jf. lovforslagets § 31, stk. 1. </P>  \r\n\r\n<P>Det kan komme på tale af meddele skilsmisse efter lovforslagets § </P>  \r\n\r\n<P>31, stk. 2, ved dom. Dette gælder i tilfælde, hvor ægtefællerne </P>  \r\n\r\n<P>er enige om skilsmisse, men uenige om et vilkår, typisk </P>  \r\n\r\n<P>spørgsmålet om bidragspligt, hvis dette vilkår ifølge </P>  \r\n\r\n<P>separationsbevillingen eller dommen ikke gælder for tiden efter </P>  \r\n\r\n<P>en skilsmisse. Domstolene tager da samtidig med, at der meddeles </P>  \r\n\r\n<P>skilsmisse efter 6 måneders separation, stilling til </P>  \r\n\r\n<P>bidragsspørgsmålet. Det kan ikke udelukkes, at en ægtefælle </P>  \r\n\r\n<P>udtager stævning med påstand om skilsmisse efter stk. 2 i </P>  \r\n\r\n<P>tilfælde, hvor den anden ægtefælle ikke har reageret på en </P>  \r\n\r\n<P>henvendelse fra statsamtet, idet sagsøger formoder, at der </P>  \r\n\r\n<P>foreligger enighed om ønsket om skilsmisse. Udebliver den anden </P>  \r\n\r\n<P>ægtefælle, kan der ikke meddeles skilsmisse. </P>  \r\n\r\n<P>Enigheden om skilsmisse skal foreligge efter udløbet af </P>  \r\n\r\n<P>halvårsfristen. Hvis skilsmisse opnås uden forudgående </P>  \r\n\r\n<P>vilkårsforhandling alene på grundlag af parternes skriftlige </P>  \r\n\r\n<P>begæring, kan ægtefællernes tilkendegivelser derfor først </P>  \r\n\r\n<P>afgives, når der er forløbet et halvt år fra separationens dato. </P>  \r\n\r\n<P>Enigheden skal være til stede lige til bevillingens meddelelse </P>  \r\n\r\n<P>eller dommens afsigelse. </P>  \r\n\r\n<P>Hvis betingelserne for at undlade vilkårsforhandling, jf. </P>  \r\n\r\n<P>lovforslagets § 44, stk. 1, ikke er til stede, fordi vilkårene </P>  \r\n\r\n<P>ikke er gennemgående, kan ansøgning om skilsmisse som hidtil </P>  \r\n\r\n<P>indsendes til statsamtet, inden tidsbetingelsen er opfyldt. </P>  \r\n\r\n<P>Vilkårsforhandling kan dog først finde sted, når fristen er </P>  \r\n\r\n<P>udløbet. </P>  \r\n\r\n<P>Til § 32 </P>  \r\n\r\n<P>Efter denne bestemmelse er der adgang til skilsmisse efter 2 års </P>  \r\n\r\n<P>adskillelse. </P>  \r\n\r\n<P>Skilsmisse efter lovforslagets § 32 forudsætter, at ægtefællerne har </P>  \r\n\r\n<P>levet faktisk adskilt med forskellige bopæle de sidste 2 år. Det </P>  \r\n\r\n<P>kræves endvidere, at uoverensstemmelser er årsagen til den </P>  \r\n\r\n<P>fysiske adskillelse. Faktisk adskillelse, der f.eks. skyldes </P>  \r\n\r\n<P>arbejds- eller uddannelsesmæssige forhold, kan ikke danne </P>  \r\n\r\n<P>grundlag for skilsmisse. Er ægtefællerne uenige om, hvorvidt </P>  \r\n\r\n<P>ægteskabet skal opløses, og hævder den ene, at der ikke har </P>  \r\n\r\n<P>foreligget to års uoverensstemmelser, må retten bedømme de </P>  \r\n\r\n<P>foreliggende beviser herfor. Selv om adskillelsen oprindeligt </P>  \r\n\r\n<P>ikke skyldes uoverensstemmelser, kan forholdet dog henføres under </P>  \r\n\r\n<P>§ 32, hvis ægtefællen, der ønsker ægteskabet opløst, kan </P>  \r\n\r\n<P>godtgøre, at der senere er opstået en uoverensstemmelse, som har </P>  \r\n\r\n<P>givet sig udslag i fortsat adskillelse. Fristen begynder da at </P>  \r\n\r\n<P>løbe fra det tidspunkt, da uoverensstemmelsen opstod. Der skal </P>  \r\n\r\n<P>ligesom efter den gældende § 33 ikke lægges vægt på, om </P>  \r\n\r\n<P>uoverensstemmelserne hovedsagelig beror på ægtefællens egne </P>  \r\n\r\n<P>forhold. Bortset fra, at fristen i lovforslagets § 32 er nedsat </P>  \r\n\r\n<P>til 2 år, svarer bestemmelsen til den gældende lovs § 33, og den </P>  \r\n\r\n<P>praksis, der har udviklet sig om denne bestemmelse, kan derfor </P>  \r\n\r\n<P>fortsat anvendes. </P>  \r\n\r\n<P>Til § 33 </P>  \r\n\r\n<P>Bestemmelsen vedrører adgangen til skilsmisse på grund af utroskab. </P>  \r\n\r\n<P>Efter lovforslagets § 33 opretholdes adgangen til umiddelbar </P>  \r\n\r\n<P>skilsmisse på grund af utroskab. </P>  \r\n\r\n<P>Lovforslagets § 33, stk. 1, svarer til den gældende lovs § 37, stk. </P>  \r\n\r\n<P>1. Der er dog foretaget den sproglige modernisering, at </P>  \r\n\r\n<P>arbejdsgruppen har valgt at anvende udtrykket &#187;været utro&#171; i  \r\n\r\n</P>  \r\n\r\n<P>stedet for udtrykket &#187;gjort sig skyldig i ægteskabsbrud&#171;. Der er  \r\n\r\n</P>  \r\n\r\n<P>ikke tilsigtet nogen realitetsændring. Den praksis, der har </P>  \r\n\r\n<P>udviklet sig i forbindelse med § 37, stk. 1, vil derfor fortsat </P>  \r\n\r\n<P>kunne finde anvendelse. Utroskab foreligger, når en gift person </P>  \r\n\r\n<P>vidende og frivilligt har samleje med en anden end sin ægtefælle. </P>  \r\n\r\n<P>Utroskab foreligger ikke, hvis en ægtefælle f.eks. er blevet </P>  \r\n\r\n<P>voldtaget. Som lignende seksuelle forhold kan nævnes et </P>  \r\n\r\n<P>homoseksuelt forhold og visse samlejelignende forhold. </P>  \r\n\r\n<P>Der er to omstændigheder, som medfører, at retten til skilsmisse på </P>  \r\n\r\n<P>grundlag af utroskab ikke kan påberåbes, jf. bestemmelsens stk. </P>  \r\n\r\n<P>1, 2. pkt. Dette gælder i tilfælde, hvor den anden ægtefælle har </P>  \r\n\r\n<P>været indforstået med handlingen. Det vil f.eks. være tilfældet, </P>  \r\n\r\n<P>hvis ægtefællen frivilligt har medvirket til handlingen, </P>  \r\n\r\n<P>eksempelvis ved tilskyndelse, eller må siges på forhånd at have </P>  \r\n\r\n<P>givet sit samtykke, f.eks. ved en aftale om at ophæve </P>  \r\n\r\n<P>troskabspligten. Skilsmisse kan heller ikke opnås, hvis </P>  \r\n\r\n<P>ægtefællen må anses at have frafaldet sin ret. Efter praksis </P>  \r\n\r\n<P>antages dette at være tilfældet, hvis den pågældende </P>  \r\n\r\n<P>efterfølgende enten udtrykkeligt eller stiltiende har givet </P>  \r\n\r\n<P>afkald på at kræve skilsmisse på grund af den andens utroskab. </P>  \r\n\r\n<P>Stiltiende afkald antages i almindelighed at foreligge, hvor </P>  \r\n\r\n<P>ægtefællen med kendskab til den andens ægteskabsbrud fortsætte </P>  \r\n\r\n<P>det seksuelle samliv. </P>  \r\n\r\n<P>I lovforslagets § 33, stk. 2, er indføjet en ny regel, der afskærer </P>  \r\n\r\n<P>en ægtefælle fra at kræve skilsmisse på grund af utroskab, der </P>  \r\n\r\n<P>har fundet sted, mens ægtefællerne er separerede. </P>  \r\n\r\n<P>Reglen i lovforslagets § 33, stk. 3, svarer til den gældende § 37, </P>  \r\n\r\n<P>stk. 3, bortset fra en enkelt redaktionel ændring, der tager </P>  \r\n\r\n<P>højde for, at bevillingsvejen er den mest anvendte. </P>  \r\n\r\n<P>Til § 34 </P>  \r\n\r\n<P>Ifølge denne bestemmelse er der adgang til skilsmisse, når den anden </P>  \r\n\r\n<P>ægtefælle har udøvet forsætlig vold af grovere karakter over for </P>  \r\n\r\n<P>ægtefællen eller børnene. Lovforslagets § 34, stk. 1, svarer til </P>  \r\n\r\n<P>den gældende § 39, således som bestemmelsen blev affattet ved lov </P>  \r\n\r\n<P>nr. 223 af 22. april 1987. I stk. 2 har arbejdsgruppen på samme </P>  \r\n\r\n<P>måde som i lovforslagets § 33, stk. 3, foreslået en mindre </P>  \r\n\r\n<P>redaktionel ændring. </P>  \r\n\r\n<P>Til § 35 </P>  \r\n\r\n<P>Bestemmelsen indeholder reglen om adgang til skilsmisse på grundlag </P>  \r\n\r\n<P>af bigami. </P>  \r\n\r\n<P>Lovforslagets § 35 svarer til den gældende lovs § 36. </P>  \r\n\r\n<P>Bestemmelsen skal ses i sammenhæng med reglerne i ægteskabslovens </P>  \r\n\r\n<P>kapitel 3 om omstødelse. </P>  \r\n\r\n<P>Til § 1, nr. 2 (§ 42, stk. 1) </P>  \r\n\r\n<P>I konsekvens af forslaget om ophævelse af den gældende lovs § 37, </P>  \r\n\r\n<P>stk. 2, foreslås § 42, stk. 1, 2. pkt., ophævet. </P>  \r\n\r\n<P>Til § 1, nr. 3 (§ 43, stk. 1) </P>  \r\n\r\n<P>Bestemmelsen indeholder regler om, hvornår der skal foretages </P>  \r\n\r\n<P>mægling. </P>  \r\n\r\n<P>Det foreslås i § 43 at indskrænke kravet om obligatorisk mægling til </P>  \r\n\r\n<P>sager om separation efter § 29 eller umiddelbar skilsmisse efter </P>  \r\n\r\n<P>§§ 32-35. Forslaget indebærer, at der i sager om skilsmisse på </P>  \r\n\r\n<P>grundlag af separation, jf. § 31, ikke skal afholdes mægling. </P>  \r\n\r\n<P>Dette gælder, uanset om skilsmissen meddeles ved dom eller </P>  \r\n\r\n<P>bevilling, og uanset om der indkaldes til vilkårsforhandling </P>  \r\n\r\n<P>efter § 44. </P>  \r\n\r\n<P>Kravet til tidspunktet for mæglingen i sager, der skal behandles ved </P>  \r\n\r\n<P>retten, foreslås lempet. Efter ordlyden af den gældende § 43 skal </P>  \r\n\r\n<P>mægling i retssager forsøges, inden sagen anlægges. Af praktiske </P>  \r\n\r\n<P>grunde er der en klar udvikling i retning af ved retssager at </P>  \r\n\r\n<P>lempe kravet, således at sagen ikke afvises fra berammelse, selv </P>  \r\n\r\n<P>om mægling ikke er foretaget. I disse tilfælde udsætter retten </P>  \r\n\r\n<P>sagen, for at mægling kan finde sted. Den ændrede formulering i </P>  \r\n\r\n<P>lovforslagets § 43, hvorefter mægling skal være forsøgt før </P>  \r\n\r\n<P>domsforhandlingens afslutning, viderefører denne praksis. </P>  \r\n\r\n<P>Til § 1, nr. 4 (§ 44) </P>  \r\n\r\n<P>Bestemmelsen indeholder regler om vilkårsforhandling. </P>  \r\n\r\n<P>Efter den gældende lovs § 44 skal der foretages vilkårsforhandling, </P>  \r\n\r\n<P>inden bevilling til separation eller skilsmisse meddeles. Regler </P>  \r\n\r\n<P>herom fastsættes af justitsministeren. Det kan i disse regler </P>  \r\n\r\n<P>bestemmes, at vilkårsforhandlingen bortfalder for en ægtefælle, </P>  \r\n\r\n<P>der ikke har ophold her i landet. </P>  \r\n\r\n<P>Udkastet til den ny affattelse af § 44 tilsigter at forenkle </P>  \r\n\r\n<P>fremgangsmåden ved skilsmisse på grundlag af separation, jf. </P>  \r\n\r\n<P>lovforslagets § 31, således at der ikke stilles krav om fornyet </P>  \r\n\r\n<P>vilkårsforhandling, hvis alle vilkårene for separationen skal </P>  \r\n\r\n<P>gælde også for tiden efter en eventuel senere skilsmisse. </P>  \r\n\r\n<P>Den forenklede fremgangsmåde med undladelse af vilkårsforhandling </P>  \r\n\r\n<P>forud for en skilsmissebevilling på grundlag af separation kan </P>  \r\n\r\n<P>ikke anvendes, hvis der i en vilkårsaftale eller ved en </P>  \r\n\r\n<P>separationsdom for så vidt angår bidragspligten er bestemt, at et </P>  \r\n\r\n<P>vilkår skal tages op på ny ved en eventuel senere skilsmisse, jf. </P>  \r\n\r\n<P>ægteskabslovens § 45, 2. pkt. I denne situation må der indkaldes </P>  \r\n\r\n<P>til sædvanlig vilkårsforhandling med henblik på drøftelse af </P>  \r\n\r\n<P>bidragspligten. Hvis det i andre tilfælde skønnes nødvendigt </P>  \r\n\r\n<P>eller hensigtsmæssigt, kan statsamtet indkalde til </P>  \r\n\r\n<P>vilkårsforhandling. Det kan f.eks. være tilfældet, hvis der er </P>  \r\n\r\n<P>mangler eller uklarheder i den skriftlige henvendelse eller </P>  \r\n\r\n<P>usikkerhed om vilkårene. Et ønske fra en eller begge ægtefæller </P>  \r\n\r\n<P>om at møde i statsamtet vil det også være naturligt at </P>  \r\n\r\n<P>imødekomme. Undlader en ægtefælle i disse tilfælde at efterkomme </P>  \r\n\r\n<P>statsamtets anmodning ved at udeblive fra vilkårsforhandlingen </P>  \r\n\r\n<P>trods to tilsigelser hertil, kan statsamtet nægte at udfærdige </P>  \r\n\r\n<P>skilsmissebevilling. </P>  \r\n\r\n<P>Forslaget medfører, at skilsmissebevilling kan udstedes på </P>  \r\n\r\n<P>skriftligt grundlag i de tilfælde, hvor vilkårsforhandling ikke </P>  \r\n\r\n<P>skal foretages. </P>  \r\n\r\n<P>Til § 5 </P>  \r\n\r\n<P>Bestemmelsen indeholder en sædvanlig hjemmel til at sætte </P>  \r\n\r\n<P>ændringsloven i kraft for Færøerne og Grønland. </P>  \r\n\r\n<P>For Grønlands vedkommende gælder lov for Grønland om ægteskabs </P>  \r\n\r\n<P>indgåelse og opløsning, jf. lovbekendtgørelse nr. 318 af 21. </P>  \r\n\r\n<P>september 1969 med senere ændringer. </P>  \r\n\r\n<P>For Færøernes vedkommende gælder fortsat ægteskabsloven nr. 276 af </P>  \r\n\r\n<P>30. juni 1922 om ægteskabs indgåelse og opløsning med senere </P>  \r\n\r\n<P>ændringer. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00222"
        },
        {
            "displayName": "Entydig dokumentidentifikation",
            "displayValue": "CL004864"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "222"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}