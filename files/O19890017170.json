{
    "id": 28649,
    "title": "Suspension af klagefrist.",
    "documentTypeId": "300",
    "isSagsforlobPeriodValid": true,
    "shortName": "FOU nr 1989.171",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n A modtog den 30. januar 1987 B kommunes mundtlige afgørelse om  \r\n\r\n tilbagebetaling af kontanthjælp. Han bad om en skriftligt begrundet afgørelse  \r\n\r\n for at kunne udforme en skriftlig klage til amtsankenævnet. Kommunen  \r\n\r\n besvarede  \r\n\r\n ikke A's anmodning om en efterfølgende begrundelse, og A foretog herefter  \r\n\r\n ikke  \r\n\r\n videre, før han efter 1½ år blev opmærksom på, at tilbagebetalingskravet  \r\n\r\n delvis  \r\n\r\n var inddrevet ved modregning i overskydende skat. Herefter indgav A klage  \r\n\r\n over  \r\n\r\n B kommunes afgørelse om tilbagebetalingspligtig kontanthjælp.  \r\n\r\n</P>  \r\n\r\n<P class=\"Resume\">  \r\n\r\n Formanden for amtsankenævnet afviste at behandle klagen med  \r\n\r\n henvisning til, at klagefristen i bistandslovens § 15 var overskredet, og  \r\n\r\n til,  \r\n\r\n at der ikke forelå særlig grund til at se bort fra fristoverskrivelsen.  \r\n\r\n Ankenævnet lagde vægt på,  \r\n\r\n<I>  \r\n\r\n at  \r\n\r\n</I>  \r\n\r\n A havde modtaget klagevejledning,  \r\n\r\n<I>  \r\n\r\n at  \r\n\r\n</I>  \r\n\r\n han ikke senere havde rykket kommunen for den lovede skriftlige afgørelse, og  \r\n\r\n<I>  \r\n\r\n at  \r\n\r\n</I>  \r\n\r\n der var forløbet 1½ år fra den mundtlige afgørelse, da A indgav klage til  \r\n\r\n nævnet.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden udtalte, at det også forud for forvaltningslovens  \r\n\r\n ikrafttræden var fast antaget, at en part på begæring kunne forlange at få  \r\n\r\n meddelt en skriftlig begrundelse efterfølgende. Han fandt A's ønske om at  \r\n\r\n modtage en begrundelse rimeligt og velbegrundet, og udtalte, at den manglende  \r\n\r\n efterkommelse af ønsket burde bevirke suspension af klagefristen i  \r\n\r\n bistandsloven.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden henstillede til nævnet at tage A's klage over B kommunes  \r\n\r\n afgørelse af 30. januar 1987 under realitetsbehandling.  \r\n\r\n</P>  \r\n\r\n<P class=\"Resume\">  \r\n\r\n Amtsankenævnet meddelte senere, at nævnet havde truffet  \r\n\r\n beslutning om at realitetsbehandle A's klage. Ombudsmanden tog denne  \r\n\r\n meddelelse til efterretning. (J. nr. 1989-368-051).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Suspension af klagefrist.  \r\n\r\n<BR style='mso-special-character:line-break'>  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A klagede over, at formanden  \r\n\r\n for et amtsankenævn afviste at behandle hans klage i et brev af 30. juni 1988  \r\n\r\n over en afgørelse, socialforvaltningen i B kommune meddelte ham mundtligt den  \r\n\r\n 30. januar 1987. Formandens afgørelse var begrundet i, at A's klage var  \r\n\r\n indgivet efter udløbet af klagefristen i bistandslovens § 15. Formanden fandt  \r\n\r\n heller ikke, at der forelå særlig grund til at se bort fra  \r\n\r\n fristoverskridelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A anførte, at han den 30.  \r\n\r\n januar 1987 over for sin sagsbehandler mundtligt påklagede afgørelsen, og at  \r\n\r\n han meddelte, at han ønskede en skriftlig begrundelse for bedre at kunne  \r\n\r\n udforme  \r\n\r\n en skriftlig klage. A anførte endvidere, at han to gange forgæves havde  \r\n\r\n rykket  \r\n\r\n forvaltningen for den  \r\n\r\n &#9;  \r\n\r\n skriftligt  \r\n\r\n begrundede afgørelse, og at han til slut gik ud fra, at forvaltningen havde  \r\n\r\n frafaldet kravet. A foretog sig derfor ikke yderligere, før han i juni 1988  \r\n\r\n blev opmærksom på, at kravet delvis var inddrevet ved modregning i  \r\n\r\n overskydende  \r\n\r\n skat.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en udtalelse til  \r\n\r\n amtsankenævnet oplyste kommunen, at A i forbindelse med afgørelsen anmodede  \r\n\r\n om &quot;efterfølgende at få tilsendt en skriftlig meddelelse om afgørelsen,  \r\n\r\n hvilket beklageligvis ikke er sket&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I et brev til amtsankenævnet  \r\n\r\n anførte jeg bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Sagen rejser efter min  \r\n\r\n opfattelse det spørgsmål, om det manglende svar på (A's) anmodning om en  \r\n\r\n skriftlig redegørelse kan antages at have suspenderet klagefristen. Jeg  \r\n\r\n henviser herved til, at det er almindeligt antaget, at manglende begrundelse  \r\n\r\n kan bevirke suspension af en klagefrist, jf. nærmere side 290 i  \r\n\r\n Forvaltningsret,  \r\n\r\n Almene Emner, 2. udgave 1989.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Amtsankenævnet anførte herefter  \r\n\r\n bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det kan oplyses, at ved  \r\n\r\n sagens afgørelse er der lagt vægt på kommunens fremstilling af sagsforløbet,  \r\n\r\n hvorefter klagen (jeg formoder, at nævnet mener &quot;afgørelsen&quot; og  \r\n\r\n ikke  \r\n\r\n &quot;klagen&quot;; min bemærkning) er meddelt mundtligt den 30. januar 1987  \r\n\r\n tillige med behørig klagevejledning. (A) anmodede om en skriftlig  \r\n\r\n begrundelse,  \r\n\r\n som han dog aldrig modtog. I kommunens redegørelse for sagen nævnes, at der  \r\n\r\n også efter at afgørelsen er meddelt klageren har været kontakt med pågældende  \r\n\r\n uden at han har rykket for en skriftlig afgørelse og uden at  \r\n\r\n tilbagebetalingskravet  \r\n\r\n har været drøftet nærmere.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Med udgangspunkt i denne  \r\n\r\n fremstilling af sagens forløb og i betragtning af at der er forløbet ca. 1½  \r\n\r\n år  \r\n\r\n fra afgørelsen blev meddelt klageren og til klagen blev indgivet, findes der  \r\n\r\n ikke grundlag for at realitetsbehandle sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en skrivelse til mig  \r\n\r\n bestred A rigtigheden af kommunens oplysning om, at han under de senere  \r\n\r\n kontakter ikke skulle have rykket for den skriftlige redegørelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en skrivelse til A udtalte  \r\n\r\n jeg følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;For mundtligt meddelte  \r\n\r\n afgørelser gælder efter forvaltningslovens § 23, stk. 1, at parten kan  \r\n\r\n forlange  \r\n\r\n at få en skriftlig begrundelse for afgørelsen. Skriftlige afgørelser skal  \r\n\r\n ledsages af begrundelse, jf. § 22.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n For kommunerne trådte  \r\n\r\n forvaltningslovens bestemmelser om begrundelse først i kraft den 1. januar  \r\n\r\n 1989. Socialforvaltningens afgørelse i Deres sag, der blev meddelt den 30.  \r\n\r\n januar 1987, er derfor ikke omfattet af forvaltningslovens  \r\n\r\n begrundelsesregler.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Forud for forvaltningslovens  \r\n\r\n ikrafttræden var det imidlertid fast antaget, at en part på begæring kunne  \r\n\r\n forlange  \r\n\r\n at få meddelt en skriftlig begrundelse efterfølgende. Denne grundsætning  \r\n\r\n gjaldt både for mundtligt og skriftligt meddelte afgørelser, jf.  \r\n\r\n forvaltningsloven  \r\n\r\n med kommentarer, 1987, s. 207.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter Socialministeriets  \r\n\r\n vejledning nr. 82 af 30. juni 1983 om reglerne for klage til amtsankenævnene  \r\n\r\n og  \r\n\r\n Den Sociale Ankestyrelse på det sociale område, pkt. 5, &quot;er det af  \r\n\r\n betydning, at de myndigheder, der træffer afgørelse i 1. instans, i  \r\n\r\n meddelelser  \r\n\r\n til pågældende omtaler de bestemmelser, der danner grundlag for afgørelsen,  \r\n\r\n og de forhold, der er afgørende for sagens udfald. Det henstilles derfor, at  \r\n\r\n afgørelser af indgribende betydning forsynes med skriftlig begrundelse&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På den baggrund er jeg enig  \r\n\r\n med (B) kommune i, at det er beklageligt, at De ikke efterfølgende modtog en  \r\n\r\n skriftlig begrundelse for afgørelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som nævnt i mit brev er det  \r\n\r\n almindeligt antaget, at bl.a. manglende begrundelse kan bevirke klagefristens  \r\n\r\n suspension, jf.herved Bent Christensen, Forvaltningsret, Domstolsprøvelse af  \r\n\r\n forvaltningsakter, 1988, s. 162 med note 17, samt Justitsministeriets  \r\n\r\n vejledning  \r\n\r\n om forvaltningsloven, pkt. 137.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n (B) kommunes manglende  \r\n\r\n efterkommelse af Deres anmodning om en skriftlig meddelelse vedrørende  \r\n\r\n afgørelsen om tilbagebetalingspligt for kontanthjælp bør efter min opfattelse  \r\n\r\n bevirke suspension af klagefristen. Deres ønske om at modtage en skriftligt  \r\n\r\n udformet begrundelse som  \r\n\r\n &#9;  \r\n\r\n grundlag  \r\n\r\n for Deres indgivelse af klage til amtsankenæv-net er efter min mening  \r\n\r\n rimeligt og velbegrundet. Endvidere må det lægges til grund, at De ikke på  \r\n\r\n noget tidspunkt har frafaldet anmodningen om at modtage en skriftligt  \r\n\r\n udformet begrundelse, såfremt kommunen fastholdt kravet om  \r\n\r\n tilbagebetalingspligt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På den baggrund har jeg  \r\n\r\n samtidig hermed henstillet til amtsankenævnet at tage Deres klage af 30. juni  \r\n\r\n 1988 op til realitetsbehandling.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Amtsankenævnet meddelte mig  \r\n\r\n senere, at nævnet havde truffet beslutning om at realitetsbehandle A's klage  \r\n\r\n over B kommunes beslutning af 30. januar 1987.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg meddelte amtsankenævnet,  \r\n\r\n at jeg havde taget det oplyste til efterretning.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/11/2003"
        },
        {
            "displayName": "Accession",
            "displayValue": "O19890017170"
        },
        {
            "displayName": "Entydig dokumentidentifikation",
            "displayValue": "AX005591"
        },
        {
            "displayName": "Dato for førstegangsindlæggelse",
            "displayValue": "03/11/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "171"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Socialministeriet"
        },
        {
            "displayName": "Underskriftdato",
            "displayValue": "01/01/1989"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Andre sagsbehandlingsspørgsmål",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål"
            ]
        },
        {
            "tag": "Rekurs",
            "parents": [
                "Forvaltningsret",
                "Almindelige emner",
                "Administrativ prøvelse mv."
            ]
        }
    ],
    "hasFobTags": true
}