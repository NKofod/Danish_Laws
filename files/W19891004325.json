{
    "id": 38109,
    "title": "Godkendt, at sparekasse anvendte navnet 'Sparbank .......' A/S ved overgang til Aktieselskab - spørgsmål om bankforeningen var klageberettiget. ",
    "documentTypeId": "240",
    "isSagsforlobPeriodValid": false,
    "shortName": "KEN nr 10043 af 17/11/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Godkendt, at sparekasse anvendte navnet &#187;Sparbank .......&#171;  \r\n\r\n A/S ved overgang til Aktieselskab - spørgsmål om bankforeningen var  \r\n\r\n klageberettiget. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Godkendt, at sparekasse anvendte navnet  \r\n\r\n &#187;Sparbank .......&#171; A/S ved overgang til Aktieselskab - spørgsmål om  \r\n\r\n bankforeningen var klageberettiget. </H1>  \r\n\r\n<P></P>  \r\n\r\n<BR>  \r\n\r\n<P>Den Danske Bankforening klagede over, at Finanstilsynet havde meddelt en  \r\n\r\n sparekasse, at navnet &#187;... Sparbank ...&#171; A/S måtte kunne forventes  \r\n\r\n godkendt for det selskab, der i forbindelse med sparekassens eventuelle  \r\n\r\n overgang til aktieselskabsform skulle videreføre sparekassens virksomhed.  \r\n\r\n Bankforeningen fandt, at afgørelsen var i strid med bank- og sparekasseloven.  \r\n\r\n</P>  \r\n\r\n<P>Sagen indeholdt desuden spørgsmålet om, hvorvidt foreningen kunne påklage  \r\n\r\n afgørelsen, idet den ikke direkte vedrørte Den Danske Bankforening. </P>  \r\n\r\n<P>Den af Finanstilsynet til ankenævnet afgivne redegørelse af 19/9 1989 var  \r\n\r\n sålydende: </P>  \r\n\r\n<P>&#187;Det fremgår af bank- og sparekasselovens § 52g, stk. 1, at, et  \r\n\r\n aktieselskab, som i medfør af reglerne i kapitel 12b, overtager en  \r\n\r\n sparekasse, er berettiget til at betegne sig som sparekasse, idet dog ordet  \r\n\r\n &#187;aktieselskab&#171; eller deraf dannede forkortelser skal tilføjes  \r\n\r\n navnet. </P>  \r\n\r\n<P>Ifølge stk. 2 finder reglerne for banker i øvrigt anvendelse på  \r\n\r\n aktieselskabet. </P>  \r\n\r\n<P>Det er tilsynets opfattelse, at det må følge af de nævnte bestemmelser, at  \r\n\r\n aktieselskabet ikke har pligt til at anvende betegnelsen  \r\n\r\n &#187;sparekasse&#171;, men kan vælge i medfør af lovens § 2, at benytte  \r\n\r\n betegnelsen &#187;bank&#171;. </P>  \r\n\r\n<P>Med hensyn til ordet &#187;sparebank&#171; eller &#187;sparbank&#171;  \r\n\r\n bemærkes, at denne betegnelse ikke hidtil har været benyttet af noget  \r\n\r\n pengeinstitut. Indtil 1. januar 1975, da bank- og sparekasseloven afløste de  \r\n\r\n hidtidige love om henholdsvis banker og sparekasser, var dette udelukket i  \r\n\r\n henhold til bestemmelsen i sparekasselovens § 1, stk. 4, hvori det blandt  \r\n\r\n andet hed: </P>  \r\n\r\n<P>&#187;Virksomheder, der ikke omfattes af denne lov, må ikke i deres  \r\n\r\n benævnelse eller til betegnelse af virksomheden benytte ord, som er egnet til  \r\n\r\n at fremkalde det indtryk, at de driver sparekassevirksomhed: i særdeleshed må  \r\n\r\n ordsammensætninger, der indeholder ordet &#187;spare&#171;, ikke anvendes af  \r\n\r\n virksomheder, som ikke er undergivet tilsyn af sparekasseinspektøren.' </P>  \r\n\r\n<P>Tilsynet har ikke efter bestemmelsens ophævelse tidligere haft lejlighed  \r\n\r\n til at tage stilling til spørgsmålet om anvendelsen af ordet  \r\n\r\n &#187;spar(e)bank&#171;, da spørgsmålet ikke har været rejst, men man har på  \r\n\r\n en forespørgsel herom i forbindelse med en sparekasses omdannelse til  \r\n\r\n aktieselskab ikke fundet holdepunkter i loven for at nægte godkendelse af  \r\n\r\n navnet. </P>  \r\n\r\n<P>Banker har i talrige tilfælde gennem tiderne i tilknytning til ordet  \r\n\r\n &#187;bank&#171; anvendt betegnelser til tilkendegivelse af bankens særligt  \r\n\r\n målrettede virksomhed bestemt af blandt andet hovedformål, erhvervsgruppe og  \r\n\r\n ejerforhold, som f.eks. &#187;låne-&#187;, &#187;diskonto-&#187;,  \r\n\r\n &#187;handels-&#187;, &#187;landbrugs-&#187;, &#187;håndværker-&#187; og så  \r\n\r\n videre. Betegnelser af denne art forefindes som bekendt stadig. </P>  \r\n\r\n<P>At betegne et pengeinstitut som &#187;spar(e)bank&#171; må antages at  \r\n\r\n tilsigte en sådan tilkendegivelse. Med betegnelsen &#187;spar(e)bank&#171;  \r\n\r\n benyttes et almindeligt anvendt ord i det danske sprog, som efter tilsynets  \r\n\r\n opfattelse lige så lidt som f.eks. &#187;låne&#171; kan forbydes anvendt i  \r\n\r\n den nævnte sammenhæng. De af Den Danske Bankforening fremdragne eksempler  \r\n\r\n findes da heller ikke at være relevante i denne forbindelse, idet der ikke er  \r\n\r\n tale om anvendelse af ordet &#187;sparekasse&#171;. Tilsynet er naturligvis  \r\n\r\n enig i, at et pengeinstitut ikke kan betegne sig som  \r\n\r\n &#187;bankandelskasse&#171; eller &#187;banksparekasse&#171;, som nævnes som  \r\n\r\n eksempler i foreningens skrivelse. Det er der imidlertid ikke tale om her. En  \r\n\r\n sammensætning som &#187;andelsbank&#171; benyttes som bekendt og må i denne  \r\n\r\n sammenhæng være egnet til sammenligning med, og en yderligere begrundelse for  \r\n\r\n en accept af sammensætningen &#187;spar(e)bank&#171;. </P>  \r\n\r\n<P>Ankenævnet udtalte: </P>  \r\n\r\n<P>Det tiltrædes, at Den Danske Bankforenings interesse i sagens udfald er af  \r\n\r\n en sådan intensitet, at foreningen må anses for kompetent til at påklage  \r\n\r\n afgørelsen til ankenævnet. </P>  \r\n\r\n<P>Idet ankenævnet i det hele kan tilslutte sig Finanstilsynets ovenfor  \r\n\r\n citerede udtalelse i redegørelsen af 19. september 1989 til ankenævnet,  \r\n\r\n stadfæstes tilsynets påklagede afgørelse af 24. februar 1989. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19891004325"
        },
        {
            "displayName": "Entydig dokumentidentifikation",
            "displayValue": "CA006044"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10043"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "17/11/1989"
        },
        {
            "displayName": "Administrerende myndighed",
            "displayValue": "Industriministeriets Erhvervsankenævn"
        },
        {
            "displayName": "Ressortministeriets journalnummer",
            "displayValue": "89-26.824"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}