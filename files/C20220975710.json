{
    "id": 231935,
    "title": "Cirkulæreskrivelse om sikring af domfældtes identitet (til kriminalforsorgsområderne, Rigspolitichefen og politidirektørerne)",
    "documentTypeId": "210",
    "isSagsforlobPeriodValid": true,
    "shortName": "CIS nr 9757 af 28/06/2022",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulæreskrivelse om sikring af domfældtes identitet</p>\r\n<p class=\"UnderTitel2\">(til kriminalforsorgsområderne, Rigspolitichefen og politidirektørerne)</p>\r\n<p class=\"KapitelOverskrift2\">Domfældte, der fra fri fod skal møde til afsoning i fængsel eller arresthus</p>\r\n<p>\r\n   <span class=\"Bold\">1.</span> <span class=\"Bold\">Kontrol ved indsættelsen</span></p>\r\n<p>\r\n   <span class=\"Bold\">1.1.</span> <span class=\"Bold\">Rutinemæssig kontrol</span></p>\r\n<p>Efter § 13 i iværksættelsesbekendtgørelsen skal en indkaldelse til afsoning indeholde oplysninger om, at den dømte skal medbringe billedlegitimation.</p>\r\n<p>Af § 13, stk. 1, i cirkulære om iværksættelse af fængselsstraf, forvaring og forvandlingsstraf for bøde i fængsel eller arresthus fremgår det bl.a., at politidirektøren eller kriminalforsorgsområdet skal sikre sig, at den person, der er mødt frem, er identisk med den dømte.</p>\r\n<p>Det fremgår af tilsigelsesblanketterne, at domfældte ved fremmøde skal medbringe fotolegitimation og sygesikringsbevis.</p>\r\n<p class=\"BilagtekstListe\">Kontrol af identitet skal i alle tilfælde ske ved</p>\r\n<p class=\"Liste1\">\r\n   <span class=\"Liste1Nr\">–</span> kontrol af medbragt billedlegitimation,</p>\r\n<p class=\"Liste1\">\r\n   <span class=\"Liste1Nr\">–</span> udspørgning af den pågældende og</p>\r\n<p class=\"Liste1\">\r\n   <span class=\"Liste1Nr\">–</span> kontrol af om der i sagens akter foreligger et tidligere, anvendeligt fotografi af den dømte, som kan bekræfte identiteten af den fremmødte.</p>\r\n<p>De ovennævnte regler tager efter deres formulering ikke direkte sigte på personer, der på grund af udeblivelse fra tilsigelse til afsoning, anholdes af politiet med henblik på indsættelse. Uanset dette skal der også ved indsættelse af sådanne anholdte foretages identitetskontrol i overensstemmelse med ovenstående. Endvidere finder pkt. 1.2 til 1.6. og pkt. 2 i denne cirkulæreskrivelse tilsvarende anvendelse i forhold til sådanne anholdte.</p>\r\n<p>\r\n   <span class=\"Bold\">1.2.</span> <span class=\"Bold\">Intensiveret kontrol i kriminalforsorgens regi</span></p>\r\n<p>Uanset kravet om at billedlegitimation skal medbringes, vil det i praksis ske, at domfældte møder med utilstrækkelig billedlegitimation eller eventuelt helt uden billedlegitimation.</p>\r\n<p>Domfældte, der møder op uden billedlegitimation, kan ikke afvises af denne grund. Som det fremgår af iværksættelsescirkulærets § 13, stk. 2, skal der, hvis identiteten ikke med tilstrækkelig sikkerhed kan fastslås ved den indledningsvise udspørgning og kontrol via tidligere fotografier af den domfældte i sagens akter, ske intensiveret udspørgning af den fremmødte.</p>\r\n<p>Denne udspørgning må ske ud fra de oplysninger, der kan findes i sagens akter. Som eksempel på oplysninger, der kan spørges om, kan nævnes: fulde navn, CPR. nr., adresse, fødselssted, familieforhold, gerningsdato, domstidspunkt, kriminalitetens art, nærmere detaljer i gerningsindholdet, straffens længde, forsvarerens navn og eventuelle tidligere domme og afsoningsforløb. Herudover kan der spørges til andre oplysninger fra sagens akter.</p>\r\n<p>\r\n   <span class=\"Bold\">1.3 Kontrol i samarbejde med politiet</span>\r\n</p>\r\n<p>Er der, efter de kontrolforanstaltninger, der er beskrevet ovenfor, fortsat tvivl om den fremmødtes identitet, skal det optagne fotografi, jf. nedenfor, sendes til politiet (den politikreds, hvor straffesagen er behandlet), som undersøger, om det ved sammenligning med fotografi af dømte, optaget i politiets regi, eller fx ved personalets kendskab til dømtes udseende er muligt at fastslå, om den fremmødte er identisk med den dømte.</p>\r\n<p>Bekendtgørelse om fotografering og optagelse af fingeraftryk af indsatte i kriminalforsorgens institutioner indeholder bestemmelser om, at kriminalforsorgsområdet skal sikre, at der i Klientsystemet findes et vellignende fotografi af alle afsonere.</p>\r\n<p>Fremsendelse af fotografi til politiet sker ved, at ”stamdata afsoner” udskrives med billede fra Klientsystemet, hvorefter billedet klippes ud. Billedet clipses fast på blanketten ”Identifikation i forbindelse med indsættelse (fotografi)”. Blanket og billede sendes herefter til den politikreds, hvor straffesagen er behandlet. Som det fremgår af blanketten, skal politiet destruere fotografiet efter endt brug.</p>\r\n<p>Politiet har herefter ved returnering af blanketten mulighed for enten at bekræfte identiteten, afkræfte denne eller oplyse, at identiteten ikke kan fastslås.</p>\r\n<p>Er det heller ikke muligt ved den beskrevne kontakt med politiet at fastslå den fremmødtes identitet med tilstrækkelig sikkerhed, skal kriminalforsorgsområdet optage fingeraftryk af den pågældende. Fingeraftrykket sendes til Rigspolitichefens fingeraftrykssektion med henblik på eventuelt at fastslå identiteten ved sammenligning med fingeraftryk af den dømte, optaget i politiets regi.</p>\r\n<p>Fremsendelsen af fingeraftryk til Rigspolitichefens fingeraftrykssektion med henblik på identifikation sker ved brug af blanketten ”Identitetskontrol i forbindelse med indsættelse til strafudståelse (fingeraftryk)”.</p>\r\n<p>Blanketten sendes normalt med almindelig post til Rigspolitichefens fingeraftrykssektion. Hvis blanketten af særlige grunde sendes pr. telefax, skal den for at undgå kvalitetsforringelse af fingeraftrykket forinden forstørres til dobbelt størrelse ved brug af kopimaskine. Samtidig adviseres Rigspolitichefens fingeraftrykssektion telefonisk om, at der er en forespørgsel på vej.</p>\r\n<p>Når Rigspolitichefens fingeraftrykssektion har undersøgt, om der i sektionen findes et fingeraftryk af den dømte og i givet fald har foretaget sammenligning hermed, returnerer sektionen blanketten med oplysning om resultatet af disse undersøgelser. Som det fremgår af blanketten, skal politiet destruere fingeraftrykket efter endt brug.</p>\r\n<p>\r\n   <span class=\"Bold\">1.4 Selvstændig identifikationsprocedure i politiets regi</span>\r\n</p>\r\n<p>Foreligger der efter de ovenfor beskrevne tiltag fortsat mistanke om, at den fremmødte ikke er identisk med rette domfældte, overgiver kriminalforsorgsområdet sagen til politiet med henblik på, at der i politiets regi iværksættes en selvstændig identifikationsprocedure.</p>\r\n<p>\r\n   <span class=\"Bold\">1.5 Efterlysning af rette domfældte, orientering af Direktoratet for Kriminalforsorgen og indgivelse af politianmeldelse, når det konstateres, at det ikke er den rette domfældte, der er mødt til afsoning</span>\r\n</p>\r\n<p>Når det i forbindelse med indsættelsen kan konstateres, at det er en anden end domfældte, der er mødt, følges proceduren i iværksættelsescirkulærets § 11 og § 12, hvorefter den domfældte bl.a. straks skal efterlyses med henblik på anholdelse til afsoning.</p>\r\n<p>Såvel en person, der afsoner for en anden, som en domfældt, der tilskynder en anden hertil, kan straffes i medfør af straffelovens § 164, stk. 3, jf. til dels § 23 med bøde eller fængsel i indtil 1 år. Forholdet skal således endvidere anmeldes til politiet med henblik på strafferetlig forfølgning.</p>\r\n<p>Endelig skal forholdet indberettes til Direktoratet for Kriminalforsorgen, Center for Straffuldbyrdelse.</p>\r\n<p>\r\n   <span class=\"Bold\">1.6.</span> <span class=\"Bold\">Dokumentation for identitetskontrol m.v. i forbindelse med indsættelsen</span></p>\r\n<p>Uanset i hvilket omfang, der i den enkelte sag er behov for at kontrollere den fremmødtes identitet, skal det i alle tilfælde efterfølgende kunne dokumenteres, at der i fornødent omfang er sket kontrol af identiteten. Denne dokumentation sker ved udfyldning af ” Blanket vedrørende identifikation af personer der møder efter tilsigelse til afsoning”. Som det fremgår af blanketten, skal der endvidere gøres notat om efterlysning af rette domfældte, orientering af direktoratet og indgivelse af politianmeldelse, hvis det konstateres, at det ikke er den rette domfældte, der er mødt til afsoning.</p>\r\n<p>Blanketten skal efter endt identitetskontrol i forbindelse med indsættelsen uanset udfaldet af identitetskontrollen tilgå den afdeling i institutionen, hvor den pågældende skal opholde sig under indsættelsen, således at afdelingen er nærmere orienteret om den identitetskontrol, der har fundet sted.</p>\r\n<p>\r\n   <span class=\"Bold\">2.</span> <span class=\"Bold\">Opfølgende kontrol under indsættelsen m.v.</span></p>\r\n<p>Også under afsoningen skal personalet foretage en grundig og løbende opfølgning på, om der kan være tale om en falsk afsoner. Denne opfølgning kan bl.a. ske på grundlag af den blanket, der udfyldes i forbindelse med identitetskontrollen ved indsættelsen.</p>\r\n<p class=\"BilagtekstListe\">Det påhviler personalet på den afdeling, hvor indsatte opholder sig, at være særligt opmærksomme på identitetsspørgsmålet, når</p>\r\n<p class=\"Liste1\">\r\n   <span class=\"Liste1Nr\">–</span> der udarbejdes handleplan for afsoningen (for dømte der udstår fængselsstraf på mere end 4 måneder og visse andre grupper), herved særligt i forbindelse med nærmere afdækning af personlige forhold,</p>\r\n<p class=\"Liste1\">\r\n   <span class=\"Liste1Nr\">–</span> der under afsoningen er kontakt til pårørende, fx i forbindelse med kontrol af udgangsadressaten, ved meddelelse af besøgstilladelse og afvikling af besøg,</p>\r\n<p class=\"Liste1\">\r\n   <span class=\"Liste1Nr\">–</span> den indsatte modtager påfaldende få besøg af pårørende, uanset at sådanne angiveligt skulle findes,</p>\r\n<p class=\"Liste1\">\r\n   <span class=\"Liste1Nr\">–</span> det virker påfaldende, at den indsatte ikke søger udgang til pårørende, og</p>\r\n<p class=\"Liste1\">\r\n   <span class=\"Liste1Nr\">–</span> når der i øvrigt under afsoningen, fx ved huslejebetaling, kontakt til fagforening eller offentlige myndigheder, er kontakt til andre, der kan have et personligt kendskab til pågældende.</p>\r\n<p>Hvis det under indsættelsen konstateres, at det er en anden end domfældte, der er indsat, iværksættes de foranstaltninger, som er beskrevet oven for under pkt. 1.5 (efterlysning af rette domfældte, politianmeldelse og orientering af direktoratet).</p>\r\n<p class=\"KapitelOverskrift2\">Domfældte, der fra fri fod skal møde til afsoning i kriminalforsorgens udslusningsfængsler</p>\r\n<p>\r\n   <span class=\"Bold\">3.</span> <span class=\"Bold\">Kontrol ved fremmødet og under opholdet</span></p>\r\n<p>De ovenfor nævnte regler om iværksættelse gælder ikke direkte for domfældte, der i overensstemmelse med en afgørelse om afsoning uden for fængsel eller arresthus efter straffuldbyrdelseslovens § 78, stk. 1 og 2, fra fri fod møder til afsoning i kriminalforsorgens udslusningsfængsler.</p>\r\n<p>Direktoratet for Kriminalforsorgen fastsætter hermed, at tilsvarende retningslinjer med de modifikationer, der er anført nedenfor, skal gælde for udslusningsfængslernes modtagelse af disse dømte. Det bemærkes, at retningslinjerne ikke gælder, hvis den dømte allerede har ophold i udslusningsfængslet, når tilsagnet om anbringelse i udslusningsfængslet, jf. § 5, stk. 1, i cirkulære om anbringelse af dømte i institution m.v. uden for fængsel eller arresthus, skal forkyndes, eller hvis den dømte skal anbringes på en institution uden for kriminalforsorgen.</p>\r\n<p>Kriminalforsorgsområderne skal i forbindelse med forkyndelsen af tilsagnet om anbringelse, jf. § 5, stk. 1, i cirkulære om anbringelse af dømte i institution m.v. uden for fængsel eller arresthus, meddele den dømte, at den pågældende skal medbringe billedlegitimation ved fremmødet i udslusningsfængslet.</p>\r\n<p>Ved fremmødet i udslusningsfængslet skal den fremmødtes identitet kontrolleres i overensstemmelse med den procedure, der beskrevet ovenfor under pkt. 1.1. Er der herefter fortsat tvivl om den fremmødtes identitet, og kan det ej heller ved kontakt til den, der har forkyndt tilsagnet om anbringelse for domfældte, med tilstrækkelig sikkerhed fastslås, at det er den rette person, der er mødt, skal der ske intensiveret udspørgning af den fremmødte, således som det er beskrevet ovenfor under pkt. 1.2. Om nødvendigt skal den pågældende søges identificeret i samarbejde med politiet ved hjælp af fotografi, således som beskrevet under pkt. 1.3.</p>\r\n<p>Er der herefter fortsat tvivl om den fremmødtes identitet, overgiver kriminalforsorgsområdet sagen til politiet med henblik på, at der i politiets regi iværksættes en selvstændig identifikationsprocedure, jf. ovenfor under pkt. 1.4.</p>\r\n<p>Udslusningsfængslets personale skal under den pågældendes ophold i udslusningsfængslet på samme måde som fængsler og arresthuse være opmærksomme på, om der kan være tale om en falsk afsoner, jf. ovenfor under pkt. 2.</p>\r\n<p>Også med hensyn til dokumentation for den foretagne identitetskontrol og reaktioner i tilfælde hvor det konstateres, at det ikke er den rette domfældte, der er mødt (efterlysning af rette domfældte, orientering af direktoratet og indgivelse af politianmeldelse) skal kriminalforsorgsområdet følge samme procedurer, som anført ovenfor under pkt. 1.5 og 1.6, samt pkt. 2 in fine.</p>\r\n<p class=\"KapitelOverskrift2\">Ikrafttræden</p>\r\n<p>Cirkulæreskrivelsen træder i kraft den 1. juli 2022.</p>\r\n<p>Cirkulæreskrivelse nr. 9272 af 30. april 2015 om sikring af domfældtes identitet ophæves.</p><div class=\"Givet\" id=\"Givet\"><p class=\"Givet\" align=\"center\">Direktoratet for Kriminalforsorgen, den 28. juni 2022</p><p class=\"Sign1\" align=\"center\">Ina Eliasen</p><p class=\"Sign2\" align=\"right\">/ Jakob Schiøler</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/06/2022"
        },
        {
            "displayName": "Accession",
            "displayValue": "C20220975710"
        },
        {
            "displayName": "Entydig dokumentidentifikation",
            "displayValue": "AA013176"
        },
        {
            "displayName": "Dato for førstegangsindlæggelse",
            "displayValue": "29/06/2022"
        },
        {
            "displayName": "Dato for indlæggelse",
            "displayValue": "29/06/2022"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9757"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "28/06/2022"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. 22-61-0114"
        },
        {
            "displayName": "Stikord",
            "displayValue": "Falske afsonere, Straffuldbyrdelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}