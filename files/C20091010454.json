{
    "id": 129898,
    "title": "Orienteringsskrivelse om bekendtgørelse om ændring af bekendtgørelse om kapitalpensioner m.v.",
    "documentTypeId": "200",
    "isSagsforlobPeriodValid": true,
    "shortName": "SKR nr 10104 af 17/12/2009",
    "documentHtml": "<div class=\"bjelke\">Den fulde tekst</div><p class=\"Titel2\">Orienteringsskrivelse om bekendtgørelse om ændring af bekendtgørelse om kapitalpensioner m.v.</p>\r\n      <p class=\"TekstV\">Ved bekendtgørelsen ændres i bekendtgørelse nr. 55 af 27. januar 1998 om kapitalpensioner m.v., som senest ændret ved bekendtgørelse nr. 402 af 20. maj 2009. Bekendtgørelsen kan findes i retsinformation, www.retsinfo.dk. Det er alene bekendtgørelsens § 2 a, stk. 1, om særlig pensionsopsparing, der er ændret.</p>\r\n      <p class=\"TekstoverskriftVenstre\">Baggrund</p>\r\n      <p class=\"TekstV\">I aftalen fra marts 2009 om forårspakke 2.0. - vækst klima og lavere skat blev der bl.a. givet mulighed for, at personer, der modtager kontanthjælp og starthjælp, kan få deres SP-opsparing udbetalt uden, at det får konsekvenser for hjælpen.</p>\r\n      <p class=\"TekstV\">Udmøntningen af denne del af aftalen skete ved ændringsbekendtgørelse nr. 402 af 20. maj 2009. Der blev indsat en ny bestemmelse - § 2 a. Efter denne bestemmelse kan en kontant- og starthjælpsmodtager i perioden fra den 1. juni til den 31. december 2009 anmode om at få udbetalt SP-opsparingen uden, at det udbetalte beløb får konsekvenser for kontanthjælpen/starthjælpen. En ægtefælle til en kontant- eller starthjælpsmodtager vil ligeledes i samme periode kunne anmode om at få udbetalt sin SP-opsparing uden, at det udbetalte beløb får konsekvenser for hjælpen til kontant- eller starthjælpsmodtageren.</p>\r\n      <p class=\"TekstV\">Ved lovforslag L 65 - vedtaget af Folketinget den 10. december 2009 (Forslag til lov om ændring af lov om Arbejdsmarkedets Tillægspension, lov om Lønmodtagernes Dyrtidsfond, lov om beskatning af pensionsordninger m.v. og lov om pensionsafkastbeskatning. (Forlængelse af den særlige udbetalingsmulighed i Særlig Pensionsopsparing og afvikling af ordningen)) - er det vedtaget helt at afvikle SP-ordningen og udbetale beløbene til kontohaverne. Se lovforslaget på www.ft.dk. For at undgå at udbetalinger til kontant- og starthjælpsmodtagere efter denne lov medfører, at hjælpen til modtagere af kontant- og starthjælp stoppes som følge af udbetalingen, vil det være nødvendigt at sikre, at der ved beregningen af kontant- og starthjælp ses bort fra formue, der udbetales efter loven.</p>\r\n      <p class=\"TekstoverskriftVenstre\">Bekendtgørelsen</p>\r\n      <p class=\"TekstV\">Den nye ændringsbekendtgørelse skal sikre, at nye modtagere af SP-opsparing sikres samme retsstilling, som den retsstilling hidtidige modtagere har efter ændringsbekendtgørelse nr. 402 af 20. maj 2009. Nye SP-udbetalinger skal, i lighed med hvad der gælder for SP-udbetalinger i 2009, ikke have betydning for beregning af kontant- og starthjælp. Starthjælp og kontanthjælp kan derfor modtages uændret, selv om formuen for den enkelte efter udbetaling af SP-opsparingen overstiger formuegrænsen for at modtage hjælp.</p>\r\n      <p class=\"TekstV\">En ægtefælle til en kontant- eller starthjælpsmodtager vil ligeledes kunne få udbetalt sin SP-opsparing uden, at det udbetalte beløb får konsekvenser for hjælpen til kontant- eller starthjælpsmodtageren.</p>\r\n      <p class=\"TekstV\">Påløber der renter af den udbetalte SP-opsparing efter udbetalingen, er disse renter ligeledes omfattet af det beløb, som kommunen skal se bort fra. Det er en forudsætning, at det kan dokumenteres, at der er tale om en udbetalt SP-opsparing eller indtægter, der hidrører herfra.</p>\r\n      <p class=\"TekstV\">Hvis der, efter at SP-opsparingen er udbetalt, ikke er modtaget kontant- eller starthjælp i 6 sammenhængende måneder, og personen igen søger om kontanthjælp eller starthjælp, gælder de almindelige formueregler igen. Hvis kontanthjælpsmodtageren er gift, gælder de almindelige formueregler dog først igen, når begge ægtefæller ikke har modtaget kontant- eller starthjælp i 6 sammenhængende måneder. Det betyder, at en udbetalt SP-opsparing sammenlagt med anden formue ikke må overstige 10.000 kr. for enlige og 20.000 kr. for ægtefæller, jf. § 14, stk. 1, i lov om aktiv socialpolitik.</p>\r\n      <p class=\"TekstoverskriftVenstre\">Hjælp i særlige tilfælde efter kapitel 10 i lov om aktiv socialpolitik</p>\r\n      <p class=\"TekstV\">Hjælp efter kapitel 10 i lov om aktiv socialpolitik er ikke omfattet af ændringsbekendtgørelsen. Ved ansøgning om hjælp til enkeltudgifter og sygebehandling m.v. skal kommunen derfor ikke se bort fra udbetalt SP-opsparing. Dette betyder, at en udbetalt SP-opsparing vil indgå i kommunens vurdering af behovet for hjælp til enkeltudgifter og sygebehandling m.v. efter aktivlovens kapitel 10.</p>\r\n      <p class=\"TekstoverskriftVenstre\">Betydning af udbetaling af SP for folkepensionister og førtidspensionister efter gammel ordning</p>\r\n      <p class=\"TekstV\">Udbetalte SP-beløb indgår ikke i indtægtsgrundlaget for beregning af pensionen. Det vil sige, at udbetalte SP-beløb hverken påvirker grundbeløb og pensionstillæg eller for eksempel de ydelser, der nedsættes efter størrelsen af den personlige tillægsprocent. Helbredstillæg, varmetillæg og supplerende pensionsydelse (ældrecheck) udbetales efter størrelsen af pensionistens personlige tillægsprocent.</p>\r\n      <p class=\"TekstV\">Retten til helbredstillæg og ældrecheck afhænger desuden af pensionistens likvide formue. Hvis formuen overstiger 74.100 kr. (2010-sats) ved årsskiftet, kan disse tillæg ikke udbetales. Hvis udbetaling af SP-beløbet betyder, at pensionistens formue (inklusive en eventuel ægtefælle eller samlevers formue) overstiger formuegrænsen opgjort pr. 1. januar 2010, vil pensionisten ikke være berettiget til helbredstillæg og ældrecheck. Et allerede bevilget helbredstillæg ophører ikke, selvom formuen i løbet af året kommer til at overstige formuegrænsen.</p>\r\n      <p class=\"TekstoverskriftVenstre\">Betydning af udbetaling af SP for førtidspensionister efter ny ordning</p>\r\n      <p class=\"TekstV\">Det udbetalte SP-beløb indgår ikke i indtægtsgrundlaget for beregning af førtidspensionen, og påvirker således ikke størrelsen af pensionen.</p>\r\n      <p class=\"TekstoverskriftVenstre\">Betydning af udbetaling af SP for modtagere af boligstøtte</p>\r\n      <p class=\"TekstV\">Det udbetalte SP-beløb indgår ikke i husstandsindkomsten, der ligger til grund for beregning af boligstøtten. Boligstøtte afhænger også af formue. Hvis udbetaling af SP-beløbet betyder, at formuen forøges, kan boligstøtten blive reduceret. Som hovedregel vil reduktionen i boligstøtten herved være yderst begrænset.</p>\r\n      <p class=\"TekstoverskriftVenstre\">Ikrafttræden</p>\r\n      <p class=\"TekstV\">Ændringsbekendtgørelsen træder i kraft den 1. januar 2010.</p>\r\n      <p class=\"TekstV\">Eventuelle henvendelser kan rettes til fuldmægtig Birgitte S. Staffeldt, Arbejdsmarkedsstyrelsen, tlf. 35 28 83 77 og fuldmægtig Elisabeth Pilegaard, Pensionsstyrelsen, tlf.: 33 95 51 29.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Arbejdsmarkedsstyrelsen, den 17. december 2009</P><P CLASS=SIGN1 ALIGN=\"CENTER\">Kirsten Brix Pedersen</P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/01/2010"
        },
        {
            "displayName": "Accession",
            "displayValue": "C20091010454"
        },
        {
            "displayName": "Entydig dokumentidentifikation",
            "displayValue": "BE003931"
        },
        {
            "displayName": "Dato for førstegangsindlæggelse",
            "displayValue": "27/01/2010"
        },
        {
            "displayName": "Dato for indlæggelse",
            "displayValue": "27/01/2010"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10104"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "17/12/2009"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., <br />Arbejdsmarkedsstyrelsen, nr. 2009-0020700"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}