{
    "id": 164144,
    "title": "Bekendtgørelse om Trafikstyrelsens byggesagsbehandling af Cityringen",
    "documentTypeId": "60",
    "isSagsforlobPeriodValid": true,
    "shortName": "BEK nr 836 af 27/06/2014",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Anvendelsesområde og definitioner</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Deltilladelse, anmeldelse af byggearbejder og ibrugtagningstilladelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Trafikstyrelsen som bygningsmyndighed</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Straf</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om Trafikstyrelsens byggesagsbehandling af Cityringen</p>\r\n<p class=\"Indledning2\">I medfør af § 15, stk. 4, § 17, stk. 5, og § 17 c, stk. 1, i lov nr. 552 af 6. juni 2007 om en Cityring, som ændret ved lov nr. 748 af 27. juni 2014, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde og definitioner</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Bekendtgørelsen finder anvendelse ved Trafikstyrelsens byggesagsbehandling i forbindelse med anlæg af Cityringens stationer og skakte med tilhørende arbejder på afgrening til Nordhavnen.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Bekendtgørelsen finder anvendelse for arbejder, der omfatter opførelse af ny bebyggelse, tilbygning til bebyggelse og ombygning af og andre forandringer i bebyggelse ved stationer og skakte på Cityringen og Cityringens afgrening til Nordhavnen.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> Afgrening til Nordhavnen: Det arbejde, der udføres i forbindelse med lov nr. 527 af 27. maj 2013 om ændring af lov om en Cityring og lov om Metroselskabet I/S og Udviklingsselskabet By &amp; Havn I/S (Afgrening fra Cityringen til Nordhavnen).</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> Bebyggelse: Bygninger, mure samt andre faste konstruktioner og anlæg der opføres i forbindelse med anlæg af stationer og skakte (afgreningskamre) på Cityringen og Cityringens afgrening til Nordhavnen.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> Deltilladelse: En tilladelse til at påbegynde en del af det i § 2 angivne arbejde. I byggeloven defineret som en byggetilladelse.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Trafikstyrelsen er bygningsmyndighed, jf. § 1 og har ansvaret for godkendelse og håndtering af anmeldelser af byggerier i forbindelse med anlæg af Cityringen og Cityringens afgrening til Nordhavnen.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Metroselskabet I/S er bygningsejer for anlæg af Cityringen med tilhørende arbejder på afgrening til Nordhavnen under dets opførelse og efter ibrugtagning af anlægget, bortset fra de situationer hvor Metroselskabet I/S udfører arbejde for andre bygningsejere. I disse situationer anses Metroselskabet I/S for at være anlægsmyndighed.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Deltilladelse, anmeldelse af byggearbejder og ibrugtagningstilladelse</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> For at påbegynde et arbejde kræves en deltilladelse til arbejdet samt at Metroselskabet I/S anmelder de enkelte byggefaser til Trafikstyrelsen.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Arbejder, der er omfattet af § 2, må ikke påbegyndes uden at der foreligger en deltilladelse udstedt af Trafikstyrelsen. Trafikstyrelsen kan kræve, at Metroselskabet I/S giver de oplysninger, der er nødvendige for bedømmelse af deltilladelsen.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Metroselskabet I/S skal ved ansøgning om deltilladelse fremsende følgende til Trafikstyrelsen:</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num1\">1)</span> Assessorrapport uden sikkerhedskritiske anmærkninger.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num2\">2)</span> Ansøgning fra Metroselskabet I/S med liste over medsendt bilagsmateriale.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num3\">3)</span> Tidsplan for udførelsen af arbejderne på den pågældende site.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num4\">4)</span> En dokumentliste for det pågældende forprojekt (PD).</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num5\">5)</span> Planlægningsrapport.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num6\">6)</span> Certifikater for verifikation af forprojektet (PD).</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num7\">7)</span> Sikkerhedsrapport for udførelsesfasen (Construction Risk Safety Report) med tilhørende hasard log.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num8\">8)</span> Erklæring om, at alt nødvendigt udstyr til monitering af sætninger er etableret, med tilhørende oversigtskort.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num9\">9)</span> Status for Metroselskabets I/S ansøgninger i henhold til anden lovgivning.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num10\">10)</span> Erklæring om eller dokumentation for, at alle nødvendige omlægninger af fremmede ledninger og kabler er udført.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk2_Num11\">11)</span> Dokumentation for, at Metroselskabet I/S har opnået accept vedrørende evakuerings-/redningsmæssige forhold i anlægsfasen.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Trafikstyrelsen kan kræve yderligere oplysninger, der er nødvendige for behandling af deltilladelsen.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Ved ændringer i grundlaget for deltilladelsen kræves en fornyet deltilladelse.</p>\r\n<p class=\"Stk2\">\r\n   <span class=\"StkNr\" id=\"Par7_Stk5\">Stk. 5.</span> En deltilladelse bortfalder, hvis det af tilladelsen omfattede arbejde ikke er påbegyndt inden 1 år fra udstedelse af tilladelsen.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Arbejder, der er omfattet af § 2, må ikke påbegyndes uden anmeldelse af byggeriet til Trafikstyrelsen. Trafikstyrelsen kan kræve, at Metroselskabet I/S giver de oplysninger, der er nødvendige for bedømmelse af anmeldelsen.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Trafikstyrelsen kan kræve yderligere oplysninger, der er nødvendige for behandling af anmeldelsen.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Metroselskabet I/S skal ved anmeldelse af en byggefase fremsende følgende:</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk3_Num1\">1)</span> Relevante oplysninger om byggeriet.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk3_Num2\">2)</span> En beskrivelse af de aktiviteter, som byggefasen omfatter.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk3_Num3\">3)</span> Assessors påtegning om, at de pågældende aktiviteter kan igangsættes.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> For at opnå en ibrugtagningstilladelse kræves, at der foreligger en deltilladelse udstedt af Trafikstyrelsen samt at alle arbejder, udført i henhold til deltilladelsen, er anmeldt til Trafikstyrelsen.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Metroselskabet I/S har som bygningsejer pligt til at opbevare dokumentationen for byggesagsbehandlingen.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Trafikstyrelsen kan til en hver tid anmode om den i stk. 1 angivne dokumentation.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Trafikstyrelsen kan dispensere fra bestemmelserne i denne bekendtgørelse, når det i øvrigt er foreneligt med EU-regler på området.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Trafikstyrelsen som bygningsmyndighed</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Trafikstyrelsen påser, at regler, der er fastsat i medfør af denne bekendtgørelse og vilkår fastsat i tilladelser eller dispensationer, som er meddelt af Trafikstyrelsen, overholdes samt at påbud efter denne bekendtgørelse efterkommes.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Trafikstyrelsen skal foranledige et ulovligt forhold lovliggjort, medmindre forholdet har underordnet betydning.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Trafikstyrelsen kan udstede påbud, når</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num1\">1)</span> Trafikstyrelsen bliver opmærksom på et ulovligt forhold, medmindre det er af underordnet betydning,</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num2\">2)</span> Metroselskabet I/S påbegynder et byggearbejde, tager et byggearbejde i brug eller i øvrigt iværksætter foranstaltninger uden tilladelse fra Trafikstyrelsen,</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num3\">3)</span> Metroselskabet I/S gennemfører et byggearbejde eller anden foranstaltning, der kræver forudgående tilladelse, på anden måde end tilladt af Trafikstyrelsen eller</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk1_Num4\">4)</span> Metroselskabet I/S tilsidesætter vilkår, der er fastsat i en godkendelse.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Trafikstyrelsen kan nedlægge forbud om standsning af et byggearbejde, der er påbegyndt uden fornøden tilladelse.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Det påhviler Metroselskabet I/S at berigtige forhold, som er i strid med denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Efterkommer Metroselskabet I/S ikke et af Trafikstyrelsen meddelt påbud om at berigtige et ulovligt forhold, kan det ved dom pålægges Metroselskabet I/S inden en fastsat tidsfrist, under tvang af fortløbende bøder, at berigtige forholdet.</p>\r\n<p class=\"Stk2\">\r\n   <span class=\"StkNr\" id=\"Par14_Stk3\">Stk. 3.</span> Når et ved dom meddelt påbud om at berigtige et ulovligt forhold ikke efterkommes rettidigt og inddrivelse af tvangsbøder ikke kan antages at føre til, at påbuddet efterkommes, kan Trafikstyrelsen foretage det nødvendige til forholdets berigtigelse på Metroselskabet I/S' bekostning.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Ved fundering, udgravning, ændring af terrænhøjde eller anden terrænændring på en grund skal træffes enhver foranstaltning, der er nødvendig for at sikre omliggende grunde, bygninger og ledningsanlæg af enhver art.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Ejeren af en ejendom, som skal sikres efter stk. 1, skal efter Trafikstyrelsens bestemmelse afholde en forholdsmæssig del eller efter omstændighederne hele udgiften til sikring af vedkommendes grund eller bygning, hvis sikringsforanstaltninger er nødvendiggjort af uforsvarlige forhold på vedkommendes ejendom eller af, at vedkommendes bygnings fundering uanset tidspunktet for opførelsen ikke opfylder bestemmelserne i bygningsreglementet.</p>\r\n<p class=\"Stk2\">\r\n   <span class=\"StkNr\" id=\"Par15_Stk3\">Stk. 3.</span> Hvis nedrivning af en bygning nødvendiggør afstivning af tilgrænsende bygning på nabogrund, skal dennes ejer foretage afstivningen. Hvis der i forbindelse med nedrivningen fjernes konstruktion under terrænet, finder stk. 1 og 2 tilsvarende anvendelse.</p>\r\n<p class=\"Stk2\">\r\n   <span class=\"StkNr\" id=\"Par15_Stk4\">Stk. 4.</span> Den, der agter at foretage et arbejde, hvorved bestemmelserne i stk. 1-3 kan komme til anvendelse, skal mindst 14 dage forud give vedkommende ejer skriftlig meddelelse om arbejdets art og omfang samt om tidspunktet for dets påbegyndelse.</p>\r\n<p class=\"Stk2\">\r\n   <span class=\"StkNr\" id=\"Par15_Stk5\">Stk. 5.</span> Hvis en mur eller anden bebyggelse har forskudt sig i forhold til naboskel, således at der påføres naboen ulemper, skal ejeren foretage de foranstaltninger, der er nødvendige for at bringe ulemperne til ophør.</p>\r\n<p class=\"Stk2\">\r\n   <span class=\"StkNr\" id=\"Par15_Stk6\">Stk. 6.</span> Trafikstyrelsens afgørelser i henhold til stk. 1-5 kan ikke påklages til anden administrativ myndighed.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> I bebyggede områder kan Trafikstyrelsen påbyde ændring af en foretagen regulering af en grunds naturlige terræn ved afgravning, påfyldning eller på anden måde, såfremt terrænreguleringen efter Trafikstyrelsens skøn er til ulempe for de omliggende grunde.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Bestemmelsen i stk. 1 finder ikke anvendelse i tilfælde, hvor der om det pågældende forhold er fastsat bestemmelser i en lokalplan eller byplanvedtægt.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Såfremt der som følge af mangler ved ejendommen opstår fare for ejendommens beboere eller andre, jf. § 14, kan Trafikstyrelsen kræve, at bebyggelsen og omkringliggende arealer og bebyggelser i nødvendigt omfang afspærres og rømmes. Det samme gælder, såfremt funderingsarbejder m.v., jf. § 15, frembyder sådan fare. Hvis et påbud om afspærring og rømning ikke straks efterkommes, kan det gennemføres af Trafikstyrelsen på ejerens bekostning.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Når et af Trafikstyrelsen meddelt påbud om at afhjælpe mangler, der frembyder fare for ejendommens beboere eller andre, ikke efterkommes inden en af Trafikstyrelsen fastsat frist, kan Trafikstyrelsen uanset bestemmelserne i § 14, stk. 2-3, straks lade de pågældende arbejder udføre på ejerens bekostning.</p>\r\n<p class=\"Stk2\">\r\n   <span class=\"StkNr\" id=\"Par17_Stk3\">Stk. 3.</span> Såfremt det viser sig, at konstruktioner eller materialer frembyder fare for en bebyggelses beboere eller andre, kan transportministeren pålægge Trafikstyrelsen at foretage eftersyn af bebyggelser, hvori sådanne eller lignende konstruktioner eller materialer er anvendt. Ministeren kan endvidere pålægge Trafikstyrelsen at meddele ejeren påbud efter stk. 2.</p>\r\n<p class=\"Stk2\">\r\n   <span class=\"StkNr\" id=\"Par17_Stk4\">Stk. 4.</span> Bestemmelserne i stk. 1-3 finder også anvendelse på bebyggelse under opførelse og på bebyggelse, som er delvis nedrevet eller ødelagt ved brand eller på anden måde.</p>\r\n<p class=\"Stk2\">\r\n   <span class=\"StkNr\" id=\"Par17_Stk5\">Stk. 5.</span> Trafikstyrelsen kan, når det findes nødvendigt for at sikre, at byggematerialer, konstruktioner og lignende ikke indebærer fare for sundheden, nedlægge forbud mod anvendelsen af disse materialer.</p>\r\n<p class=\"Stk2\">\r\n   <span class=\"StkNr\" id=\"Par17_Stk6\">Stk. 6.</span> Bestemmelserne i denne paragraf gælder uanset hvornår bebyggelsen er opført.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Straf</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Med bøde straffes den, der</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num1\">1)</span> påbegynder et byggearbejde, tager et byggearbejde i brug eller i øvrigt iværksætter foranstaltninger uden at indhente tilladelse, jf. §§ 7-9,</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num2\">2)</span> gennemfører et byggearbejde eller anden foranstaltning, der kræver forudgående tilladelse, på anden måde end tilladt, jf. §§ 7-9,</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num3\">3)</span> tilsidesætter vilkår eller betingelser knyttet til en tilladelse eller godkendelse, jf. §§ 7-9,</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num4\">4)</span> undlader at efterkomme et påbud eller forbud, jf. § 13 eller</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num5\">5)</span> undlader at foretage vedligeholdelsesarbejder fastsat i henhold til en ibrugtagningstilladelse, som er nødvendige for at undgå, at der opstår fare for en bebyggelses beboere eller andre, jf. § 9.</p>\r\n<p class=\"Stk2\">\r\n   <span class=\"StkNr\" id=\"Par18_Stk2\">Stk. 2.</span> Er et byggearbejde udført på ulovlig måde, påhviler strafansvaret herfor den, der har forestået arbejdets udførelse, eller den, der har udført det, efter omstændighederne dem begge.</p>\r\n<p class=\"Stk2\">\r\n   <span class=\"StkNr\" id=\"Par18_Stk3\">Stk. 3.</span> Den, der har ladet arbejdet udføre, drages kun til ansvar, når han ikke kan opgive nogen anden, mod hvem strafansvaret kan gøres gældende, eller når han har medvirket til overtrædelsen vidende eller med bestemt formodning om forholdets ulovlighed. Strafansvaret kan da efter omstændighederne bortfalde for de i første punktum nævnte personer.</p>\r\n<p class=\"Stk2\">\r\n   <span class=\"StkNr\" id=\"Par18_Stk4\">Stk. 4.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Bekendtgørelsen træder i kraft den 7. juli 2014.</p>\r\n<p class=\"Stk2\">\r\n   <span class=\"StkNr\" id=\"Par19_Stk2\">Stk. 2.</span> Ibrugtagningstilladelser og deltilladelser der er udstedt før bekendtgørelsens ikrafttræden er fortsat gældende i overensstemmelse med deres indhold.</p><div class=\"Givet\" id=\"Givet\"><p class=\"Givet\" align=\"center\">Transportministeriet, den 27. juni 2014</p><p class=\"Sign1\" align=\"center\">Magnus Heunicke</p><p class=\"Sign2\" align=\"right\">/ Mikkel Sune Smith</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/07/2014"
        },
        {
            "displayName": "Accession",
            "displayValue": "B20140083605"
        },
        {
            "displayName": "Entydig dokumentidentifikation",
            "displayValue": "BL000949"
        },
        {
            "displayName": "Dato for førstegangsindlæggelse",
            "displayValue": "02/07/2014"
        },
        {
            "displayName": "Dato for indlæggelse",
            "displayValue": "02/07/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "836"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "27/06/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Transportmin., j.nr. 2014-795"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}