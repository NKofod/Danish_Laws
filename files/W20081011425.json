{
    "id": 125686,
    "title": "Psykisk arbejdsmiljø for de ansatte på et skolehjem for børn og unge",
    "documentTypeId": "240",
    "isSagsforlobPeriodValid": true,
    "shortName": "KEN nr 10114 af 04/11/2008",
    "documentHtml": "<div class=\"bjelke\">Den fulde tekst</div><p class=\"Titel2\">Psykisk arbejdsmiljø for de ansatte på et skolehjem for børn og unge</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Sikring af effektiv forebyggelse af risiko for vold og trusler om vold over for ansatte.</div>\r\n        </p>\r\n        <p class=\"Tekst2\">\r\n          <div>Arbejdstilsynet havde, på baggrund af en anmeldt episode med vold, trusler mm. Over for en lærer, været på tilsynsbesøg på et skolehjem. Skolehjemmet fungerede som døgninstitution og skole for børn og unge i alderen 9-18 år med sociale og personlige tilpasningsproblemer. Skolehjemmet havde over et halvt år indberettet ca. 22 episoder med magtanvendelser.</div>\r\n        </p>\r\n        <p class=\"Tekst2\">\r\n          <div>Arbejdstilsynet fandt, at skolehjemmet ikke havde truffet tilstrækkelige foranstaltninger til sikring af, at arbejdet med børn og unge blev planlagt, tilrettelagt og udført, så det er sikkerheds- og sundhedsmæssigt fuldt forsvarligt på kort og langt sigt, og at det i den forbindelse blev sikret, at risikoen for vold og trusler om vold blev forebygget effektivt.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet var enig i Arbejdstilsynets afgørelse og lagde vægt på, at der er tale om arbejde med vanskelige børn og unge med til tider voldsom udadreagerende adfærd.</div>\r\n        </p>\r\n        <p class=\"Tekst2\">\r\n          <div>Endvidere lagde nævnet vægt på, at skolen ikke på tidspunktet for Arbejdstilsynets besøg havde truffet de fornødne foranstaltninger til sikring af, at arbejdet kunne udføres sikkerheds- og sundhedsmæssigt fuldt forsvarligt, herunder foranstaltet den fornødne instruktion af de ansatte.</div>\r\n        </p>\r\n        <p class=\"Tekst2\">\r\n          <div>Endelig lagde nævnet vægt på, at skolen ikke på tidspunktet for Arbejdstilsynets besøg havde planlagt og tilrettelagt arbejdet under hensyntagen til de forebyggelsesprincipper for risiko for vold og de retningslinier, som skal følges i de forskellige situationer, således at der hos de ansatte kan opnås en ensartet forståelse af håndteringen af episoder med trusler og vold.</div>\r\n        </p>\r\n      </div>\r\n      <p class=\"TekstV\">Arbejdsmiljøklagenævnet har på møde den 28. oktober 2008 behandlet virksomhedens klage over Arbejdstilsynets afgørelse af 16. oktober 2007 om, at arbejdet med børn og unge på [navn udeladt] Skolehjem skal planlægges, tilrettelægges og udføres, så det er sikkerheds- og sundhedsmæssigt fuldt forsvarligt på kort og på langt sigt, og at det i den forbindelse skal sikres, at risikoen for vold og trusler om vold er forebygget effektivt.</p>\r\n      <p class=\"TekstV\">Nævnet traf følgende</p>\r\n      <p class=\"TekstV\"><span class=\"Bold\">A F G Ø R E L S E</span></p>\r\n      <p class=\"TekstV\">Arbejdsmiljøklagenævnet er enig med Arbejdstilsynet i, at arbejdet med børn og unge på [navn udeladt] Skolehjem skal planlægges, tilrettelægges og udføres, så det er sikkerheds- og sundhedsmæssigt fuldt forsvarligt på kort og på langt sigt, og at det i den forbindelse skal sikres, at risikoen for vold og trusler om vold er forebygget effektivt.</p>\r\n      <p class=\"TekstV\">Arbejdsmiljøklagenævnet fastholder således Arbejdstilsynets afgørelse af 16. oktober 2007.</p>\r\n      <p class=\"TekstV\"><span class=\"Italic\">B E G R U N D E L S E</span></p>\r\n      <p class=\"TekstV\">Arbejdsmiljøklagenævnet har ved afgørelsen lagt følgende oplysninger til grund:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> at Arbejdstilsynet den 3. september 2007 var på tilsynsbesøg hos [navn udeladt] Skolehjem</p>\r\n        <p class=\"Liste1\"><span class=\"Liste1Nr\" id=\"\">–</span> at tilsynet fandt sted på baggrund af, at skolehjemmet den 9. juli 2007 anmeldte en arbejdsulykke, som havde fundet sted den 9. januar 2007</p>\r\n        <p class=\"Liste1\"><span class=\"Liste1Nr\" id=\"\">–</span> at en ansat lærer ved ulykken blev udsat for vold, trusler og verbale seksuelle krænkelser, samt låst inde</p>\r\n        <p class=\"Liste1\"><span class=\"Liste1Nr\" id=\"\">–</span> at [navn udeladt] Skolehjem ejes af [navn udeladt] kommune</p>\r\n        <p class=\"Liste1\"><span class=\"Liste1Nr\" id=\"\">–</span> at skolehjemmet er en døgninstitution for børn og unge i alderen 9-18 år med sociale og personlige tilpasningsproblemer</p>\r\n        <p class=\"Liste1\"><span class=\"Liste1Nr\" id=\"\">–</span> at skolehjemmet rummer 4 boafdelinger og en skole</p>\r\n        <p class=\"Liste1\"><span class=\"Liste1Nr\" id=\"\">–</span> at der er plads til 17 børn, herunder 2 akutpladser</p>\r\n        <p class=\"Liste1\"><span class=\"Liste1Nr\" id=\"\">–</span> at skolen modtager institutionens egne børn, samt 2 børn, der bor i eget hjem</p>\r\n        <p class=\"Liste1\"><span class=\"Liste1Nr\" id=\"\">–</span> at der er 35 ansatte, heraf 5 lærere, 14 pædagoger, samt 15 TAP-ansatte</p>\r\n        <p class=\"Liste1\"><span class=\"Liste1Nr\" id=\"\">–</span> at skolehjemmet havde indberettet ca. 22 magtanvendelser i 2007 frem til datoen for tilsynsbesøget</p>\r\n        <p class=\"Liste1\"><span class=\"Liste1Nr\" id=\"\">–</span> at der ved en af disse episoder havde indgået bid</p>\r\n        <p class=\"Liste1\"><span class=\"Liste1Nr\" id=\"\">–</span> at den pågældende lærer, som den 9. januar 2007 havde været udsat vold m.m., nogle måneder før havde været udsat for en lignende hændelse</p>\r\n        <p class=\"Liste1\"><span class=\"Liste1Nr\" id=\"\">–</span> at man på skolehjemmet med gode resultater siden oktober 2006 har arbejdet relationsorienteret med børnene, og</p>\r\n        <p class=\"Liste1\"><span class=\"Liste1Nr\" id=\"\">–</span> at forstanderen for [navn udeladt] Skolehjem den 4. december 2007 indsendte en ”Tids - og handleplan” dateret november 2007 til Arbejdstilsynet.</p>\r\n      </p>\r\n      <p class=\"TekstV\">Det er oplyst af forstanderen, at man på skolehjemmet i det løbende arbejde drøftede, hvordan man kunne nedbringe episoder med trusler og vold, herunder hvordan man skulle arbejde med kontakten til børnene, samt hvordan de pædagogiske tiltag, både i skolen og fritiden, skulle forholde sig til de adfærdsmæssige problemer.</p>\r\n      <p class=\"TekstV\">Det er endvidere oplyst af forstanderen, at der på skolen i tilfælde af vold eller anden form for grænseoverskridende adfærd, som kunne virke krænkende eller belastende for de ansatte, af ledelsen blev gennemført en opsamling af hændelsesforløbet, og der blev tilbudt den ansatte krisehjælp, i det omfang, der var behov herfor.</p>\r\n      <p class=\"TekstV\">Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt. Det fremgår af arbejdsmiljøloven § 38, stk. 1.</p>\r\n      <p class=\"TekstV\">Arbejdet skal i alle led planlægges og tilrettelægges således, at det kan udføres sikkerheds- og sundhedsmæssigt fuldt forsvarligt. Dette skal ske under hensyntagen til de generelle forebyggelsesprincipper, der er angivet i bilag 1 til bekendtgørelsen. Af bilag 1 fremgår det bl.a., at der skal iværksættes foranstaltninger til forbedring af arbejdstagers sikkerhed og sundhed ved forhindring af risici, evaluering af risici, der ikke kan forhindres, samt hensigtsmæssig instruktion af arbejdstagerne. Det fremgår af § 4 i bekendtgørelse om arbejdets udførelse, samt af bilag 1 til bekendtgørelsen.</p>\r\n      <p class=\"TekstV\">Arbejdet i alle led skal udføres sikkerheds- og sundhedsmæssigt fuldt forsvarligt ud fra både en enkeltvis og samlet vurdering af de fysiske, ergonomiske og psykosociale forhold i arbejdsmiljøet, som på kort eller langt sigt kan have indvirkning på den fysiske eller psykiske sundhed. Det fremgår af § 7, stk. 1 i samme bekendtgørelse.</p>\r\n      <p class=\"TekstV\">Arbejdsmiljøklagenævnet vurderer, at de ansatte på [navn udeladt] Skolehjem i forbindelse med arbejdet med børn og unge er udsat for en voldsrisiko, og at arbejdet ikke er planlagt og tilrettelagt således, at det er sikkerheds- og sundhedsmæssigt fuldt forsvarligt, samt at der er risiko for, at de konstaterede problemer i det psykiske arbejdsmiljø kan have indvirkning på de ansattes fysiske og psykiske sundhed på både kort og langt sigt.</p>\r\n      <p class=\"TekstV\">Arbejdsmiljøklagenævnet lægger i den forbindelse vægt på, at der er tale om arbejde med børn og unge med sociale – og personlige tilpasningsproblemer, som til tider har voldsom udadreagerende adfærd.</p>\r\n      <p class=\"TekstV\">Nævnet lægger endvidere vægt på, at skolen ikke på tidspunktet for Arbejdstilsynets besøg havde truffet de fornødne foranstaltninger til sikring af, at arbejdet kunne udføres sikkerheds- og sundhedsmæssigt fuldt forsvarligt, herunder foranstaltet den fornødne instruktion af de ansatte.</p>\r\n      <p class=\"TekstV\">Desuden lægger nævnet vægt på, at skolen ikke på tidspunktet for Arbejdstilsynets besøg havde planlagt og tilrettelagt arbejdet under hensyntagen til de forebyggelsesprincipper for risiko for vold og de retningslinier, som skal følges i de forskellige situationer, således at der hos de ansatte kan opnås en ensartet forståelse af håndteringen af episoder med trusler og vold.</p>\r\n      <p class=\"TekstV\"><span class=\"Italic\">R E G L E R</span></p>\r\n      <p class=\"TekstV\">Arbejdsmiljøklagenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 38, stk. 1 i lov om arbejdsmiljø, jf. lovbekendtgørelse nr. 268 af 18. marts 2005.</p>\r\n        <p class=\"Liste1\"><span class=\"Liste1Nr\" id=\"\">–</span> §§ 4 og 7, stk. 1, samt bilag 1 i Arbejdstilsynets bekendtgørelse nr. 559 af 17. juni 2004 om arbejdets udførelse.</p>\r\n      </p>\r\n      <p class=\"TekstV\">Arbejdsmiljønævnet beklager den lange sagsbehandlingstid.</p>\r\n      <p class=\"TekstV\"><span class=\"Italic\">O P L Y S N I N G E R N E </span><span class=\"Italic\">I </span><span class=\"Italic\">S A G E N</span></p>\r\n      <p class=\"TekstV\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n      <p class=\"TekstV\">På klagenævnets vegne</p>\r\n      <p class=\"TekstV\">[navn udeladt]</p>\r\n      <p class=\"TekstV\">fuldmægtig</p>\r\n      <p class=\"TekstV\"><span class=\"BoldUnderline\">Kopi til:</span></p>\r\n      <p class=\"TekstV\">Klager</p>\r\n      <p class=\"TekstV\">Sikkerhedsrepræsentanten</p>\r\n      <p class=\"TekstV\">Arbejdstilsynet</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005</span></p>\r\n      <p class=\"TekstV\">……</p>\r\n      <p class=\"TekstV\"><span class=\"Bold\">§ 17.</span> Arbejdsgiveren skal gøre de ansatte bekendt med de ulykkes- og sygdomsfarer, der eventuelt er forbundet med deres arbejde.</p>\r\n      <p class=\"TekstV\"><span class=\"Italic\">Stk. 2.</span> Arbejdsgiveren skal endvidere sørge for, at de ansatte får nødvendig oplæring og instruktion i at udføre arbejdet på farefri måde.</p>\r\n      <p class=\"TekstV\"><span class=\"Italic\">Stk. 3.</span> Beskæftigelsesministeren kan fastsætte nærmere regler om arbejdsgiverens pligter efter stk. 1 og 2.</p>\r\n      <p class=\"TekstV\">……</p>\r\n      <p class=\"TekstV\"><span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n      <p class=\"TekstV\"><span class=\"Italic\">Stk. 2</span>…….</p>\r\n      <p class=\"TekstV\"><span class=\"Bold\">Bekendtgørelse nr. 559 af 17. juni 2004 om arbejdets udførelse</span></p>\r\n      <p class=\"TekstV\">……</p>\r\n      <p class=\"TekstV\"><span class=\"Bold\">§ 4.</span> Arbejdet skal i alle led planlægges og tilrettelægges således, at det kan udføres sikkerheds- og sundhedsmæssigt fuldt forsvarligt. Planlægningen og tilrettelæggelsen af arbejdet skal ske under hensyntagen til de forebyggelsesprincipper, der er angivet i bilag 1. Det skal iagttages, at der ikke foreskrives eller forudsættes anvendt konstruktioner, planudformninger, detailløsninger og arbejdsmetoder, der kan være farlige for eller i øvrigt forringe sikkerhed eller sundhed ved arbejdets udførelse. Endvidere skal det sikres, at de samlede påvirkninger i arbejdsmiljøet på kort eller langt sigt ikke forringer de ansattes sikkerhed eller sundhed.</p>\r\n      <p class=\"TekstV\">……</p>\r\n      <p class=\"TekstV\"><span class=\"Bold\">§ 7.</span> Arbejdet skal i alle led udføres sikkerheds- og sundhedsmæssigt fuldt forsvarligt ud fra både en enkeltvis og samlet vurdering af de fysiske, ergonomiske og psykosociale forhold i arbejdsmiljøet, som på kort eller langt sigt kan have indvirkning på den fysiske eller psykiske sundhed.</p>\r\n      <p class=\"TekstV\"><span class=\"Italic\">Stk. 2</span>……</p>\r\n      <p class=\"TekstV\">…….</p>\r\n      <p class=\"TekstV\"><span class=\"Bold\">Bilag 1 - Generelle forebyggelsesprincipper</span></p>\r\n      <p class=\"TekstV\"><span class=\"Bold\">Bilag til Arbejdstilsynets bekendtgørelse nr. 559 af 17. juni 2004 om arbejdets udførelse</span></p>\r\n      <p class=\"TekstV\">(Jf. artikel 6, stk. 2 i Rådets direktiv 89/391/EØF om iværksættelse af foranstaltninger til forbedring af arbejdstagernes sikkerhed og sundhed under arbejdet).</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Forhindring af risici.</p>\r\n        <p class=\"Liste1\"><span class=\"Liste1Nr\" id=\"\">2)</span> Evaluering af risici, som ikke kan forhindres.</p>\r\n        <p class=\"Liste1\"><span class=\"Liste1Nr\" id=\"\">3)</span> Bekæmpelse af risici ved kilden.</p>\r\n        <p class=\"Liste1\"><span class=\"Liste1Nr\" id=\"\">4)</span> Tilpasning af arbejdet til mennesket, navnlig for så vidt angår udformningen af arbejdspladsen samt valg af arbejdsudstyr og arbejds- og produktionsmetoder, i særdeleshed med henblik på at begrænse monotont arbejde og arbejde i en bestemt rytme og at mindske virkningerne af sådant arbejde på helbredet.</p>\r\n        <p class=\"Liste1\"><span class=\"Liste1Nr\" id=\"\">5)</span> Hensyntagen til den tekniske udvikling.</p>\r\n        <p class=\"Liste1\"><span class=\"Liste1Nr\" id=\"\">6)</span> Udskiftning af det, der er farligt med noget, der er ufarligt eller mindre farligt.</p>\r\n        <p class=\"Liste1\"><span class=\"Liste1Nr\" id=\"\">7)</span> Planlægning af forebyggelsen for at gøre den til en sammenhængende helhed, inden for hvilken forebyggelsen omfatter teknik, tilrettelæggelse af arbejdet, arbejdsforhold, sociale relationer og påvirkninger fra faktorer i arbejdsmiljøet.</p>\r\n        <p class=\"Liste1\"><span class=\"Liste1Nr\" id=\"\">8)</span> Vedtagelse af foranstaltninger til kollektiv beskyttelse frem for foranstaltninger til individuel beskyttelse.</p>\r\n        <p class=\"Liste1\"><span class=\"Liste1Nr\" id=\"\">9)</span> Hensigtsmæssig instruktion af arbejdstagerne.</p>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2009"
        },
        {
            "displayName": "Accession",
            "displayValue": "W20081011425"
        },
        {
            "displayName": "Entydig dokumentidentifikation",
            "displayValue": "BE003484"
        },
        {
            "displayName": "Dato for indlæggelse",
            "displayValue": "26/06/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10114"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "04/11/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., Arbejdsmarkedets Ankenævn, j. nr. 5900210-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}