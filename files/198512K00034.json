{
    "id": 112617,
    "title": "1985 LSF 34   FORSLAG TIL LOV OM OPHÆVELSE AF LOV OM ARBEJDSRETTEN ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 34",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 34 </P>  \r\n\r\n<P></P>  \r\n\r\n<P>Forslag til Lov om ophævelse af lov om arbejdsretten </P>  \r\n\r\n<P></P>  \r\n\r\n<P>Fremsat af Elisabeth Bruun Olesen (VS) Albrechtsen (VS) Lenger (VS) </P>  \r\n\r\n<P></P>  \r\n\r\n<P>den 15. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>Lov om arbejdsretten nr. 317 af 13. juni 1973, ophæves. </P>  \r\n\r\n<P>§ 2 </P>  \r\n\r\n<P>Loven træder i kraft ved bekendtgørelsen i Lovtidende. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Historisk set er arbejdsretten blevet etableret som garant for, at de </P>  \r\n\r\n<P>kollektive overenskomster blev overholdt, først og fremmest for at </P>  \r\n\r\n<P>skabe et effektivt værn mod arbejdsstandsning, så længe en </P>  \r\n\r\n<P>overenskomst gælder. Dette kaldes for fredspligten. </P>  \r\n\r\n<P>Loven fremstår, som om der er tale om et stykke højere retfærdighed. </P>  \r\n\r\n<P>Tilsyneladende gøres der jo ikke forskel på parterne. Der er lige </P>  \r\n\r\n<P>mange dommere udpeget af arbejdsgiver- og </P>  \r\n\r\n<P>lønmodtagerorganisationer, og som formand fungerer en juridisk </P>  \r\n\r\n<P>dommer (i sjældne tilfælde 3), som er valgt af organisationerne i </P>  \r\n\r\n<P>fællesskab. Men det tilsyneladende millimeterdemokrati forbliver </P>  \r\n\r\n<P>blot og bar teori. Retten er ikke hævet over klassemodsætninger, </P>  \r\n\r\n<P>og staten og retten er ikke klasseneutral. </P>  \r\n\r\n<P>Hvis arbejderne nægter kollektivt at sælge deres arbejdskraft på </P>  \r\n\r\n<P>nogle bestemte vilkår eller kollektivt nægter at finde sig i, at </P>  \r\n\r\n<P>arbejdsmiljømæssige problemer ikke bliver løst, slæbes de for </P>  \r\n\r\n<P>arbejdsretten og idømmes bod. Hvis virksomhedsejerne derimod </P>  \r\n\r\n<P>&#187;nægter&#171; at beskæftige det antal arbejdere, de plejer at </P>  \r\n\r\n<P>beskæftige, f.eks. på grund af at de vil flytte virksomheden til </P>  \r\n\r\n<P>udlandet eller de vil nedlægge en del af produktionen, kan de godt </P>  \r\n\r\n<P>blive slæbt for arbejdsretten, men virksomheden kan ikke blive </P>  \r\n\r\n<P>dømt for lock-out af arbejdskraften. Arbejdsretten har afsagt en </P>  \r\n\r\n<P>lang række domme, der belyser dette problem. Hvis det f.eks. kan </P>  \r\n\r\n<P>lade sig gøre at få et bestemt stykke arbejde udført billigere af </P>  \r\n\r\n<P>andre, kan arbejdsgiverne lovligt fyre arbejderne. Dette fremgår </P>  \r\n\r\n<P>lysende klart af bl.a. en sag fra 1964 (nr. 5777), hvor en </P>  \r\n\r\n<P>virksomhed ønskede at nedlægge hele sin kørselsafdeling for at få </P>  \r\n\r\n<P>kørslen udført billigere af et andet firma. Dette firma kunne køre </P>  \r\n\r\n<P>billigere, fordi man ikke havde en særoverenskomst om </P>  \r\n\r\n<P>produktionstillæg. Kapitalen har altså fri strejkeret. </P>  \r\n\r\n<P>Arbejdsretten bygger som sagt på den formelle ligestilling af </P>  \r\n\r\n<P>parterne. Men den ene part har noget, som den anden ikke har, </P>  \r\n\r\n<P>nemlig retten til at lede og fordele arbejdet. Denne ledelsesret </P>  \r\n\r\n<P>sætter arbejdsgiverne i en meget stærk magtposition over for </P>  \r\n\r\n<P>lønarbejderne. </P>  \r\n\r\n<P>Men hvem bruger egentlig arbejdsretten, og hvem har gavn af den? </P>  \r\n\r\n<P>Både LO og DA har altid sagt, at arbejdsretten er til lige gavn for </P>  \r\n\r\n<P>begge parter. Men praksis taler et helt andet sprog. </P>  \r\n\r\n<P>Arbejdsgiverne bruger arbejdsretten meget mere end lønarbejderne. </P>  \r\n\r\n<P>Og DA vinder stort set alle de sager, de bringer for </P>  \r\n\r\n<P>arbejdsretten. Det gør LO også, påstår LO. Men forskellen er, at </P>  \r\n\r\n<P>det er meget mindre sager, LO vinder, f.eks. sager mod </P>  \r\n\r\n<P>uorganiserede arbejdsgivere vedrørende inkasso. Sager, som LO </P>  \r\n\r\n<P>simpelt hen skal vinde, hvis der skal bevares blot et lille skær </P>  \r\n\r\n<P>af retfærdighed over arbejdsrettens funktion. </P>  \r\n\r\n<P>Bodsbeløb ikendt ved dom </P>  \r\n\r\n<pre><font color=gray> \r\n\r\n 1/5-30/4 DA        Andre     Løn  \r\n\r\n                 arbejdsg. arb.  \r\n\r\n 1969-70        0    35.000     227.000  \r\n\r\n 1970-71    2.000     19.00   2.874.000  \r\n\r\n 1971-72   11.000     17.00     211.000  \r\n\r\n 1972-73   20.000     70.00     218.000  \r\n\r\n 1973-74     5.00    60.000      56.000  \r\n\r\n 1974-75    5.000    27.000     179.999  \r\n\r\n 1975-76   13.000    78.000   1.648.000  \r\n\r\n 1976-77        0    93.000   2.106.000  \r\n\r\n 1977-78  125.000   36.9000   2.021.000  \r\n\r\n 1978-79   75.000   234.000   1.432.000  \r\n\r\n 1979-80   25.000   244.000   6.347.000  \r\n\r\n 1980-81   80.000   194.000   5.099.000  \r\n\r\n 1981-82   85.000   227.000   2.315.000  \r\n\r\n</font></pre>\r\n\r\n<P>Bodsbeløb tildelt ved forlig </P>  \r\n\r\n<pre><font color=gray> \r\n\r\n 1/5-30/4 DA        Andre     Løn  \r\n\r\n                 arbejdsg. arb.  \r\n\r\n 1969-70    5.000    95.000     467.000  \r\n\r\n 1970-71    4.000    86.000   1.435.000  \r\n\r\n 1971-72    6.000    23.000     310.000  \r\n\r\n 1972-73    1.000   103.000     219.000  \r\n\r\n 1973-74   44.000    36.000     887.000  \r\n\r\n 1974-75    5.000    74.000     373.000  \r\n\r\n 1975-76        0    98.000   1.802.000  \r\n\r\n 1976-77   27.000    41.000   2.857.000  \r\n\r\n 1977-78   27.000    24.000   2.669.000  \r\n\r\n 1978-79        0   108.000   4.640.000  \r\n\r\n 1979-80  13.7000   149.400   9.208.000  \r\n\r\n 1980-81        0   112.900   5.348.000  \r\n\r\n 1981-82    6.000    14.000   2.365.000  \r\n\r\n</font></pre>\r\n\r\n<P>Sager indbragt af: </P>  \r\n\r\n<pre><font color=gray> \r\n\r\n År         Arbejdsgiverne    Lønarbejderorg.  \r\n\r\n 1/4-31/3   antal   pct.      antal   pct.        I alt  \r\n\r\n 1974-75    104     65        55      35          159  \r\n\r\n 1975-76    150     66        77      34          227  \r\n\r\n 1976-77    290     83        58      17          348  \r\n\r\n 1977-78    219     83        46      17          265  \r\n\r\n 1978-79    209     73        79      27          288  \r\n\r\n 1979-80    301     84        59      16          360  \r\n\r\n 1980-81    337     86        54      14          391  \r\n\r\n 1981-82    153     63        91      37          244  \r\n\r\n</font></pre>\r\n\r\n<P>Kilde: Ole Krarup: Lighed for loven. </P>  \r\n\r\n<P>Tallene taler deres eget tydelige sprog. Lønarbejderne tegner sig for </P>  \r\n\r\n<P>mere end 95 pct. af bodsbeløbene. Og så skal det oven i købet med </P>  \r\n\r\n<P>ind i billedet, at de beløb, der figurerer som bod hos </P>  \r\n\r\n<P>arbejdsgiverne, indeholder efterbetaling af løn etc., så hvad en </P>  \r\n\r\n<P>reel bod angår, betales den for 99 pct.s vedkommende af </P>  \r\n\r\n<P>lønarbejderne! </P>  \r\n\r\n<P>Aktionsretten begrænses stadig mere </P>  \r\n\r\n<P>Aktionsretten bliver stadig mere begrænset. I overenskomstperioderne </P>  \r\n\r\n<P>er strejker overenskomststridige, og det er i stigende grad blevet </P>  \r\n\r\n<P>reglen snarere end undtagelsen, at regeringen bryder ind i en </P>  \r\n\r\n<P>overenskomstfornyelse og lovgiver. Sidst så vi det i slutningen af </P>  \r\n\r\n<P>marts 1985, hvor den borgerlige regering fremsatte et lovforslag </P>  \r\n\r\n<P>til forlængelse af gældende overenskomster og aftaler. Dette </P>  \r\n\r\n<P>lovindgreb fra regeringens side stoppede de overenskomstmæssige </P>  \r\n\r\n<P>strejker og tvangsindførte fredspligten. Arbejderne blev således </P>  \r\n\r\n<P>tvunget til at sælge deres arbejdskraft på regeringsdikterede </P>  \r\n\r\n<P>vilkår, vilkår, som de og deres organisationer absolut ingen </P>  \r\n\r\n<P>indflydelse havde haft på. Den moderne galejslave var således en </P>  \r\n\r\n<P>realitet. </P>  \r\n\r\n<P>Tusinder og atter tusinder nægtede at gå tilbage til arbejdet på </P>  \r\n\r\n<P>sådanne vilkår. Disse arbejdere trækkes nu i arbejdsretten og </P>  \r\n\r\n<P>idømmes bod, fordi de ikke vil lade sig byde at arbejde på vilkår, </P>  \r\n\r\n<P>de ingen indflydelse havde haft på. Denne situation har forstærket </P>  \r\n\r\n<P>mange arbejdspladsers krav om, at LO skal trække sine dommere ud </P>  \r\n\r\n<P>af arbejdsretten og lade være med at tage et aktivt medansvar for </P>  \r\n\r\n<P>arbejdsrettens praksis. Dette ville få arbejdsretten til at bryde </P>  \r\n\r\n<P>sammen, og samtidig ville det have som formål at få fjernet </P>  \r\n\r\n<P>medansvaret for de fagretlige regler og i stedet presse </P>  \r\n\r\n<P>fagorganisationerne til at støtte medlemmerne mod arbejdsgiverne </P>  \r\n\r\n<P>og ikke omvendt. </P>  \r\n\r\n<P>Øget polarisering </P>  \r\n\r\n<P>Arbejdsretten fungerer som et konjunkturbarometer, har Ole Krarup </P>  \r\n\r\n<P>sagt. Den økonomiske og politiske krise afspejles i arbejdsrettens </P>  \r\n\r\n<P>justits overfor den organiserede lønarbejderklasse. </P>  \r\n\r\n<P>Krisetider er ensbetydende med intensiverede angreb på </P>  \r\n\r\n<P>arbejderrettigheder (Retsvidenskabeligt Institut, årsberetning </P>  \r\n\r\n<P>1984). </P>  \r\n\r\n<P>Den stadig mere begrænsede aktionsret er et bevis herpå. Det samme er </P>  \r\n\r\n<P>diverse regeringers indgreb i overenskomstfornyelsen samt de </P>  \r\n\r\n<P>stadig højere bøder, som arbejdsretten idømmer organisationerne, </P>  \r\n\r\n<P>ligesom de domme, arbejdsretten afsiger, skærper </P>  \r\n\r\n<P>organisationsansvaret mere og mere. </P>  \r\n\r\n<P>Dette har i den aktuelle debat bevirket, at stadig flere </P>  \r\n\r\n<P>fagforeninger ytrer ønske om ændringer i arbejdsretten, hvis de </P>  \r\n\r\n<P>ikke ønsker den helt fjernet. Der foregår et udvalgsarbejde i SiD </P>  \r\n\r\n<P>herom. Det samme er tilfældet i bryggeriarbejderforbundet, og </P>  \r\n\r\n<P>endelig har også Ole Espersen (S) offentligt udtrykt, at der er et </P>  \r\n\r\n<P>skrigende misforhold mellem den bod, arbejdsretten idømmer </P>  \r\n\r\n<P>organisationerne og virksomhederne i forskellige sager. </P>  \r\n\r\n<P>I øvrigt er de danske forhold omkring arbejdsretten og bodsansvar </P>  \r\n\r\n<P>langt hårdere end f.eks. tilfældet er både i Sverige og England. </P>  \r\n\r\n<P>Og de danske forhold er i øvrigt også i dag langt dårligere, end </P>  \r\n\r\n<P>diskussionen i folketinget i 1973 lagde op til. Her snakkede man </P>  \r\n\r\n<P>om bodsfritagelse i meget vidt omfang ved korte strejker og </P>  \r\n\r\n<P>strejker, der skyldtes trivselsmæssige årsager, autoritære </P>  \r\n\r\n<P>ledelsesformer osv. Man kan sige, at diskussionen dengang var </P>  \r\n\r\n<P>præget af illusioner, og at den daværende formand for DA fik </P>  \r\n\r\n<P>sørgerligt ret, da han beroligede sine medlemmer med, at en </P>  \r\n\r\n<P>ændring af retsgrundlaget intet havde på sig. </P>  \r\n\r\n<P>Udviklingen siden 1973 er tværtimod gået i forkert retning. </P>  \r\n\r\n<P>Arbejdsgiverne har bevidst benyttet arbejdsretten til at </P>  \r\n\r\n<P>intensivere sine angreb på arbejdernes rettigheder, og de har haft </P>  \r\n\r\n<P>alt for meget held med sig. </P>  \r\n\r\n<P>Men en afskaffelse af arbejdsretten kan ikke stå alene </P>  \r\n\r\n<P>VS foreslår, at der efterfølgende gennemføres en lovgivning, der </P>  \r\n\r\n<P>forhindrer, at der kan rejses civilretlige søgsmål med krav om </P>  \r\n\r\n<P>erstatning som følge af faglige tvistigheder samtidig med, at man </P>  \r\n\r\n<P>ophæver arbejdsretsloven. Egentlig mener vi ikke, at lov om </P>  \r\n\r\n<P>erstatningsansvar (nr. 228 af 23. maj 1984) burde rumme mulighed </P>  \r\n\r\n<P>for at idømme et sådant erstatningsansvar, idet arbejdskraften </P>  \r\n\r\n<P>ikke burde kunne idømmes en økonomisk erstatning for den  \r\n\r\n &#187;skade&#171;, </P>  \r\n\r\n<P>arbejdskraftens manglende arbejde måtte påføre en arbejdsgiver. </P>  \r\n\r\n<P>Hoveriet og fæstebonden er afskaffet i Danmark for længst, og vi </P>  \r\n\r\n<P>har ikke arbejdspligt. Men vi ved også, at arbejdsretten er </P>  \r\n\r\n<P>indført for at sikre arbejdsgiverne en hurtig og effektiv </P>  \r\n\r\n<P>domfældelse over for arbejdere, der ikke vil makke ret. Vi ved, at </P>  \r\n\r\n<P>arbejdsretten på en og samme tid fungerer som en instans, der </P>  \r\n\r\n<P>cementerer fagtoppens klassesamarbejdspolitik, og som ikke tager </P>  \r\n\r\n<P>så specielt nøje på de traditionelle krav om retssikkerhed. Vi </P>  \r\n\r\n<P>ved, at aktive arbejdere bliver dømt uden noget krav om anden form </P>  \r\n\r\n<P>for bevis end en formodning om, at de aktivt ønsker at forbedre </P>  \r\n\r\n<P>deres løn- og arbejdsforhold. </P>  \r\n\r\n<P>Når vi stiller forslag om at afskaffe arbejdsretten, skal vi ikke </P>  \r\n\r\n<P>have oprettet et lignende system andetsteds i det borgerlige </P>  \r\n\r\n<P>retssystem, f.eks. en speciel afdeling af byretten, der kunne </P>  \r\n\r\n<P>dømme aktive arbejdspladser på stribe efter samme system, som </P>  \r\n\r\n<P>bruges i arbejdsretten. Det er for at sikre dette, at vi mener, </P>  \r\n\r\n<P>det skal præciseres, at der ikke kan pålægges civilretligt ansvar. </P>  \r\n\r\n<P>Gradvise skridt, hvis der ikke er flertal for en total afskaffelse </P>  \r\n\r\n<P>VS ønsker altså arbejdsretten fuldstændig afskaffet, således at </P>  \r\n\r\n<P>lønarbejdernes muligheder for at forbedre deres forhold øges. </P>  \r\n\r\n<P>Såfremt det under behandlingen af dette lovforslag imidlertid skulle </P>  \r\n\r\n<P>vise sig, at der ikke kan opnås flertal for en total afskaffelse </P>  \r\n\r\n<P>af det statslige arbejdsretssystem, men kun for en afskaffelse af </P>  \r\n\r\n<P>nogle af dets uhyrligheder, er VS absolut også villig til at </P>  \r\n\r\n<P>medvirke til sådanne mindre forbedringer til fordel for </P>  \r\n\r\n<P>arbejderbefolkningen. </P>  \r\n\r\n<P>Men det er her magtpåliggende for os at præcisere, at vi vil </P>  \r\n\r\n<P>demontere arbejdsretten. Vi mener, det er en forkert vej at gå at </P>  \r\n\r\n<P>tro, at arbejdsretten kan gøres mere retfærdig. Vores vurdering </P>  \r\n\r\n<P>er, at med kapitalistiske samfundsforhold vil et så centralt felt </P>  \r\n\r\n<P>for borgerskabet som arbejdsretten som hovedfunktion altid virke </P>  \r\n\r\n<P>disciplinerende, bevare arbejdspligten osv. Derfor kan vi støtte </P>  \r\n\r\n<P>en stykkevis afskaffelse af arbejdsrettens magtbeføjelser og de </P>  \r\n\r\n<P>regler, der indskrænker arbejderklassens kampfrihed. Derimod kan </P>  \r\n\r\n<P>vi ikke gå ind for ændringer, der udbygger arbejdsretssystemet. Vi </P>  \r\n\r\n<P>skal skynde os at præcisere, at vi med dette lovforslag ikke vil </P>  \r\n\r\n<P>blande os i, hvilke systemer der udvikles på arbejdsmarkedet uden </P>  \r\n\r\n<P>om staten, dvs. om der laves voldgifts- og mæglingssystemer. Det </P>  \r\n\r\n<P>vil sige, vi er selvfølgelig indstillet på, at der skal laves </P>  \r\n\r\n<P>aftaler på arbejdsmarkedet, der medfører, at der kan arbejdes. Men </P>  \r\n\r\n<P>vi mener under ingen omstændigheder, at det skal være en instans </P>  \r\n\r\n<P>som arbejdsretten - uden for de aftalende parter - der som støtte </P>  \r\n\r\n<P>til den ene part med statslig tvang kan gå ind i et aftaleforhold. </P>  \r\n\r\n<P>Vi mener dermed, at parterne, det være sig klub kontra den enkelte </P>  \r\n\r\n<P>ejer eller hovedorganisationerne over for hinanden, skal have ret </P>  \r\n\r\n<P>til frit at aftale mellem hinanden som parter, hvorledes </P>  \r\n\r\n<P>uoverensstemmelser om forståelse af aftaler skal behandles, dvs. </P>  \r\n\r\n<P>hvorledes fortolkningstvivl og interessetvister eventuelt skal </P>  \r\n\r\n<P>belyses og mægles, og hvilke varsler der skal være før </P>  \r\n\r\n<P>arbejdsstandsning osv. Det vil vi blande os i i praksis ude på </P>  \r\n\r\n<P>arbejdsmarkedet. Men her i folketinget skal der ikke lovgives om </P>  \r\n\r\n<P>det. </P>  \r\n\r\n<P>Blandt de midler i arbejdsretslovgivning, der i særlig grad angriber </P>  \r\n\r\n<P>arbejderbefolkningens muligheder for at forbedre sine forhold, og </P>  \r\n\r\n<P>som vi derfor i særlig grad ønsker at afskaffe eller i det mindste </P>  \r\n\r\n<P>modificere, er </P>  \r\n\r\n<P>1. bodssystemet, </P>  \r\n\r\n<P>2. fortolkningsfordelen. </P>  \r\n\r\n<P>ad 1) Bestemmelserne i arbejdsretslovens § 12 om mulighed for </P>  \r\n\r\n<P>idømmelse af bod fjernes </P>  \r\n\r\n<P>I oktober 1970 blev der nedsat et udvalg, som skulle gennemgå </P>  \r\n\r\n<P>arbejdsretsloven og fremkomme med indstillinger til eventuelle </P>  \r\n\r\n<P>ændringer. I spørgsmålet om bodsbestemmelse var der uenigheder. LO </P>  \r\n\r\n<P>fremførte kravet om, at boden helt skulle bortfalde, hvilket DA </P>  \r\n\r\n<P>modsatte sig kraftigt, og det kom til et kompromis, hvor man </P>  \r\n\r\n<P>fælles anbefalede en bibeholdelse af bodssystemet med visse </P>  \r\n\r\n<P>begrænsninger. Sagen kom op i folketinget i foråret 1973, og den </P>  \r\n\r\n<P>daværende socialdemokratiske arbejdsminister fremkom med et </P>  \r\n\r\n<P>lovforslag, der 100 pct. fulgte, hvad LO og DA i fællesskab var </P>  \r\n\r\n<P>blevet enige om. Det vil sige, socialdemokratiet afstod fra at </P>  \r\n\r\n<P>benytte det daværende arbejderflertal med SF og afskaffe </P>  \r\n\r\n<P>bodssystemet. SF stillede nemlig i f.m. behandlingen af </P>  \r\n\r\n<P>lovforslaget forslag om afskaffelse af bodssystemet. Men </P>  \r\n\r\n<P>socialdemokraterne benyttede sig ikke af flertallet. </P>  \r\n\r\n<P>Der findes forskellige former for bod, og den form for bod, der </P>  \r\n\r\n<P>kraftigst hæmmer arbejderbefolkningens aktiviteter for ordentlige </P>  \r\n\r\n<P>løn- og arbejdsforhold, er: </P>  \r\n\r\n<P>a) Bod for organisationsansvar </P>  \r\n\r\n<P>Organisationsansvaret binder organisationerne til klassesamarbejdet. </P>  \r\n\r\n<P>Truslen om bod i millionklassen presser fagorganisationerne til at </P>  \r\n\r\n<P>vende sig aktivt imod deres egne medlemmer og får nogle til at gå </P>  \r\n\r\n<P>så vidt, at de truer med eksklusioner af aktionerende arbejdere. </P>  \r\n\r\n<P>Organisationsansvaret splitter arbejderne og de faglige </P>  \r\n\r\n<P>organisationer. Dette er DA alt for godt klar over, hvorfor DAs </P>  \r\n\r\n<P>politik er med djævlens vold og magt at få organisationerne idømt </P>  \r\n\r\n<P>bodsansvar. I DAs årsberetning 1980-81, side 15, kan man læse </P>  \r\n\r\n<P>følgende: </P>  \r\n\r\n<P>&#187;DA har fastholdt bestræbelserne på at skærpe organisationsansvaret.  \r\n\r\n</P>  \r\n\r\n<P>Som det fremgår af de konkrete afgørelser . . . er disse </P>  \r\n\r\n<P>bestræbelser lykkedes i meget vidt omfang.&#171; </P>  \r\n\r\n<P>DA har også siden 1980-81 haft et stigende held med at få idømt </P>  \r\n\r\n<P>organisationerne bod, bl.a. fordi den øgede polarisering har </P>  \r\n\r\n<P>presset bl.a. SiD til at støtte medlemmerne i overenskomststridige </P>  \r\n\r\n<P>strejker. </P>  \r\n\r\n<P>Optrapningen er lykkedes, kulminerende med den rekordstore bod til </P>  \r\n\r\n<P>SiD på 20 mill. kr. (plus 1 mill. kr. til Trafikfunktionærernes </P>  \r\n\r\n<P>Fagforening) i HT-konflikten. SiD blev dømt, ikke fordi </P>  \r\n\r\n<P>arbejdsretten fandt det bevist, at forbundet havde styret </P>  \r\n\r\n<P>konflikten, men fordi forretningsfører i SiD John Hansens og </P>  \r\n\r\n<P>forbundsformand Hardy Hansens udtalelser til pressen kunne </P>  \r\n\r\n<P>opfattes som udtryk for, at forbundet bakkede konflikten op. Hardy </P>  \r\n\r\n<P>Hansen havde bl.a. offentligt udtrykt sin politiske opfattelse af </P>  \r\n\r\n<P>nødvendigheden af en organisering i enhedsfagbevægelsen. </P>  \r\n\r\n<P>Organisationsrepræsentanters blotte udtalelser til pressen er altså i </P>  \r\n\r\n<P>dag tilstrækkeligt til at medføre bod i millionklassen, samtidig </P>  \r\n\r\n<P>med at arbejdsgivere, borgerlige personer og politikere kan </P>  \r\n\r\n<P>kommentere og påstå de mest uhyrlige ting om en igangværende </P>  \r\n\r\n<P>strejke uden risiko. Denne urimelige situation, der som sagt </P>  \r\n\r\n<P>tvinger organisationernes repræsentanter til direkte at undsige </P>  \r\n\r\n<P>deres egne medlemmer, må bringes til ophør. Om en organisation vil </P>  \r\n\r\n<P>støtte medlemmer i strejke eller tage afstand fra strejkerne, skal </P>  \r\n\r\n<P>ikke bestemmes af DA gennem bodssystemet, men udelukkende </P>  \r\n\r\n<P>bestemmes af organisationens egne medlemmer/kompetente organer. </P>  \r\n\r\n<P>LO har forsøgt at give igen med samme mønt. Men resultatet har kun </P>  \r\n\r\n<P>været en udstilling af egen ynkelighed. De praler af, at det er </P>  \r\n\r\n<P>lykkedes dem at få idømt en arbejdsgiverorganisation den hidtil </P>  \r\n\r\n<P>højeste bod for organisationsansvar - på sølle 400.000 kr.!!! </P>  \r\n\r\n<P>Træets Arbejdsgivere har opfordret fabrikken Centrum Vinduer i </P>  \r\n\r\n<P>Struer til at sidde en voldgiftskendelse overhørig i 11/2 år, dvs. </P>  \r\n\r\n<P>arbejderne måtte i over 2 år arbejde med lavere indtjening end </P>  \r\n\r\n<P>overenskomsten fastlagde (LO-Bladet d. 20. juni 1985, </P>  \r\n\r\n<P>arbejdsretsdom 13. december 1984). Dette er, hvad de svagere </P>  \r\n\r\n<P>områder får ud af arbejdsretten, når den er bedst - 2 år for at få </P>  \r\n\r\n<P>den overenskomstmæssige løn. </P>  \r\n\r\n<P>b) den individuelle bod </P>  \r\n\r\n<P>Der findes i Danmark intet loft over den bod, den enkelte arbejder </P>  \r\n\r\n<P>kan blive idømt. Det er endog sådan, at arbejdsgiverne kan </P>  \r\n\r\n<P>fritstille arbejdet (dvs. fyre de strejkende og så fortsat kræve </P>  \r\n\r\n<P>bod af dem, selv om de ikke er ansat på den virksomhed, hvor der </P>  \r\n\r\n<P>strejkes). VS mener, den individuelle bod skal væk. Det koster </P>  \r\n\r\n<P>rigeligt i forvejen på grund af løntabet. </P>  \r\n\r\n<P>Den individuelle bod når i øvrigt i Danmark nogle højder, som man </P>  \r\n\r\n<P>slet ikke kender i de lande, vi normalt sammenligner os med. I </P>  \r\n\r\n<P>Sverige f.eks. har boden aldrig nået de astronomiske højder, vi </P>  \r\n\r\n<P>kender fra Danmark. Og da den begyndte at stige, blev den </P>  \r\n\r\n<P>&#187;strammet&#171; nedad med en rigsdagsbeslutning i efteråret 1984, der  \r\n\r\n</P>  \r\n\r\n<P>fastslog, at såfremt arbejderne gik i arbejde efter det første </P>  \r\n\r\n<P>pålæg fra arbejdsretten om, at strejken var overenskomststridig, </P>  \r\n\r\n<P>skulle der ikke falde bod normalt. Hvis strejken fortsætter, skal </P>  \r\n\r\n<P>der som hovedregel højst betales 200 kr. i bod, medmindre der er </P>  \r\n\r\n<P>tale om et særlig graverende brud på fredspligten. Indtil dato er </P>  \r\n\r\n<P>den højeste bod, nogen svensk arbejder er idømt, 600 kr. (godt nok </P>  \r\n\r\n<P>svenske!!). </P>  \r\n\r\n<P>Hvis bod ikke kan afskaffes totalt, vil VS arbejde for en begrænsning </P>  \r\n\r\n<P>af tilfælde, hvor der kan idømmes såvel individuel som </P>  \r\n\r\n<P>organisationsbod. </P>  \r\n\r\n<P>Arbejdsretsreformen fra 1973 bygger som sagt på et kompromis mellem </P>  \r\n\r\n<P>LO og DA, eller skulle vi hellere kalde det &#187;kompromiset, der blev  \r\n\r\n</P>  \r\n\r\n<P>væk&#171;. Kompromiset byggede bl.a. på </P>  \r\n\r\n<P>1. boden skal bortfalde, når en arbejdsstandsning skyldes </P>  \r\n\r\n<P>trivselsmæssige faktorer, som modparten har ansvaret for, </P>  \r\n\r\n<P>2. boden skal bortfalde, hvis der er tale om en rimelig reaktion på </P>  \r\n\r\n<P>overenskomstbrud fra modpartens side, eller hvis der fra </P>  \r\n\r\n<P>modpartens side har foreligget et forhold af en sådan art, at </P>  \r\n\r\n<P>arbejdsstandsninger må anses for at være en forståelig reaktion, </P>  \r\n\r\n<P>3. boden kan ikke bruges som erstatning for det tab, arbejdsgiveren </P>  \r\n\r\n<P>påstår han har lidt, </P>  \r\n\r\n<P>4. bod gives som hovedregel ikke ved kortvarige arbejdsstandsninger. </P>  \r\n\r\n<P>I praksis er kompromiset ikke eksisterende, undtagen hvad angår punkt </P>  \r\n\r\n<P>4., og her er det også stærkt udhulet. </P>  \r\n\r\n<P>Det daværende arbejdsmarkedsudvalg lagde i sin betænkning meget stor </P>  \r\n\r\n<P>vægt på, at ovennævnte kriterier fik et reelt indhold. </P>  \r\n\r\n<P>Arbejdsmarkedsudvalget lagde især stor vægt på de trivselsmæssige </P>  \r\n\r\n<P>faktorer, og vi vil derfor foreslå, at denne intention i det </P>  \r\n\r\n<P>mindste opfyldes ved at indføje i § 12, stk. 2 i 4. punktum: at </P>  \r\n\r\n<P>der ikke kan idømmes bod &#187;for arbejdsstandsninger, der </P>  \r\n\r\n<P>gennemføres, fordi offentligretlige forskrifter udstedt af </P>  \r\n\r\n<P>arbejdsministeriet, direktoratet for arbejdstilsynet eller andre </P>  \r\n\r\n<P>offentlige instanser ikke er efterkommet&#171; (dvs. hvor </P>  \r\n\r\n<P>arbejdsmiljølov, bygningslovgivning m.m. ikke er overholdt). </P>  \r\n\r\n<P>Vi vil i samme åndedrag foreslå, at bestemmelserne i § 5 i Norm for </P>  \r\n\r\n<P>behandling af faglig strid om, at arbejdsstandsning er </P>  \r\n\r\n<P>aftalestridigt, medmindre hensyn til liv, ære og velfærd </P>  \r\n\r\n<P>nødvendiggør standsning af arbejdet uden forudgående behandling, </P>  \r\n\r\n<P>udstrækkes til at gælde situationer, hvor arbejdsmiljølov m.m. </P>  \r\n\r\n<P>ikke overholdes, og at det er en selvfølge, at arbejdsstandsninger </P>  \r\n\r\n<P>i sådanne situationer aldrig medfører bod. </P>  \r\n\r\n<P>I 1973 blev det vedtaget, at der ikke kan idømmes bod ved kortvarige </P>  \r\n\r\n<P>strejker, hvor arbejdet genoptages inden fællesmødet, medmindre </P>  \r\n\r\n<P>der er tale om systematiske aktioner, eller rimelig begrundelse </P>  \r\n\r\n<P>savnes. </P>  \r\n\r\n<P>LO/DA har imidlertid i et protokollat i tilknytning til sager efter </P>  \r\n\r\n<P>maj-strejkerne mod Hartling fastslået, at politiske </P>  \r\n\r\n<P>demonstrationsstrejker savner rimelig begrundelse. </P>  \r\n\r\n<P>Vi mener, at intet er mere rimeligt end at gå i aktion, når </P>  \r\n\r\n<P>lovgivningsmagten trækker en lovgivning ned over lønarbejderne, </P>  \r\n\r\n<P>der gennemhuller eksisterende overenskomster og forringer </P>  \r\n\r\n<P>reallønnen, bl.a. ved at forringe dagpengene, de supplerende </P>  \r\n\r\n<P>dagpenge osv., fjerne dyrtiden fra overenskomsterne, indfører </P>  \r\n\r\n<P>løntrykkercirkulære, som undergraver overenskomsten osv. osv., og </P>  \r\n\r\n<P>derfor skal det præciseres, at politiske strejker har rimelig </P>  \r\n\r\n<P>begrundelse. </P>  \r\n\r\n<P>Organisationsansvaret er blevet skærpet - netop hvad angår politiske </P>  \r\n\r\n<P>strejker og organisationsmøder. En række fagforeningsformænd stod </P>  \r\n\r\n<P>f.eks. som arrangør af en demonstration i oktober 1982 (sag 9777 - </P>  \r\n\r\n<P>&#187;OK-83-Kampagnen&#171;). Mødet var berammet til afholdelse i den </P>  \r\n\r\n<P>almindelige arbejdstid. Og arbejdsretten gav derfor bod. Det vil </P>  \r\n\r\n<P>sige, at den grundlovssikrede demonstrationsfrihed er ved at blive </P>  \r\n\r\n<P>en saga blot, idet fagforeninger, der har medlemmer, der arbejder </P>  \r\n\r\n<P>på 2- eller 3 holdsskift i så tilfælde aldrig vil kunne afholde </P>  \r\n\r\n<P>demonstrationer. </P>  \r\n\r\n<P>ad 2) Fortolkningsfordelen </P>  \r\n\r\n<P>I Hovedaftalen mellem LO og DA anerkender arbejdersiden </P>  \r\n\r\n<P>arbejdsgivernes ret til at lede og fordele arbejdet og at udøve </P>  \r\n\r\n<P>denne ret i overensstemmelse med de i de kollektive overenskomster </P>  \r\n\r\n<P>indeholdte bestemmelser (§ 4, stk. 1). Andre hovedaftaler </P>  \r\n\r\n<P>indeholder en tilsvarende bestemmelse. </P>  \r\n\r\n<P>Det er efter VSs opfattelse ikke lovgivningens opgave at gå ind og </P>  \r\n\r\n<P>blande sig i disse bestemmelser, så det vil vi undlade i </P>  \r\n\r\n<P>folketinget! </P>  \r\n\r\n<P>Men det er i allerhøjeste grad lovgivningens opgave at gå ind og </P>  \r\n\r\n<P>blande sig i arbejdsrettens fortolkning af denne aftale om </P>  \r\n\r\n<P>arbejdsgivernes ret til at lede og fordele arbejdet, idet </P>  \r\n\r\n<P>arbejdsretten er et rent lovanliggende. Arbejdsretten fortolker </P>  \r\n\r\n<P>bestemmelsen helt urimeligt på en sådan måde, at arbejderen er </P>  \r\n\r\n<P>forpligtet til at udføre et hvilket som helst stykke arbejde eller </P>  \r\n\r\n<P>tåle en hvilken som helst omlægning i arbejdsgangen og fortsætte </P>  \r\n\r\n<P>med at arbejde på den måde, arbejdsgiveren måtte finde rigtig, </P>  \r\n\r\n<P>indtil hans klage er ført igennem fagretligt. Dette kan nemt tage </P>  \r\n\r\n<P>flere år. Og i denne periode er han under trussel om bod tvunget </P>  \r\n\r\n<P>til at følge arbejdsgiverens ensidige pålæg. </P>  \r\n\r\n<P>Der er helt groteske eksempler på dette. Sømændene var i længere tid </P>  \r\n\r\n<P>nødt til at sejle i Den arabiske Golf ved begyndelsen af krigen </P>  \r\n\r\n<P>Iran/Iraq uden krigsfaretillæg, fordi arbejdsgiverne trak sagen i </P>  \r\n\r\n<P>langdrag. Det samme gælder de arbejdere, der af Centrum Vinduer i </P>  \r\n\r\n<P>Struer blev sat til at arbejde på timeløn i stedet for akkord, </P>  \r\n\r\n<P>selv om arbejdet ifølge overenskomsten var akkordarbejde. </P>  \r\n\r\n<P>Dette blev ændret i Sverige i 1976, dvs. de svenske arbejdsgivere har </P>  \r\n\r\n<P>ikke længere fortolknings-fortrinet. Og vi foreslår, at vi følger </P>  \r\n\r\n<P>i svenskernes fodspor. </P>  \r\n\r\n<P>Det svenske eksempel siger, at hvor der opstår tvivl om den enkelte </P>  \r\n\r\n<P>arbejders forpligtelse til at udføre et stykke arbejde (hvor </P>  \r\n\r\n<P>arbejdsgiveren ønsker gennemført en forandring af den hidtidige </P>  \r\n\r\n<P>daglige rutine, f.eks. omstilling af arbejdet p.g.a. nye </P>  \r\n\r\n<P>produktionsmetoder eller redskaber, nye produkter, overflytning </P>  \r\n\r\n<P>til en andens arbejde, pålæggelse af overarbejde), da er det den </P>  \r\n\r\n<P>lokale repræsentant for den overenskomsthavende fagforening </P>  \r\n\r\n<P>(konkret virksomhedsklubben), der har retten til at fortolke, </P>  \r\n\r\n<P>hvorvidt denne ændring er i overensstemmelse med overenskomsten </P>  \r\n\r\n<P>eller ej, således at det er klubbens fortolkning, der er gældende, </P>  \r\n\r\n<P>indtil der evt. ved fagretlig behandling kommer en kendelse om </P>  \r\n\r\n<P>noget andet! Såfremt klubbens tolkning åbenlyst har savnet </P>  \r\n\r\n<P>begrundelse, kan den drages til ansvar, ellers ikke. </P>  \r\n\r\n<P>På den måde pålægges det den arbejdsgiver, der ønsker at forandre </P>  \r\n\r\n<P>forholdene, at påvise, at de nye forhold ligger inden for det i </P>  \r\n\r\n<P>forvejen aftalte. I Danmark er det som sagt det modsatte, der </P>  \r\n\r\n<P>gælder i dag. Her tvinges de arbejdere, der påtvinges ændrede </P>  \r\n\r\n<P>betingelser at tåle dem i lang tid, medens det overvejes i det </P>  \r\n\r\n<P>tunge juridiske system, om han nu også skal tåle disse nye forhold </P>  \r\n\r\n<P>eller ej. Vi foreslår derfor en konkret tilføjelse til den </P>  \r\n\r\n<P>eksisterende lov om arbejdsretten &#187;i tilfælde af at der opstår </P>  \r\n\r\n<P>uenighed om forståelse af en aftale omhandlende det forhold, at en </P>  \r\n\r\n<P>arbejdsgiver ønsker at forandre en eller flere lønmodtageres </P>  \r\n\r\n<P>normale arbejde, er det den overenskomsthavende </P>  \r\n\r\n<P>arbejderorganisations lokale repræsentant, der afgør, hvorvidt </P>  \r\n\r\n<P>arbejdsgiveren har ret til at gennemføre den af ham ønskede </P>  \r\n\r\n<P>ændring af de enkelte arbejderes arbejdsforpligtelse, indtil der </P>  \r\n\r\n<P>evt. fagretligt måtte blive afsagt kendelse om noget andet&#171;. Det </P>  \r\n\r\n<P>skal samtidig i bemærkningerne til denne bestemmelse, der f.eks. </P>  \r\n\r\n<P>kunne indsættes som ny § 10 i arbejdsretsloven, fremgå, at hermed </P>  \r\n\r\n<P>afskaffes den i arbejdsrettens praksis udviklede </P>  \r\n\r\n<P>fortolkningsfordel for arbejdsgiverne, samt at det hermed </P>  \r\n\r\n<P>ligeledes er forudsat, at arbejdsrettens hidtidige praksis </P>  \r\n\r\n<P>vedrørende forståelsen af arbejdsgivernes ledelsesret i henhold </P>  \r\n\r\n<P>til § 4 i den gældende og alle hidtidige hovedaftaler mellem DA og </P>  \r\n\r\n<P>LO ikke kan tillægges betydning i fremtidige afgørelser. </P>  \r\n\r\n<P>Statsmagten skal ikke ved lovtvang fjerne indflydelsen fra de parter </P>  \r\n\r\n<P>der indgår overenskomsterne </P>  \r\n\r\n<P>Vi har i det foregående været inde på en fjernelse af boden, den </P>  \r\n\r\n<P>individuelle såvel som organisationsboden, samt en ændring af </P>  \r\n\r\n<P>arbejdsgivernes fortolkningsfortrin. </P>  \r\n\r\n<P>VS skal herudover fastslå, at parterne i en arbejdsretssag </P>  \r\n\r\n<P>selvfølgelig bør være de parter, der har indgået en overenskomt. </P>  \r\n\r\n<P>Og som en konsekvens foreslår vi, at § 14, 2. punktum, slettes. </P>  \r\n\r\n<P>Som det er nu, griber staten ved lov ind i aftaleforholdet mellem </P>  \r\n\r\n<P>parterne og henlægger kompetencen til at føre arbejdsretssager til </P>  \r\n\r\n<P>hovedorganisationerne. Det er for VS vigtigt at arbejde for, at </P>  \r\n\r\n<P>de, som et problem vedrører, selvfølgelig selv skal have mulighed </P>  \r\n\r\n<P>for at påvirke handlinger og beslutninger i.f.t. dette problem. </P>  \r\n\r\n<P>Det er absurd, at statsmagten ved lovtvang fjerner indflydelsen </P>  \r\n\r\n<P>fra de parter, der har indgået overenskomsterne. Dette forslag </P>  \r\n\r\n<P>forhindrer på ingen måde, at den enkelte fagorganisation og </P>  \r\n\r\n<P>arbejdsgiverorganisation frivilligt afgiver sin kompetence i.f.t. </P>  \r\n\r\n<P>arbejdsretssager til de pågældende hovedorganisationer (jfr. § 17, </P>  \r\n\r\n<P>1. punktum), men en sådan evt. kompetenceafgivelse kræver i så </P>  \r\n\r\n<P>fald en beslutning hos den, sagen vedrører. </P>  \r\n\r\n<P>VS skal slutte sin række af demonteringsforslag med at foreslå, at § </P>  \r\n\r\n<P>17, sidste komma, stryges, idet vi ønsker at afskære </P>  \r\n\r\n<P>arbejdsrettens mulighed for at lade sager behandle for lukkede </P>  \r\n\r\n<P>døre. I bemærkningerne til lovforslaget om ændring af </P>  \r\n\r\n<P>arbejdsretten i 1973 er det forudsat, at praksis om, at </P>  \r\n\r\n<P>domsforhandlingerne er offentlige, fastholdes. VS finder, at disse </P>  \r\n\r\n<P>bemærkninger er korrekte, og vi finder ingen grund til at </P>  \r\n\r\n<P>fastholde muligheden for, at denne klassedomstol kan beslutte, at </P>  \r\n\r\n<P>offentligheden (pressen) eller selv de involverede arbejdere og </P>  \r\n\r\n<P>fagorganisationer udelukkes fra domsforhandlingerne. Denne ret til </P>  \r\n\r\n<P>hemmelige retssager er et levn fra gamle dage, og vi ønsker under </P>  \r\n\r\n<P>ingen omstændigheder at bevare muligheden for anvendelse af en </P>  \r\n\r\n<P>sådan praksis. Med de sidste års skærpelse af arbejdsrettens </P>  \r\n\r\n<P>praksis over for arbejderklassen kan man meget let forestille sig, </P>  \r\n\r\n<P>at bestemmelsen vil blive bragt til anvendelse igen. </P>  \r\n\r\n<P>Afsluttende bemærkninger </P>  \r\n\r\n<P>VS er godt klar over, at selv om loven blev ophævet, eller selv om </P>  \r\n\r\n<P>den blot blev ændret på nogle af de af os nævnte punkter, er der </P>  \r\n\r\n<P>mange forhold, der ikke reelt bliver ændret, fordi LO/DA har </P>  \r\n\r\n<P>aftalt eller vil aftale de samme ting indbyrdes. Men vores pointe </P>  \r\n\r\n<P>er, at fagtoppen ikke skal skjule sig bag ved, at der er tale om </P>  \r\n\r\n<P>en lov, og at det bare handler om at få et folketingsflertal, der </P>  \r\n\r\n<P>kan ændre loven. </P>  \r\n\r\n<P>VS vil derfor selvfølgelig videreføre debatten uden for folketinget, </P>  \r\n\r\n<P>bl.a. i forbindelse med debatten om Hovedaftalen LO har opsagt </P>  \r\n\r\n<P>Hovedaftalen. Når arbejdsretten dømmer, er det jo bl.a. ud fra </P>  \r\n\r\n<P>Hovedaftalen, der dømmes, og i denne fastslås, at der er </P>  \r\n\r\n<P>fredspligt, at arbejdsgiverne har ledelsesretten, ligesom de </P>  \r\n\r\n<P>væsentligste regler vedr. organisationsansvar findes i </P>  \r\n\r\n<P>Hovedaftalen. Derfor er en ændring af Hovedaftalen en af </P>  \r\n\r\n<P>forudsætningerne for en ændring af arbejdsrettens praksis. </P>  \r\n\r\n<P>Hovedaftalen er nu opsagt. Derfor er en debat om, hvad </P>  \r\n\r\n<P>arbejdspladserne ønsker af Hovedaftalen, og hvad der er styrke </P>  \r\n\r\n<P>til, af helt afgørende betydning. </P>  \r\n\r\n<P>VS mener, at evt. kommende arbejderflertal bør afskaffe/subsidiært </P>  \r\n\r\n<P>gennemføre de her nævnte demonteringer af arbejdsretten og </P>  \r\n\r\n<P>forligsmandsloven og ikke lade endnu en lejlighed gå fra sig, som </P>  \r\n\r\n<P>tilfældet var i 1973. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00034"
        },
        {
            "displayName": "Entydig dokumentidentifikation",
            "displayValue": "CL006019"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "34"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}