{
    "id": 165580,
    "title": "SU - handicaptillæg - fribeløb - vurdering",
    "documentTypeId": "240",
    "isSagsforlobPeriodValid": true,
    "shortName": "KEN nr 9845 af 09/05/2014",
    "documentHtml": "<div class=\"bjelke\">Den fulde tekst</div><p class=\"Titel2\">SU - handicaptillæg - fribeløb - vurdering</p>\r\n<div class=\"Resume\">\r\n   <p class=\"TekstGenerel\">Sagens beskrivelse af smerter som belastningsrelaterede var ikke i sig selv beskrivende for smerternes omfang og væsentlighed, og derfor uden selvstændig betydning for sagen.</p>\r\n</div>\r\n<p>\r\n   <span class=\"Bold\">Din klage over afgørelse om stop for handicaptillæg</span>\r\n</p>\r\n<p>Du har i brev af 26. maj 2013 klaget over Styrelsen for Videregående Uddannelsers (herefter: styrelsen) afgørelse af 17. maj 2013 om, at du fra juni 2013 ikke længere vil modtage handicaptillæg.</p>\r\n<p>\r\n   <span class=\"Underline\">Ankenævnets afgørelse</span>\r\n</p>\r\n<p>Nævnet har besluttet at hjemvise styrelsens afgørelse af 17. maj 2013 til fornyet behandling. Styrelsen skal herefter træffe ny afgørelse i sagen.</p>\r\n<p>\r\n   <span class=\"Underline\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009, nu lovbekendtgørelse nr. 39 af 15. januar 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 7.</span>\r\n</p>\r\n<p>(…)</p>\r\n<p>\r\n   <span class=\"Italic\">Stk. 3.</span> Sammen med stipendium og studielån eller sammen med slutlån gives et stipendium som tillæg til uddannelsessøgende i videregående uddannelse, som på grund af varig fysisk eller psykisk funktionsnedsættelse har meget betydelige begrænsninger i evnen til at påtage sig erhvervsarbejde.</p>\r\n<p>SU-bekendtgørelsen (dagældende bekendtgørelse nr. 455 af 08. juni 2009, nu bekendtgørelse nr. 1269 af 17. december 2012) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 21.</span> Styrelsen kan bestemme, at der gives tillægsstipendium efter lovens § 7, stk. 3, ud fra</p>\r\n<p>1) en vurdering af arten og graden af funktionsnedsættelsen, og på baggrund heraf</p>\r\n<p>2) en vurdering af funktionsnedsættelsens betydning for den uddannelsessøgendes evne til at påtage sig erhvervsarbejde som andre uddannelsessøgende.</p>\r\n<p>Af bemærkningerne til lovforslaget, der indførte § 7, stk. 3 (L 81, 2003/1), fremgår bl.a. følgende (uddrag):</p>\r\n<p>”Tillægsstipendiet gives til uddannelsessøgende, hvis funktionsnedsættelse har så væsentlige følger, at det stort set ikke er muligt for dem at påtage sig arbejde. ”</p>\r\n<p>Af bemærkningerne til bestemmelsen fremgår endvidere følgende (uddrag):</p>\r\n<p>”Et væsentligt element i visitationen vil være en vurdering af, om den uddannelsessøgendes funktionsnedsættelse har så betydelige følger, at det stort set ikke er muligt for den pågældende at påtage sig erhvervsarbejde i nævneværdigt omfang. Der skal efter den foreslåede ordning ikke foretages en vurdering af, om de studiemæssige følger af en funktionsnedsættelse medfører et øget tidsforbrug under uddannelsen. ”</p>\r\n<p>Af vejledning nr. 62 af 3. juni 2004 om tillæg til uddannelsessøgende i videregående uddannelse med varig funktionsnedsættelse (handicaptillæg) fremgår bl.a. følgende (uddrag):</p>\r\n<p>”Arbejdsmarkedet for studerende skal forstås som mængden af de studenterjobs, som uddannelsessøgende typisk er ansat i. Vurderingen af arbejdsevnen er generel, og der indgår ikke en redegørelse for, hvilket konkret studenterjob den studerende i givet fald vil kunne varetage. Der tages udelukkende stilling til, om ansøger vil være i stand til at varetage studenterjob med de ressourcer, pågældende har. (…) Jobbenes studierelevans eller geografiske placering i forhold til ansøger er ikke en del af vurderingen. ”</p>\r\n<p>En afgørelse om en løbende pengeydelse, som udbetales uden fast sluttidspunkt, kan efter almindelige forvaltningsretlige grundsætninger tilbagekaldes fra et senere tidspunkt, hvis nye faktiske omstændigheder betyder, at myndigheden fra det senere tidspunkt finder, at forudsætningerne for at fortsætte med udbetalingen ikke længere er til stede.</p>\r\n<p>\r\n   <span class=\"Underline\">Begrundelse</span>\r\n</p>\r\n<p>Styrelsen har i afgørelsen af 17. maj 2013 henvist til, at du i året 2012 havde indtægter på ca. kr. 42.854,- samtidig med, at du har studeret, at du dermed har tjent mere end det reducerede fribeløb, og at dette ikke indikerer, at du har en betydeligt nedsat erhvervsevne. Styrelsen vurderer på baggrund heraf, at følgerne af din funktionsnedsættelse på afgørelsestidspunktet ikke er af en sådan sværhedsgrad, at det berettiger til tillæg fremover. Styrelsen har endvidere beskrevet din henvendelse af 7. maj 2013, hvori du bl.a. har oplyst, at du indgik en aftale med din arbejdsgiver om ikke at tjene mere end det reducerede fribeløb.</p>\r\n<p>Uanset du i 2012 havde en indkomst på kr. 42.854,- udover din SU, og at overskridelse af det reducerede fribeløb (kr. 35.880,- i 2012-niveau) efter omstændighederne vil kunne indikere, at den studerende ikke har ret til tillægget, finder ankenævnet, at denne indikation ikke i sig selv er tilstrækkeligt grundlag for at standse udbetalingen.</p>\r\n<p>Det fremgår endvidere ikke direkte af styrelsens begrundelse i afgørelsen af 17. maj 2013, om styrelsen har foretaget en ny, samlet vurdering af følgerne af din funktionsnedsættelse ifølge SU-lovens § 7, stk. 3, eller om styrelsen har truffet afgørelse på baggrund af indtægtsforholdene alene. Det fremgår endvidere ikke af sagen, om de grundlæggende forudsætninger for tildelingen af tillægget skulle være ændrede siden den oprindelige tildeling, ligesom det ikke fremgår, om du i det studiejob, du har haft i 2012, eventuelt har kunnet arbejde under særlige hensyn. Ankenævnet hjemviser derfor sagen til fornyet behandling.</p>\r\n<p>Ved afgørelsen ophæver nævnet styrelsens afgørelse af 17. maj 2013. Styrelsen skal herefter hurtigst muligt træffe ny afgørelse om, hvorvidt du har ret til tillæg fra juni 2013 og frem. Nævnet har ved afgørelsen ikke taget stilling til, om du har ret til tillæg fra juni 2013 og frem.</p>\r\n<p>Hvis styrelsen efter den fornyede behandling fortsat finder, at du ikke har ret til tillægget fra juni 2013 og frem, vil du have mulighed for at klage til nævnet igen.</p>\r\n<p>Ved hjemvisningen afslutter nævnet sagens behandling og foretager sig ikke mere, medmindre nævnet modtager ny klage.</p>\r\n<p>\r\n   <span class=\"Underline\">Sagsfremstilling</span>\r\n</p>\r\n<p>Styrelsen bevilgede dig ved brev af 20. august 2008 handicaptillæg, idet styrelsen fandt, at din arbejdsevne var betydeligt nedsat i forhold til at påtage dig et studiejob.</p>\r\n<p>Styrelsen har i brev af 24. april 2013 meddelt dig, at styrelsen genoptager sagen, idet du muligvis ikke længere er berettiget til handicaptillæg. Styrelsen henviser til, at du i 2012 havde en indkomst på kr. 42.854,- ud over SU, og at du dermed har tjent mere end det reducerede fribeløb. Det indikerer ifølge styrelsen, at du har mulighed for at påtage dig et studiejob. Du varsles i brevet om, at styrelsen vil standse udbetalingen efter juni 2013, hvis styrelsen vurderer, at du ikke længere er berettiget til tillægget.</p>\r\n<p>[øvrig sagsfremstilling udeladt]</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/11/2014"
        },
        {
            "displayName": "Accession",
            "displayValue": "W20140984525"
        },
        {
            "displayName": "Entydig dokumentidentifikation",
            "displayValue": "CE000155"
        },
        {
            "displayName": "Dato for indlæggelse",
            "displayValue": "04/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9845"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "09/05/2014"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "13/025842"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}