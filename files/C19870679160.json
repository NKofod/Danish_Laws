{
    "id": 57221,
    "title": "Vejledning til statsinstitutioner om forhold i forbindelse med stråling fra eksisterende dataskærme ",
    "documentTypeId": "180",
    "isSagsforlobPeriodValid": false,
    "shortName": "VEJ nr 6791 af 20/10/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til statsinstitutioner om forhold i  \r\n\r\n forbindelse med stråling fra eksisterende dataskærme </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Personaleorganisationerne i Statens Teknologinævn  \r\n\r\n og Administrationsdepartementet har i en fælles redegørelse af 22. december  \r\n\r\n 1986 redegjort for spørgsmålet om stråling fra dataskærme. </P>  \r\n\r\n<P>Af redegørelsen fremgår det, at man anser stråling fra dataskærme for en  \r\n\r\n uønsket egenskab, der skal søges begrænset mest muligt, og at dette  \r\n\r\n forventeligt kan ske som et led i den teknologiske udvikling. </P>  \r\n\r\n<P>Det fremgår endvidere, at der planlægges indgået nye statslige  \r\n\r\n indkøbsaftaler for edb-udstyr, og at der ved vurderingen af de indkomne  \r\n\r\n tilbud - udover opfyldelsen af de tekniske krav - også vil blive taget hensyn  \r\n\r\n til, at et lavt strålingsniveau er en ønskelig egenskab ved skærmene. </P>  \r\n\r\n<P>Arbejdet med at forny de statslige indkøbsaftaler forløber planmæssigt,  \r\n\r\n således at nye aftaler for arbejdspladsdatamater kan foreligge inden udgangen  \r\n\r\n af 1987, og nye aftaler om TTY- og 3270-skærme 6 måneder senere. </P>  \r\n\r\n<P CLASS=PUNKT> <B>2.</B> Som nævnt i redegørelsen af 22. december 1986 vil  \r\n\r\n Administrationsdepartementet i forbindelse med edb-statistikken udarbejde en  \r\n\r\n oversigt over omfanget af institutionernes eksisterende skærm-udstyr, fordelt  \r\n\r\n på leverandør, type og anskaffelsestidspunkt, samt søge at vurdere, hvornår  \r\n\r\n udstyret kan forventes udskiftet som følge af den tekniske udvikling. </P>  \r\n\r\n<P>Administrationsdepartementet har i forlængelse heraf foretaget en  \r\n\r\n undersøgelse af stråling fra skærme leveret til staten i perioden 1980 til  \r\n\r\n 1986, herunder undersøgt mulighederne for ombygning af skærmene.  \r\n\r\n Undersøgelsen er foretaget ved rundspørge til de største leverandører,  \r\n\r\n udvalgt således at deres skærme omfatter over 60pct. afde skærme, der findes  \r\n\r\n i statens institutioner. </P>  \r\n\r\n<P>Sammenfattende kan det anføres, at der kun er foretaget målinger af  \r\n\r\n strålingen for en del af de ældre dataskærme, og at mulighederne for  \r\n\r\n ombygning af skærmene p.t. er begrænsede. I de tilfælde, hvor ombygning er  \r\n\r\n mulig, vil det ofte være så kostbart, at det ikke kan anbefales. </P>  \r\n\r\n<P>En oversigt over de indkomne måleresultater og oplysninger om ombygning  \r\n\r\n vedlægges som bilag. Oversigten dækker ikke alle de typer skærme, som er  \r\n\r\n installeret, og vil ikke blive ajourført, så institutionerne anbefales at  \r\n\r\n rette henvendelse til den pågældende leverandør for yderligere oplysninger.  \r\n\r\n</P>  \r\n\r\n<P>Hvis leverandøren ikke umiddelbart kan give oplysninger om strålingen fra  \r\n\r\n dataskærmen, kan man anmode leverandøren om at få foretaget målinger. Hvis  \r\n\r\n det ikke lader sig gøre, kan institutionen selv få foretaget målinger af  \r\n\r\n skærmens elektrostatiske felt og elektromagnetiske feltvariation. Dette bør  \r\n\r\n dog ske efter en nøje vurdering af omkostningerne. </P>  \r\n\r\n<P>Administrationsdepartementet er bekendt med, at Elektronikcentralen og  \r\n\r\n Arbejdsmiljøinstituttet kan foretage sådanne målinger. </P>  \r\n\r\n<P CLASS=PUNKT> <B>3.</B> På denne baggrund kan man anbefale  \r\n\r\n statsinstitutionerne at opstille en oversigt over installerede dataskærme i  \r\n\r\n institutionen. Oversigten bør indeholde dataskærmenes fabrikat, type,  \r\n\r\n anskaffelsesværdi og -år, samt oplysninger om skærmens egenskaber (herunder  \r\n\r\n størrelse, stråling, ergonomi, overholdelse af standarder mm.). Oversigten  \r\n\r\n kan danne grundlag for overvejelserne om fremtidige anskaffelser af  \r\n\r\n edb-udstyr, herunder om de eksisterende skærme skal udskiftes, eller kan  \r\n\r\n indgå som en del af en langsigtet planlægning af edb-anvendelsen i  \r\n\r\n institutionen. </P>  \r\n\r\n<P>Skærmterminaler og arbejdspladsdatamater har normalt en levetid på ca. 6  \r\n\r\n år. Efter denne periode er udstyret ofte så nedslidt, at det er  \r\n\r\n uhensigtsmæssigt i brug, og udviklingen med hensyn til skærme med bedre  \r\n\r\n ergonomiske egenskaber og teknisk standardisering gør, at institutionerne må  \r\n\r\n overveje en udskiftning alene af disse grunde. Desuden er udgifterne til  \r\n\r\n vedligeholdelse af ældre udstyr ofte så store, at man også af denne grund kan  \r\n\r\n overveje udskiftning. </P>  \r\n\r\n<P>Specielt i forbindelse med nye, samlede anskaffelser bør det også  \r\n\r\n overvejes, om der skal tages hensyn til bindinger til ældre udstyr, f.eks om  \r\n\r\n det skal kunne kobles sammen med det nye udstyr, eller om udstyret skal  \r\n\r\n udskiftes i den forbindelse. </P>  \r\n\r\n<P>Spørgsmålet om strålingen fra dataskærme kan også indgå som et af de  \r\n\r\n kriterier, der anvendes ved vurderingen af dataskærmene. </P>  \r\n\r\n<P CLASS=PUNKT> <B>4.</B> Følgende muligheder kan overvejes i forbindelse med  \r\n\r\n vurderingen af skærmene i relation til spørgsmålet om stråling: </P>  \r\n\r\n<P>Udskiftning </P>  \r\n\r\n<P>Hvis skærmen er mere end ca. 6 år gammel, kan udskiftning - som nævnt  \r\n\r\n ovenfor - ofte overvejes af andre grunde. </P>  \r\n\r\n<P>Ombygning </P>  \r\n\r\n<P>En ombygning kan komme på tale, hvor strålingen fra skærmen er høj,  \r\n\r\n anvendelsen er intensiv, og hvis skærmen ikke er mere end ca. 4 år gammel og  \r\n\r\n stadig lever op til de krav, som stilles til en skærmarbejdsplads. </P>  \r\n\r\n<P>Hvis prisen for en ombygning overstiger 15-20 pct. af en tilsvarende ny  \r\n\r\n skærms pris, bør man afstå fra ombygning og i stedet overveje at fremskynde  \r\n\r\n anskaffelsen afnye dataskærme. </P>  \r\n\r\n<P>Såfremt institutionen har planlagt en større anskaffelse af edb-udstyr,  \r\n\r\n herunder dataskærme, inden for en kortere tid, bør man afstå fra at ombygge  \r\n\r\n ældre skærme, idet disse til den tid kan medføre uhensigtsmæssige bindinger.  \r\n\r\n</P>  \r\n\r\n<P>Omplacering af skærmen </P>  \r\n\r\n<P>Hvis ældre skærme fortsat kan anvendes i institutionen, men det skønnes  \r\n\r\n uhensigsmæssigt og ikke rentabelt at ombygge dem, kan det overvejes at  \r\n\r\n placere dem i funktioner, hvor de ikke bruges intensivt, f.eks. som søge-  \r\n\r\n eller opslagsterminaler, der anvendes af flere personer til korte  \r\n\r\n forespørgsler. </P>  \r\n\r\n<P>Ændret tilrettelæggelse af arbejdet </P>  \r\n\r\n<P>Af bl.a. ergonomiske og arbejdsmæssige grunde kan det overvejes, om  \r\n\r\n arbejdet kan tilrettelægges, således at ingen medarbejder sidder foran en  \r\n\r\n dataskærm hele dagen, men at arbejdet bliver afvekslende. Der kan i den  \r\n\r\n forbindelse også tages hensyn til gravide kvinder, således som det allerede  \r\n\r\n er praksis i mange institutioner. </P>  \r\n\r\n<P CLASS=PUNKT> <B>5.</B> Det er fortsat den enkelte institution, der afgør,  \r\n\r\n hvilken type skærm, der ønskes anskaffet, og hvad der skal foretages med de  \r\n\r\n eksisterende skærme, samt hvilke kriterier, der skal lægges til grund herfor.  \r\n\r\n</P>  \r\n\r\n<P>Det er således også den enkelte institution, der bærer omkostningerne i  \r\n\r\n forbindelse med anskaffelse og anvendelse af edb-udstyr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Finansministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19870679160"
        },
        {
            "displayName": "Entydig dokumentidentifikation",
            "displayValue": "CM016148"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6791"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "20/10/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 11 kontor"
        },
        {
            "displayName": "Ressortministeriets journalnummer",
            "displayValue": "Finansmin.adm.dept. J.nr. 86-615-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}