{
    "id": 119463,
    "title": "MOMSVEJL., AFGØRELSER 1984   0844A DFT. FODBOLDKLUBBER ",
    "documentTypeId": "1490",
    "isSagsforlobPeriodValid": true,
    "shortName": "STV nr 20054 af 01/01/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>0844A Dft. Fodboldklubber </H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>Efter lovens § 2, stk. 3, punkt e, er fodboldkampe med professionelle  \r\n\r\n spillere på begge hold omfattet af momspligten. <BR>  \r\n\r\n</P>  \r\n\r\n<P>Det betyder, at divisionskampe i Danmarksturneringen, pokalkampe og  \r\n\r\n træningskampe mellem klubber, der begge har kontraktspillere, er omfattet af  \r\n\r\n momspligten. Tilsvarende gælder disse holds kampe mod udenlandske  \r\n\r\n professionelle klubber. <BR>  \r\n\r\n</P>  \r\n\r\n<P>Kampe mellem klubbernes andethold, der sorterer under amatørafdelingen, er  \r\n\r\n undtaget fra momspligten som amatørkampe. Fritagelsen gælder, selv om der  \r\n\r\n deltager kontraktspillere på hvert hold, når dette sker inden for rammerne af  \r\n\r\n de af Dansk Boldspil Union (DBU) fastsatte bestemmelser for kontraktspilleres  \r\n\r\n deltagelse i amatørkampe. Der må herefter deltage op til 3 kontraktspillere  \r\n\r\n på klubbernes andethold. <BR>  \r\n\r\n</P>  \r\n\r\n<P>Et dansk fodboldhold (1. divisionshold) bestående af kontraktspillere  \r\n\r\n spillede en kamp mod et udenlandsk professionelt hold i anledning af den  \r\n\r\n danske klubs 75-års jubilæum. De danske spillere havde alle afstået fra at  \r\n\r\n kræve kontraktmæssigt vederlag for deltagelse i den pågældende kamp, men var  \r\n\r\n i øvrigt efter deres kontrakter forpligtet til at deltage i kampen. De danske  \r\n\r\n spillere blev ikke anset for at være amatører i relation til denne kamp,  \r\n\r\n hvorfor kampen var momspligtig. <BR>  \r\n\r\n</P>  \r\n\r\n<P>Landskampe er momspligtige, når der spilles mod udenlandske hold, som helt  \r\n\r\n eller delvis består af professionelle spillere. Såkaldte statsamatører anses  \r\n\r\n indtil videre ikke som professionelle, hvorfor fodboldkampe mod specielt  \r\n\r\n østeuropæiske klubhold eller landshold er undtaget fra momspligten. <BR>  \r\n\r\n</P>  \r\n\r\n<P>Klubberne skal betale moms af entreindtægten ved momspligtige hjemmekampe  \r\n\r\n samt af overskudsandelen ved momspligtige udekampe her i landet. Ved  \r\n\r\n arrangørklubbens afregning af overskudsandel med danske gæstehold i  \r\n\r\n forbindelse med momspligtige kampe skal der beregnes moms efter de  \r\n\r\n almindelige regler. Sådanne momsbeløb skal medregnes til den udgående moms  \r\n\r\n hos gæsteholdet og til den indgående moms hos arrangørklubben. (Ved afregning  \r\n\r\n af eventuel underskudsandel beregnes også moms. <BR>  \r\n\r\n</P>  \r\n\r\n<P>Momsbeløbet medregnes til den indgående moms hos gæsteholdet og til den  \r\n\r\n udgående moms hos arrangørklubben). <BR>  \r\n\r\n</P>  \r\n\r\n<P>Tilsvarende gælder den overskudsandel fra momspligtige  \r\n\r\n landspokalturneringskampe, der tilfalder DBU. <BR>  \r\n\r\n</P>  \r\n\r\n<P>Ved kampe i udlandet skal danske klubber ikke betale moms af  \r\n\r\n overskudsandelen, ligesom der ved afregning af overskudsandel med udenlandske  \r\n\r\n gæstehold ikke må beregnes moms. Klubberne - herunder også i et vist omfang  \r\n\r\n amatørklubber skal endvidere betale moms af følgende indtægter, der vedrører  \r\n\r\n leverancer af varer eller momspligtige ydelser: <BR>  \r\n\r\n</P>  \r\n\r\n<P>- Indtægter ved salg af abonnementskort, når dette giver adgang til  \r\n\r\n overværelse af momspligtige kampe, <BR>  \r\n\r\n</P>  \r\n\r\n<P>- Indtægter i henhold til sponsoraftaler og enkeltstående  \r\n\r\n reklamekontrakter. <BR>  \r\n\r\n</P>  \r\n\r\n<P>Der skal herefter også betales moms af de udlodninger, som  \r\n\r\n divisionsklubberne modtager fra sponsorer, da klubberne gennem DBU har  \r\n\r\n forpligtet sig til at yde sådanne sponsorer en vis reklame i forbindelse med  \r\n\r\n de aktiviteter, som sponsorbeløbene afstedkommer. <BR>  \r\n\r\n</P>  \r\n\r\n<P>Der vil af praktiske grunde indtil videre kunne ses bort fra moms af  \r\n\r\n individuelle spillerpræmier, der udbetales direkte til spillere fra en  \r\n\r\n sponsor, og som tilfalder de pågældende personligt. <BR>  \r\n\r\n</P>  \r\n\r\n<P>- Honorar fra Danmarks Radio for retten til transmission af en fodboldkamp  \r\n\r\n i radio eller fjernsyn. <BR>  \r\n\r\n</P>  \r\n\r\n<P>- Transfer-indtægter i forbindelse med &quot;salg&quot; af  \r\n\r\n kontraktspillere. <BR>  \r\n\r\n</P>  \r\n\r\n<P>Der skal dog ikke betales moms af transferbeløb, der modtages fra  \r\n\r\n udenlandske klubber. <BR>  \r\n\r\n</P>  \r\n\r\n<P>- Indtægter ved salg af programmer, herunder annonceindtægter. <BR>  \r\n\r\n</P>  \r\n\r\n<P>- Indtægter i form af tilskud fra tipstjenesten, som gennem DBU udbetales  \r\n\r\n til de professionelle klubber for at spille i pinsen, under VM-turneringer  \r\n\r\n o.l. samt for at deltage i Toto-turneringen. <BR>  \r\n\r\n</P>  \r\n\r\n<P>Tilskuddene gives for at muliggøre tipning med danske kampe eller for i  \r\n\r\n det hele taget at give mulighed for tipning på ellers &quot;kampfattige&quot;  \r\n\r\n dage. <BR>  \r\n\r\n</P>  \r\n\r\n<P>Der vil indtil videre kunne ses bort fra moms af et såkaldt rejse- og  \r\n\r\n tilskuertilskud, som DBU yder til 3. divisionsklubberne. Tilskuddet vil kunne  \r\n\r\n anses som en gave, idet det ikke modsvares af nogen ydelse fra klubberne.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19847MA0001"
        },
        {
            "displayName": "Entydig dokumentidentifikation",
            "displayValue": "AN008421"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1984"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}