{
    "id": 138183,
    "title": "Hjemvisning af påbud om at udarbejde arbejdspladsbrugsanvisning for faremærkede stoffer og materialer",
    "documentTypeId": "240",
    "isSagsforlobPeriodValid": true,
    "shortName": "KEN nr 9422 af 06/06/2011",
    "documentHtml": "<div class=\"bjelke\">Den fulde tekst</div><p class=\"Titel2\">Hjemvisning af påbud om at udarbejde arbejdspladsbrugsanvisning for faremærkede stoffer og materialer</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé</span>\r\n   </p>\r\n   <p class=\"TekstGenerel\">Arbejdstilsynet konstaterede ved tilsynsbesøget, at der hos virksomheden var faremærkede stoffer og materialer i form af rengøringsmidler, og det blev oplyst, at de ansatte regelmæssigt udførte arbejde med den almindelige rengøring hos virksomheden.</p>\r\n   <p class=\"TekstGenerel\">Virksomheden havde på en internet hjemmeside oplyst de ansatte om brugen af de faremærkede produkter, som virksomheden herved fandt tilgængelige for alle virksomhedens ansatte.</p>\r\n   <p class=\"TekstGenerel\">Arbejdstilsynet fandt, at der ikke var udarbejdet brugsanvisninger (arbejdspladsbrugsanvisninger), som var specielt tilpasset det konkrete arbejde.</p>\r\n   <p class=\"TekstGenerel\">Et enigt Arbejdsmiljøklagenævn hjemviste påbuddet, idet sagen ikke var tilstrækkeligt oplyst til, at det kunne vurderes, om der var grundlag for Arbejdstilsynets påbud.</p>\r\n   <p class=\"TekstGenerel\">Arbejdsmiljøklagenævnet fandt herved, at Arbejdstilsynet ikke havde godtgjort, at de interne retningslinjer, som virksomheden havde udarbejdet vedrørende brugen af de faremærkede produkter på en internetside, og som var tilgængelige for alle virksomhedens butikker, ikke opfyldte kravene til arbejdspladsbrugsanvisninger.</p>\r\n   <p class=\"TekstGenerel\">Arbejdsmiljøklagenævnet lagde vægt på, at det ikke var oplyst, hvad det nærmere indhold af de interne retningslinjer var, om de ansatte havde adgang til retningslinjerne, og om de ansatte blev instrueret i brugen af de faremærkede produkter.</p>\r\n</div>\r\n<p class=\"Tekst\">[Adressat udeladt]</p>\r\n<p class=\"Tekst\">Arbejdsmiljøklagenævnet har på møde den 31. maj 2011 behandlet virksomhedens klage over Arbejdstilsynets afgørelse af den 4. februar 2010, hvorved virksomheden fik påbud om i virksomhedens butik, [navn udeladt], at få udarbejdet en arbejdspladsbrugsanvisning for faremærkede stoffer og materialer (APB).</p>\r\n<p class=\"Tekst\">Nævnet traf følgende</p>\r\n<p class=\"Tekst\" style=\"text-align: center;\">A F G Ø R E L S E</p>\r\n<p class=\"Tekst\">Arbejdsmiljøklagenævnet hjemviser Arbejdstilsynets afgørelse af den 4. februar 2010.</p>\r\n<p class=\"Tekst\" style=\"text-align: center;\">B E G R U N D E L S E</p>\r\n<p class=\"Tekst\">Arbejdsmiljøklagenævnet finder, at sagen ikke er tilstrækkeligt oplyst til, at det kan vurderes, om der er grundlag for Arbejdstilsynets påbud.</p>\r\n<p class=\"Tekst\">Arbejdsmiljøklagenævnet finder herved, at Arbejdstilsynet ikke har godtgjort, at de interne retningslinjer, som virksomheden har udarbejdet vedrørende brugen af de faremærkede produkter på en internetside, og som er tilgængelige for alle [navn udeladt] butikker, ikke opfylder kravene til arbejdspladsbrugsanvisninger.</p>\r\n<p class=\"Tekst\">Arbejdsmiljøklagenævnet lægger vægt på, at det ikke er oplyst, hvad det nærmere indhold af de interne retningslinjer er, om de ansatte har adgang til retningslinjerne, og om de ansatte bliver instrueret i brugen af de faremærkede produkter.</p>\r\n<p class=\"Tekst\">Desuden er det ikke oplyst, hvilke konkrete faremærkede produkter, der anvendes i virksomheden.</p>\r\n<p class=\"Tekst\">Ifølge arbejdsmiljøloven må stoffer og materialer med egenskaber, der kan være farlige for eller i øvrigt forringe sikkerhed eller sundhed, kun fremstilles og anvendes ved arbejdsprocesser og -metoder, der effektivt sikrer de beskæftigede mod ulykker og sygdomme.</p>\r\n<p class=\"Tekst\">Efter reglerne om udarbejdelse af arbejdspladsbrugsanvisning skal arbejdsgiveren udarbejde en arbejdspladsbrugsanvisning bl.a. vedrørende de stoffer og materialer, der kan være farlige for eller i øvrigt forringe sikkerhed eller sundhed (farlige stoffer og materialer).</p>\r\n<p class=\"Tekst\">På den baggrund hjemviser Arbejdsmiljøklagenævnet Arbejdstilsynets afgørelse.</p>\r\n<p class=\"Tekst\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Tekst\" style=\"text-align: center;\">R E G L E R</p>\r\n<p class=\"Tekst\">Arbejdsmiljøklagenævnet har ved afgørelsen anvendt følgende regler:</p>\r\n<p class=\"TekstV\">Om udarbejdelse af arbejdspladsbrugsanvisninger:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 38 og § 48, stk. 1, i lov om arbejdsmiljø, jf. lovbekendtgørelse nr. 268 af 18. marts 2005</p>\r\n   <p class=\"Liste1\">\r\n      <span class=\"Liste1Nr\">–</span> § 21, stk. 1, i bekendtgørelse nr. 292 af 26. april 2001 om arbejde med stoffer og materialer med de ændringer, der følger af bekendtgørelse nr. 20 af 12. januar 2009.</p>\r\n</p>\r\n<p class=\"TekstV\">Om Arbejdstilsynets ret til at give påbud:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77, stk. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008.</p>\r\n</p>\r\n<p class=\"Tekst\">Reglerne kan læses på de følgende sider.</p>\r\n<p class=\"Tekst\" style=\"text-align: center;\">O P L Y S N I N G E R</p>\r\n<p class=\"Tekst\">Sagen er afgjort på grundlag af de dokumenter, som klagenævnet har modtaget fra Arbejdstilsynet.</p>\r\n<p class=\"Tekst\" style=\"text-align: center;\">På klagenævnets vegne</p>\r\n<p class=\"Tekst\" style=\"text-align: center;\">[navn udeladt]</p>\r\n<p class=\"TekstV\">\r\n   <span class=\"BoldUnderline\">Kopi til:</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> [navn udeladt]</p>\r\n   <p class=\"Liste1\">\r\n      <span class=\"Liste1Nr\">–</span> [navn udeladt]</p>\r\n</p>\r\n<p class=\"TekstV\">\r\n   <span class=\"Bold\">Regler</span>\r\n</p>\r\n<p class=\"TekstV\">\r\n   <span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 175 af 27. februar 2007 og af lov nr. 1395 af 27. december 2009</span>\r\n</p>\r\n<p class=\"Tekst\" style=\"text-align: center;\">\r\n   <span class=\"Bold\">Kapitel 5</span>\r\n</p>\r\n<p class=\"Tekst\" style=\"text-align: center;\">\r\n   <span class=\"Bold\">Arbejdets udførelse</span>\r\n</p>\r\n<p class=\"Tekst\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"Tekst\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"Tekst\" style=\"text-align: center;\">\r\n   <span class=\"Bold\">Kapitel 8</span>\r\n</p>\r\n<p class=\"Tekst\" style=\"text-align: center;\">\r\n   <span class=\"Bold\">Stoffer og materialer</span>\r\n</p>\r\n<p class=\"Tekst\">\r\n   <span class=\"Bold\">§ 48.</span> Stoffer og materialer med egenskaber, der kan være farlige for eller i øvrigt forringe sikkerhed eller sundhed, må kun fremstilles og anvendes ved arbejdsprocesser og -metoder, der effektivt sikrer de beskæftigede mod ulykker og sygdomme.</p>\r\n<p class=\"Tekst\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"Tekst\">\r\n   <span class=\"Bold\">§ 49.</span> .....</p>\r\n<p class=\"Tekst\" style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p class=\"Tekst\" style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p class=\"Tekst\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"Tekst\">\r\n   <span class=\"Italic\">Stk. 2.</span> .....</p>\r\n<p class=\"TekstV\">\r\n   <span class=\"Bold\">Bekendtgørelse nr. 292 af 26. april 2001 om arbejde med stoffer og materialer</span>\r\n</p>\r\n<p class=\"Tekst\" style=\"text-align: center;\">\r\n   <span class=\"Bold\">Kapitel 1</span>\r\n</p>\r\n<p class=\"Tekst\" style=\"text-align: center;\">\r\n   <span class=\"Bold\">Område og definitioner</span>\r\n</p>\r\n<p class=\"Tekst\">\r\n   <span class=\"Bold\">§ 1.</span> Bekendtgørelsen omfatter ethvert arbejde med stoffer og materialer, herunder fremstilling, anvendelse og håndtering.</p>\r\n<p class=\"Tekst\">\r\n   <span class=\"Italic\">Stk. 2.</span> Bekendtgørelsen omfatter endvidere andet arbejde, som på grund af sin art eller de forhold, hvorunder det foregår, kan indebære en fare for sikkerhed og sundhed.</p>\r\n<p class=\"Tekst\">\r\n   <span class=\"Italic\">Stk. 3.</span> Følgende bestemmelser gælder også for arbejde omfattet af § 2, stk. 2, i lov om arbejdsmiljø, og arbejde, der ikke udføres for en arbejdsgiver: § 5, § 11, § 13, bilag I, pkt. 1.2 og 2.2, bilag II, bilag III, pkt. 3.1, 3.3, 4, 6, 7.1, 8.1, 8.4.2 og 8.5 og bilag IV, bortset fra pkt. 2.2.1, 4, 5 og 8.</p>\r\n<p class=\"Tekst\">\r\n   <span class=\"Bold\">§ 2.</span> Ved anvendelse af bestemmelserne i denne bekendtgørelse skal følgende definitioner lægges til grund:</p>\r\n<p class=\"Tekst\">Stoffer: grundstoffer og deres forbindelser.</p>\r\n<p class=\"Tekst\">Materialer: sammensætninger af to eller flere stoffer, herunder biologiske materialer.</p>\r\n<p class=\"Tekst\">\r\n   <span class=\"Italic\">Stk. 2.</span> Ved stoffer og materialer, der kan være farlige for eller i øvrigt forringe sikkerhed eller sundhed (farlige stoffer og materialer) jf. kapitel 3-7 forstås i denne bekendtgørelse:</p>\r\n<p class=\"TekstV\">stoffer og materialer, der opfylder kriterierne for klassificering som farlige efter de regler, der er fastsat af Miljø- og Energiministeriet om klassificering,</p>\r\n<p class=\"TekstV\">stoffer og materialer, der er optaget med en grænseværdi i Arbejdstilsynets liste over grænseværdier for luftforurening med stoffer og materialer,</p>\r\n<p class=\"TekstV\">materialer, der indeholder 1 % eller derover (for gasformige materialer 0,2 %) af et stof optaget med en grænseværdi i Arbejdstilsynets liste over grænseværdier for luftforurening med stoffer og materialer,</p>\r\n<p class=\"TekstV\">materialer, der indeholder 1% eller derover, for gasformige materialer 0,2%, af et stof, der er klassificeret som sundhedsfarligt eller miljøfarligt efter Miljø- og Energiministeriets regler om klassificering,</p>\r\n<p class=\"TekstV\">stoffer og materialer, som på grund af deres fysisk-kemiske, kemiske eller toksikologiske egenskaber og den måde, hvorpå disse anvendes eller forekommer på arbejdspladsen, kan indebære en risiko for påvirkning fra stoffer og materialer.</p>\r\n<p class=\"Tekst\">\r\n   <span class=\"Italic\">Stk. 3.</span> .....</p>\r\n<p class=\"Tekst\" style=\"text-align: center;\">\r\n   <span class=\"Bold\">Kapitel 6</span>\r\n</p>\r\n<p class=\"Tekst\" style=\"text-align: center;\">\r\n   <span class=\"Bold\">Brugsanvisning</span>\r\n</p>\r\n<p class=\"Tekst\">\r\n   <span class=\"Bold\">§ 21.</span> Arbejdsgiveren skal udarbejde en arbejdspladsbrugsanvisning for de stoffer og materialer, som er omfattet af § 2, stk. 2, nr. 1 - 4, og bilag III og IV med følgende oplysninger, hvis det er teknisk og fagligt muligt:</p>\r\n<p class=\"TekstV\">identifikation af stoffet/materialet, herunder oplysning om handelsnavn samt et eventuelt produktregistreringsnummer (PR-nr.) tildelt af Arbejdstilsynet. For så vidt angår stoffer og materialer, der skal mærkes, angives den producent, leverandør eller importør, der er anført på etiketten,</p>\r\n<p class=\"TekstV\">fareidentifikation,</p>\r\n<p class=\"TekstV\">sammensætning af/oplysning om indholdsstoffer, herunder de stoffer og materialer, der er klassificeringspligtige efter Miljøministeriets regler, samt oplysninger om indholdsstoffer i form af organiske opløsningsmidler,</p>\r\n<p class=\"TekstV\">førstehjælpsforanstaltninger,</p>\r\n<p class=\"TekstV\">brandbekæmpelse, herunder oplysninger om forholdsregler ved brand,</p>\r\n<p class=\"TekstV\">forholdsregler over for udslip ved uheld, herunder oplysninger om forholdsregler ved spild på virksomheden,</p>\r\n<p class=\"TekstV\">håndtering og opbevaring, herunder oplysninger om sikkerhedsforskrifter ved oplagring på virksomheden,</p>\r\n<p class=\"TekstV\">eksponeringskontrol/personlige værnemidler, herunder oplysninger om forholdsregler ved udsættelse for stoffet eller materialet, og om brug af personlige værnemidler samt eventuelt forbud mod alenearbejde,</p>\r\n<p class=\"TekstV\">fysisk-kemiske egenskaber,</p>\r\n<p class=\"TekstV\">stabilitet og reaktivitet, herunder oplysninger om egenskaber ved opvarmning og brand,</p>\r\n<p class=\"TekstV\">toksikologiske oplysninger (sundhedsfarlige egenskaber), herunder oplysninger om evt. symptomer ved indtagelse eller optagelse i organismen,</p>\r\n<p class=\"TekstV\">transportoplysninger,</p>\r\n<p class=\"TekstV\">oplysninger om regulering, herunder oplysninger om fx anvendelsesbegrænsninger, krav om særlig uddannelse, særlige krav til alder mv., og</p>\r\n<p class=\"TekstV\">andre oplysninger, herunder anvendelsesområder på virksomheden.</p>\r\n<p class=\"TekstV\">\r\n   <span class=\"Bold\">AT-anvisninger, AT-meddelelser m.v.</span>\r\n</p>\r\n<p class=\"TekstV\">AT-vejledning C.0.11 om arbejdspladsbrugsanvisning for stoffer og materialer</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/09/2011"
        },
        {
            "displayName": "Accession",
            "displayValue": "W20110942225"
        },
        {
            "displayName": "Entydig dokumentidentifikation",
            "displayValue": "BE004721"
        },
        {
            "displayName": "Dato for indlæggelse",
            "displayValue": "08/09/2011"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9422"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "06/06/2011"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmiljøklagenævnet, j.nr. 5900280-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}