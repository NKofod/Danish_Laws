{
    "id": 64310,
    "title": "Bekendtgørelse om anerkendelse af klassifikationsselskaber for skibe ",
    "documentTypeId": "60",
    "isSagsforlobPeriodValid": false,
    "shortName": "BEK nr 113 af 16/03/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om anerkendelse af  \r\n\r\n klassifikationsselskaber for skibe </H1>  \r\n\r\n<P></P>  \r\n\r\n<BR>  \r\n\r\n<P>I medfør af §§ 28 og 29 i lov om tilsyn med skibe, jfr. lovbekendtgørelse  \r\n\r\n nr. 336 af 31. august 1965 med senere ændringer, fastsættes herved følgende:  \r\n\r\n</P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Efternævnte klassifikationsselskaber: </P>  \r\n\r\n<P>American Bureau of Shipping, </P>  \r\n\r\n<P>Bureau Veritas, </P>  \r\n\r\n<P>Germanischer Lloyd, </P>  \r\n\r\n<P>Lloyd's Register of Shipping, </P>  \r\n\r\n<P>Det norske Veritas og </P>  \r\n\r\n<P>Registro Italiano Navale </P>  \r\n\r\n<P>anerkendes som bemyndiget til på statens skibstilsyns vegne og med ansvar  \r\n\r\n over for dette at udføre sådanne tekniske undersøgelser og opmålinger på  \r\n\r\n danske skibe, som kræves til pålidelig foretagelse af dele af hovedsyn og  \r\n\r\n kontrolsyn, herunder syn for udstedelse af konstruktions-sikkerhedscertifikat  \r\n\r\n for lastskibe, samt fribordssyn som nærmere angivet nedenfor. Selskaberne  \r\n\r\n bemyndiges desuden til på skibstilsynets vegne at udfærdige og påtegne  \r\n\r\n fribordscertifikater (lasteliniecertifikater). </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Denne anerkendelse kan skriftligt tilbagekaldes  \r\n\r\n for alle selskaber under et eller for et enkelt selskab, normalt med 1 års  \r\n\r\n varsel. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Et anerkendt klassifikationsselskabs regler med  \r\n\r\n hensyn til skibe, der har klasse i dette, anses som udgørende en del af de  \r\n\r\n danske skibstilsynsforskrifter på ethvert punkt, om hvilket der ikke i disse  \r\n\r\n er fastsat særlige bestemmelser. </P>  \r\n\r\n<P CLASS=STK> <I>Stk. 2. </I> Selskabet kan følge egne regler om synsterminer  \r\n\r\n under forudsætning af, at disse ikke strider mod bestemmelserne i de af  \r\n\r\n Danmark til enhver tid ratificerede og i kraft værende konventioner. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Klassifikationsselskabet bevidner  \r\n\r\n klasseforholdet ved udstedelse af certifikater til skibene for de af klassen  \r\n\r\n dækkede områder. Såfremt klassecertifikaterne på selskabets foranledning  \r\n\r\n midlertidigt fjernes fra skibet, afgiver selskabet til opbevaring i skibet en  \r\n\r\n skriftlig erklæring om skibets klasseforhold til brug for statens  \r\n\r\n skibstilsyn. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Som led i et hovedsyn eller et kontrolsyn skal  \r\n\r\n klassifikationsselskabets undersøgelser dække skibets konstruktion, for så  \r\n\r\n vidt angår følgende dele: </P>  \r\n\r\n</DIV>  \r\n\r\n<P CLASS=PUNKT> <B>1.</B> Skibsskroget med vand- og olietætte inddelinger,  \r\n\r\n opbygninger og stående rig. </P>  \r\n\r\n<P CLASS=PUNKT> <B>2.</B> Maskineriet med tilbehør, herunder lastkøleanlæg,  \r\n\r\n elektriske anlæg og lænsemidler. </P>  \r\n\r\n<P CLASS=PUNKT> <B>3.</B> Styregrejer, ankergrejer og fortøjningsgods. </P>  \r\n\r\n<P CLASS=STK> <I>Stk. 2. </I> Klassifikationsselskabet foretager trykprøver  \r\n\r\n af dampkedler, trykbeholdere, tanke, damprør og lignende i det omfang, disse  \r\n\r\n undersøgelser og trykprøver er omfattet af klassens regler. </P>  \r\n\r\n<P CLASS=STK> <I>Stk. 3. </I> Klassifikationsselskabet skal for det enkelte  \r\n\r\n skib meddele statens skibstilsyn, hvilke dele der helt eller delvis falder  \r\n\r\n uden for selskabets regler eller undersøgelser. </P>  \r\n\r\n<P CLASS=STK> <I>Stk. 4. </I> Statens skibstilsyn kan bemyndige et  \r\n\r\n klassifikationsselskab til på skibstilsynets vegne at kontrollere  \r\n\r\n krængningsprøver, der afholdes som led i et hovedsyn eller kontrolsyn.  \r\n\r\n Klassifikationsselskabets rapport over afholdte krængningsprøver skal  \r\n\r\n udfærdiges på et af skibstilsynet godkendt skema og indsendes til dette. </P>  \r\n\r\n<P CLASS=STK> <I>Stk. 5. </I> For så vidt angår syn for udstedelse af  \r\n\r\n konstruktions-sikkerhedscertifikat og fribordscertifikat  \r\n\r\n (lasteliniecertifikat), dækker klassifikationsselskabets undersøgelser de for  \r\n\r\n udstedelse af sådanne certifikater nødvendige undersøgelser, således som  \r\n\r\n disse er angivet i de af Danmark ratificerede konventioner, henholdsvis om  \r\n\r\n sikkerhed for menneskeliv på søen og om lastelinier. </P>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Statens skibstilsyn kan til enhver tid undersøge  \r\n\r\n ethvert forhold, som omfattes af lovgivningen om tilsyn med skibe, og kan  \r\n\r\n afkræve klassifikationsselskaberne rapporter om de syn, der har ligget til  \r\n\r\n grund for udstedelse af klassecertifikater eller opretholdelse af disses  \r\n\r\n gyldighed. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Såfremt statens skibstilsyn finder fejl eller  \r\n\r\n mangler, som berører et skibs sødygtighed, og som falder ind under  \r\n\r\n klasseforholdet, skal skibstilsynet, hvad enten skibet tilbageholdes som  \r\n\r\n usødygtigt eller ej, jfr. § 30 i lov om tilsyn med skibe, skriftligt  \r\n\r\n underrette vedkommende klassifikationsselskab. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Når nye bygge- eller besigtigelsesregler  \r\n\r\n vedtages af et klassifikationsselskab, eller ændringer i selskabets  \r\n\r\n eksisterende bygge- eller besigtigelsesregler foretages, skal selskabet  \r\n\r\n snarest muligt, og senest 1 måned før sådanne regler eller ændringer træder i  \r\n\r\n kraft, indsende disse til statens skibstilsyn. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Når et klassifikationsselskab har foretaget  \r\n\r\n fribordssyn og fribordsberegning, skal der til statens skibstilsyn indsendes  \r\n\r\n kopi af opmålingsforretningen og den detaljerede beregning, herunder af  \r\n\r\n eventuelt krævede flydeberegninger. Ved udfærdigelse eller påtegning af  \r\n\r\n fribordscertifikat (lasteliniecertifikat) skal selskabet sende kopi af  \r\n\r\n certifikatet eller påtegningen til skibstilsynet. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Når et skib udgår af klasse, eller skibets  \r\n\r\n klassebetegnelse ændres, skal klassifikationsselskabet samtidig med, at  \r\n\r\n rederen underrettes herom, give statens skibstilsyn skriftlig underretning.  \r\n\r\n</P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Bekendtgørelsen træder i kraft den 1. april  \r\n\r\n 1976. Bekendtgørelse nr. 7 af 12. januar 1967 om anerkendelse af  \r\n\r\n klassifikationsselskaber for skibe ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Handelsministeriet, den 16. marts 1976.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Erling Jensen. </P>  \r\n\r\n<P CLASS=MINISTER ALIGN=RIGHT>/Sven Lunddahl. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/03/1976"
        },
        {
            "displayName": "Accession",
            "displayValue": "B19760011305"
        },
        {
            "displayName": "Entydig dokumentidentifikation",
            "displayValue": "CM023345"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "113"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "16/03/1976"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "920-11-74"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}