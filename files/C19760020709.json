{
    "id": 62224,
    "title": "Cirkulære om fremgangsmåden ved besigtigelser. ",
    "documentTypeId": "140",
    "isSagsforlobPeriodValid": false,
    "shortName": "CIR nr 207 af 04/10/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om fremgangsmåden ved besigtigelser.  \r\n\r\n</H1>  \r\n\r\n<P></P>  \r\n\r\n<P CLASS=SUB-TITLE>(Til skyldrådene og vurderingsrådene) </P>  \r\n\r\n<BR>  \r\n\r\n<P>I medfør af §§ 30, stk. 2, og 35, stk. 2, i lov om vurdering af landets  \r\n\r\n faste ejendomme, jfr. lovbekendtgørelse nr. 363 af 1. juli 1976 har  \r\n\r\n ligningsrådet fastsat følgende retningslinier for fremgangsmåden ved  \r\n\r\n besigtigelser. </P>  \r\n\r\n<P CLASS=PUNKT> <B>1.</B> Vurderingsrådene og skyldrådene foretager i  \r\n\r\n fornødent omfang besigtigelse som led i udførelsen af deres opgaver i  \r\n\r\n forbindelse med vurdering af landets faste ejendomme. </P>  \r\n\r\n<P>Besigtigelse skal altid foretages, når ejer fremsætter begæring herom.  \r\n\r\n Vejledende ved afgørelsen af, om der i øvrigt bør foretages besigtigelse, er,  \r\n\r\n om en korrekt vurdering af ejendommen forudsætter indhentning af oplysninger,  \r\n\r\n der mest hensigtsmæssigt eller udelukkende kan opnås ved besigtigelse af  \r\n\r\n ejendommen. </P>  \r\n\r\n<P>Hvis de nævnte oplysninger ikke kan indhentes ved en besigtigelse, der  \r\n\r\n foretages uden for ejendommen f.eks. fra vejen, men kræver ophold på  \r\n\r\n ejendommen, må ejers tilladelse til besigtigelse altid indhentes. </P>  \r\n\r\n<P>Ved besigtigelsens start må lederen give fornøden oplysning om  \r\n\r\n besigtigelsens formål og deltagere. Legitimation skal forevises på  \r\n\r\n forlangende. </P>  \r\n\r\n<P>Besigtigelse i bygninger må kun foretages under medvirken af ejer eller  \r\n\r\n dennes repræsentant. Særligt bemærkes, at indvendig besigtigelse ikke må  \r\n\r\n foretages, hvor alene børn er til stede. Besigtigelsen må foretages i  \r\n\r\n overensstemmelse med ejers anvisninger. </P>  \r\n\r\n<P>Færdsel på ejendommens grund bør kun foregå, hvor det kan ske uden skade,  \r\n\r\n d.v.s. uden for afgrøder, beplantning og lign. </P>  \r\n\r\n<P>Frabeder ejer sig besigtigelse af hele ejendommen eller af dele af denne,  \r\n\r\n må dette ønske respekteres; det må da over for ejer tilkendegives, at  \r\n\r\n vurderingen af ejendommen herefter foretages på grundlag af de foreliggende  \r\n\r\n oplysninger og uden den yderligere sikkerhed for en korrekt vurdering, der  \r\n\r\n ligger i besigtigelsen. </P>  \r\n\r\n<P CLASS=PUNKT> <B>2.</B> For skyldrådenes besigtigelser i forbindelse med  \r\n\r\n indgivne klager over ansættelserne eller i forbindelse med skyldrådenes  \r\n\r\n revisionsbehandling og øvrige arbejdsopgaver fastsættes følgende særlige  \r\n\r\n regler: </P>  \r\n\r\n<P>Om skyldrådets påtænkte besigtigelser må meddelelse udsendes til ejer med  \r\n\r\n mindst 8 dages varsel. Meddelelsen skal indeholde oplysning om tidspunktet  \r\n\r\n for og årsagen til besigtigelsen. Endvidere må meddelelsen indeholde en  \r\n\r\n anmodning til ejer om inden for et nærmere fastsat tidsrum at fremkomme med  \r\n\r\n en tilkendegivelse, såfremt han er forhindret i at være til stede på det  \r\n\r\n anførte tidspunkt. </P>  \r\n\r\n<P>Meddeler ejer, at han ikke kan være til stede på det anførte tidspunkt,  \r\n\r\n fastsættes, såfremt det er praktisk muligt, et nyt tidspunkt for  \r\n\r\n besigtigelsen. Der bør herved tages fornødent hensyn til de af ejer eventuelt  \r\n\r\n fremsatte ønsker. </P>  \r\n\r\n<P>Fremkommer ejer ikke med nogen tilkendegivelse, men træffes han eller hans  \r\n\r\n repræsentant desuagtet ikke på ejendommen, bør besigtigelsen i almindelighed  \r\n\r\n indskrænkes til en besigtigelse fra vejen. </P>  \r\n\r\n<P CLASS=PUNKT> <B>3.</B> Medlemmer af skyldråd og vurderingsråd er under  \r\n\r\n ansvar efter borgerlig straffelovs §§ 152 og 264b forpligtet til overfor alle  \r\n\r\n uvedkommende at hemmeligholde, hvad de gennem udførelsen af deres opgaver i  \r\n\r\n forbindelse med besigtigelsen bliver vidende om, jfr. § 29A i  \r\n\r\n lovbekendtgørelse nr. 363 af 1. juli 1976 af lov om vurdering af landets  \r\n\r\n faste ejendomme. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statsskattedirektoratet, den 4. oktober  \r\n\r\n 1976. </I> </P>  \r\n\r\n<P CLASS=UNDERSKREVET-AF ALIGN=CENTER>Hans Westerberg. </P>  \r\n\r\n<P CLASS=MINISTER ALIGN=RIGHT>/E. Stæhr-Larsen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/11/1976"
        },
        {
            "displayName": "Accession",
            "displayValue": "C19760020709"
        },
        {
            "displayName": "Entydig dokumentidentifikation",
            "displayValue": "CM021211"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "207"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "04/10/1976"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Statsskattedirektoratet"
        },
        {
            "displayName": "Ressortministeriets journalnummer",
            "displayValue": "A.45-4/76"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}