{
    "id": 37262,
    "title": "Kapitalpension, arbejdsgiverbidrag. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18940 af 08/12/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I forbindelse med skift af arbejde pr. 1. november 1986 blev en med  \r\n\r\n den tidligere arbejdsgiver aftalt kapitalpensionsordning overtaget af den nye  \r\n\r\n arbejdsgiver. Samtidig blev aftalt væsentlig større indbetaling for de 2  \r\n\r\n sidste måneder af 1986. Der blev efter pensionsbeskatningslovens § 16 kun  \r\n\r\n godkendt fradrag for indbetaling, svarende til 15% af lønnen hos den nye  \r\n\r\n arbejdsgiver. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kapitalpension, arbejdsgiverbidrag. (* 1) </H1>  \r\n\r\n<P></P>  \r\n\r\n<P>A klagede over, at de stedlige skattemyndigheder havde forhøjet hans  \r\n\r\n selvangivne indkomst for 1986 med 15.550 kr. Myndighederne havde ikke  \r\n\r\n godkendt den af arbejdsgiveren, B A/S, indbetalte præmie til  \r\n\r\n kapitalpensionsordning med 29.000 kr., men havde i henhold til  \r\n\r\n pensionsbeskatningslovens § 16, jf. § 21, forhøjet klagerens indkomst med  \r\n\r\n 15.550 kr., svarende til den del af indbetalingerne, der oversteg 15% af  \r\n\r\n klagerens samlede indkomst hos den pågældende arbejdsgiver. </P>  \r\n\r\n<P>Det fremgik af sagens oplysninger, at klageren indtil 1. august 1986 havde  \r\n\r\n været ansat i statens tjeneste og i den resterende del af året hos B A/S.  \r\n\r\n Klageren havde med virkning fra den 1. februar 1983 indgået overenskomst om  \r\n\r\n kapitalpension med den daværende arbejdsgiver. Som pensionsbidrag var fra  \r\n\r\n denne dato indbetalt 1.200 kr. årligt, eller 100 kr. pr. måned, idet det  \r\n\r\n mellem parterne var aftalt, at bidraget skulle tilvejebringes 100% fra  \r\n\r\n medarbejderen. </P>  \r\n\r\n<P>I 1986 havde klageren i ansættelsesperioden hos B A/S indbetalt i alt  \r\n\r\n 29.000 kr. til kapitalpensionsordningen i overensstemmelse med et tillæg til  \r\n\r\n overenskomsten, hvoraf fremgik, at B A/S var indtrådt som ny arbejdsgiver i  \r\n\r\n den omhandlede pensionsordning i stedet for den tidligere arbejdsgiver.  \r\n\r\n Samtidig havde den nye arbejdsgiver overtaget de for den tidligere  \r\n\r\n arbejdsgiver gældende krav og forpligtelser i henhold til overenskomsten,  \r\n\r\n herunder retten til at træffe nye aftaler med arbejdsgiveren om ændring af de  \r\n\r\n årlige bidrags størrelse, pensionsalder og valg af kontoførende  \r\n\r\n pengeinstitut. Med virkning fra den 1. november 1986 blev i henhold til denne  \r\n\r\n aftale arbejdsgiverens bidrag fastsat til fremover at udgøre 29.000 kr.,  \r\n\r\n tilvejebragt 100% af arbejdsgiveren. Bidraget skulle indbetales med 14.500  \r\n\r\n kr. i hver af månederne november og december 1986 og herefter skulle  \r\n\r\n bidragene stilles i bero indtil videre. Aftalen var underskrevet af den  \r\n\r\n tidligere arbejdsgivers regnskabskontor den 17. november 1986 og af B A/S den  \r\n\r\n 19. november 1986. </P>  \r\n\r\n<P>De stedlige skattemyndigheder havde ikke anset klageren for berettiget til  \r\n\r\n at indbetale mere end 15% af lønnen, indtjent hos B A/S til  \r\n\r\n kapitalpensionsordningen. Under hensyn til, at kapitalpensionsordningen var  \r\n\r\n overdraget fra den tidligere arbejdsgiver til B A/S, var det myndighedernes  \r\n\r\n opfattelse, at den i pensionsbeskatningslovens § 16, stk. 1, anførte regel -  \r\n\r\n hvoraf fremgår, at der alene kan anvendes 15% af klagerens samlede lønindtægt  \r\n\r\n i indkomståret hos den pågældende arbejdsgiver - måtte fortolkes  \r\n\r\n indskrænkende, således at der alene kunne anvendes 15% af lønnen hos den  \r\n\r\n arbejdsgiver man havde indgået aftalen med. </P>  \r\n\r\n<P>Klageren havde i medfør af Skattedepartementets generelle vejledning om  \r\n\r\n udbetaling af for høje kapitalpensionsbidrag, oktober 1984, ansøgt  \r\n\r\n ministeriet om dispensation til skatte- og afgiftsfri tilbagebetaling af det  \r\n\r\n for meget indbetalte beløb på 15.550 kr. på hans kapitalpensionskonto. </P>  \r\n\r\n<P>Ministeriet havde svaret at man ikke kunne imødekomme det ansøgte. Der var  \r\n\r\n herved henset til skattemyndighedernes praksis, hvorefter man kun kunne  \r\n\r\n acceptere skatte- og afgiftsfri tilbagebetaling fra en  \r\n\r\n kapitalpensionsordning, når det drejede sig om en åbenbar fejldisposition,  \r\n\r\n hvor der til en pensionsordning var indbetalt et beløb, som der ikke var et  \r\n\r\n retligt krav på i henhold til pensionsaftalen. </P>  \r\n\r\n<P>Klageren påstod godkendelse af fradragsret for indskud på  \r\n\r\n kapitalpensionsordningen med i alt 29.000 kr. Til støtte herfor henviste  \r\n\r\n klageren til, at den forhenværende arbejdsgiver i henhold til aftalen havde  \r\n\r\n overdraget gældende krav og forpligtelser i henhold til overenskomsten,  \r\n\r\n herunder retten til at træffe ny aftale med arbejdsgiveren om ændring af de  \r\n\r\n årlige bidrags størrelse, pensionsalder og valg af kontoførende  \r\n\r\n pengeinstitut. Hertil kom, at tillæg til overenskomst om kapitalpension  \r\n\r\n gældende for resten af 1986 var godkendt af begge arbejdsgivere. </P>  \r\n\r\n<P>Klageren påstod herefter aftalen indgået med begge arbejdsgivere, men med  \r\n\r\n indbetaling fra de resterende lønudbetalinger for 1986, idet klageren anså  \r\n\r\n ordningen som værende indeholdt i pensionsbeskatningslovens § 16, stk. 1.  \r\n\r\n</P>  \r\n\r\n<P>Under henvisning til ordlyden i pensionsbeskatningslovens § 16 samt  \r\n\r\n bemærkningerne til bestemmelsen i lovforslaget, hvoraf fremgik, at de årlige  \r\n\r\n indbetalinger til disse ordninger højst kunne andrage 15% af arbejdstagerens  \r\n\r\n samlede aflønning hos den pågældende arbejdsgiver, fandt Landsskatteretten,  \r\n\r\n at det var med rette, at klageren var anset for indkomstskattepligtig af det  \r\n\r\n beløb, hvormed indbetalingerne havde oversteget 15% af den samlede lønindtægt  \r\n\r\n hos B A/S. Da der endvidere ikke bevillingsmæssigt havde kunnet dispenseres  \r\n\r\n herfra, blev den påklagede ansættelse stadfæstet. </P>  \r\n\r\n<P>LV 1988 I 2.7. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i SKAT 1990, nr. 3, side 212"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891894025"
        },
        {
            "displayName": "Entydig dokumentidentifikation",
            "displayValue": "CA005197"
        },
        {
            "displayName": "Dato for indlæggelse",
            "displayValue": "05/10/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18940"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "08/12/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-5-728"
        },
        {
            "displayName": "Stikord",
            "displayValue": "ARBEJDSGIVERBIDRAG, KAPITALPENSION"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}