{
    "id": 111986,
    "title": "1997 LSF 156   FORSLAG TIL LOV OM ÆNDRING AF LOV OM BANESTYRELSEN OG OM OPHÆVELSE AF LOV   OM DSB REDERI A/S ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 156",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 156 </P>  \r\n\r\n<P></P>  \r\n\r\n<P>Forslag til Lov om ændring af lov om Banestyrelsen og om ophævelse af lov  \r\n\r\n om DSB Rederi A/S </P>  \r\n\r\n<P></P>  \r\n\r\n<P>Fremsat af trafikministeren (Bjørn Westh) </P>  \r\n\r\n<P></P>  \r\n\r\n<P>den 18. december 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 1230 af 27. december 1996 om Banestyrelsen foretages følgende  \r\n\r\n ændring: </P>  \r\n\r\n<P> <B>1.</B> Efter <I>§ 2</I> indsættes: </P>  \r\n\r\n<P> <B>&#187;§ 2a.</B> Staten ved Banestyrelsen udbyder besejlingen af  \r\n\r\n overfarterne Kalundborg-Samsø og Bøjden-Fynshav. Staten kan yde betaling for  \r\n\r\n driften af overfarterne. </P>  \r\n\r\n<P> <B></B> <I>Stk. 2.</I>  Banestyrelsen kan herudover, efter  \r\n\r\n trafikministerens bestemmelse, udbyde andre overfarter.&#171; </P>  \r\n\r\n<P> <B>§ 2</B>  </P>  \r\n\r\n<P>Lov nr. 231 af 4. april 1995 om DSB Rederi A/S ophæves. </P>  \r\n\r\n<P> <B>§ 3</B>  </P>  \r\n\r\n<P>Tidspunktet for lovens ikrafttræden fastsættes af trafikministeren. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>A. Baggrunden for lovforslaget</I>  </P>  \r\n\r\n<P>Der er mellem den danske stat ved Trafikministeriet som eneaktionær i  \r\n\r\n Scandlines A/S og Deutsche Bahn AG (herefter DB AG), som eneaktionær i  \r\n\r\n rederiet Deutsche Fæhrgesellschaft Ostsee GmbH (herefter DFO), opnået enighed  \r\n\r\n om en sammenlægning af de to rederier til eet selskab, Scandlines AG.  \r\n\r\n Enigheden er udmøntet i en aktionæroverenskomst, som er tiltrådt fra dansk  \r\n\r\n side med forbehold af Folketingets godkendelse af nærværende lovforslag og  \r\n\r\n Folketingets Finansudvalgs godkendelse af de hertil svarende økonomiske  \r\n\r\n dispositioner. Endvidere er der mellem staten og Scandlines A/S blevet  \r\n\r\n indgået en aftale om de pensionsmæssige forhold, jf. efterfølgende. </P>  \r\n\r\n<P>Aftalen om en sammenlægning af Scandlines A/S og DFO har til formål på  \r\n\r\n sigt at sikre arbejdspladser og at styrke mulighederne for en udvikling af  \r\n\r\n selskabet for derved at give det en solid markedsmæssig forankring i den  \r\n\r\n vestlige del af Østersøen efter etableringen af de faste forbindelser. En  \r\n\r\n sammenlægning vil placere rederiet blandt de største færgerederier i  \r\n\r\n Nordeuropa og generelt forøge virksomhedens konkurrenceevne, så den kan klare  \r\n\r\n sig bedre i en situation med to nye faste forbindelser (Storebælt og Øresund)  \r\n\r\n samt en skærpet konkurrence fra andre rederier. Det kan således antages, at  \r\n\r\n Scandlines A/S og dets medarbejdere vil være bedre stillet fremover ved denne  \r\n\r\n sammenlægning. </P>  \r\n\r\n<P>En sammenlægning mellem Scandlines A/S og DFO forudsætter en ophævelse af  \r\n\r\n lov om DSB Rederi A/S. I forbindelse med fremsættelsen af dette lovforslag  \r\n\r\n fremsendes til Finansudvalget et aktstykke af trafikministeren og et  \r\n\r\n aktstykke af finansministeren om henholdsvis de økonomiske og de  \r\n\r\n pensionsmæssige forhold i forbindelse med sammenlægningen, jf. i øvrigt  \r\n\r\n nedenfor under pkt. C. </P>  \r\n\r\n<P>Der sigtes mod, at sammenlægningen kan ske i løbet af 1. halvår 1998 og  \r\n\r\n med regnskabsmæssig virkning fra den 1. januar 1998. Trafikministeren  \r\n\r\n bemyndiges til at fastsætte tidspunktet for lovens ikrafttræden. </P>  \r\n\r\n<P>Lovforslaget indebærer endvidere, at bestemmelsen i lov om DSB Rederi A/S  \r\n\r\n § 5, stk. 4 bortfalder ved ophævelse af loven. Statens forpligtelse i henhold  \r\n\r\n til denne bestemmelse til at udbyde overfarterne Bøjden-Fynshav og  \r\n\r\n Samsø-Kalundborg indsættes i stedet som en selvstændig paragraf i lov om  \r\n\r\n Banestyrelsen. </P>  \r\n\r\n<P> <I>B. De gældende bestemmelser</I>  </P>  \r\n\r\n<P>DSBs rederivirksomhed blev udskilt fra DSB ved lov nr. 231 af 4. april  \r\n\r\n 1995 om DSB Rederi A/S (nu Scandlines A/S). Baggrunden for loven var den  \r\n\r\n rammeaftale, som regeringen indgik i november 1994 med Venstre og Det  \r\n\r\n Konservative Folkeparti om DSB for perioden 1995-98. Formålet med loven var  \r\n\r\n at sikre en klar adskillelse mellem DSBs og DSB Rederi A/S' økonomi, således  \r\n\r\n at rederiet kunne konkurrere på lige vilkår med private rederivirksomheder og  \r\n\r\n blive i stand til, om ønskeligt, på forretningsmæssigt grundlag at igangsætte  \r\n\r\n nye aktiviteter. Af afgørende betydning for lovens gennemførelse var den  \r\n\r\n kraftige omstillingsproces, som DSBs rederivirksomhed stod overfor i takt med  \r\n\r\n ibrugtagningen af de faste forbindelser over Storebælt og Øresund. </P>  \r\n\r\n<P>Loven fastlagde omfanget og karakteren af statens apportindskud i DSB  \r\n\r\n Rederi A/S og definerede desuden rammerne for de medarbejdere, som på  \r\n\r\n omdannelsestidspunktet var ansat som tjenestemænd. Hovedprincippet var, at  \r\n\r\n den enkelte tjenestemand inden for en 2-årig periode skulle vælge mellem  \r\n\r\n overenskomstansættelse som selskabstjenestemand eller en fortsat ansættelse  \r\n\r\n som tjenestemand i DSB, men udlånt til DSB Rederi A/S. </P>  \r\n\r\n<P>Med baggrund i den politiske aftale af 14. maj 1996 om ændring af lov om  \r\n\r\n DSB Rederi A/S blev loven ændret ved lov nr. 1231 af 27. december 1996 for at  \r\n\r\n muliggøre rederiets navneændring til Scandlines A/S og for at overføre  \r\n\r\n statens aktiepost fra DSB til Trafikministeriets departement. I lovforslagets  \r\n\r\n bemærkninger anførtes det, at det var hensigten at søge op til 25 pct. af  \r\n\r\n rederiets aktiekapital afhændet senest i 1998. </P>  \r\n\r\n<P> <I>C. Økonomiske og administrative konsekvenser</I>  </P>  \r\n\r\n<P>Trafikministeriet har med et aktstykke anmodet Folketingets Finansudvalg  \r\n\r\n om tilslutning til at overdrage statens nuværende aktiebeholdning i  \r\n\r\n Scandlines A/S til Scandlines AG mod overtagelse af 50 pct. af aktierne i det  \r\n\r\n nye selskab og en kontant udlodning på godt 500 mill.kr. Aktstykket til  \r\n\r\n Finansudvalget indeholder nærmere oplysninger om vilkårene for overdragelsen  \r\n\r\n af statens aktier. </P>  \r\n\r\n<P>Finansministeriet har fremsendt særskilt aktstykke om aftale mellem staten  \r\n\r\n og Scandlines A/S, hvorefter selskabet i henhold til indgået aftale med  \r\n\r\n Finansministeriet fortsat har forpligtelsen til at betale løbende  \r\n\r\n pensionsbidrag og eventuel rådighedsløn m.v. for såvel frivilligt udlånte  \r\n\r\n tjenestemænd som tidligere tjenestemænd, der er overgået til ansættelse i  \r\n\r\n selskabet på særlige vilkår. Aftalen indebærer en aktuarmæssig opgjort  \r\n\r\n indbetaling fra Scandlines A/S til staten af pensionsbidrag og kapitalbeløb  \r\n\r\n ved ledelsesbesluttet afsked i lighed med de aftaler, der blev indgået med  \r\n\r\n GiroBank A/S og Københavns Lufthavne A/S. De pågældende medarbejdere bevarer  \r\n\r\n ret til pension efter tjenestemandspensionsloven og kan fortsætte  \r\n\r\n pensionsoptjeningen efter denne lov. </P>  \r\n\r\n<P>Vedrørende de personalemæssige forhold i øvrigt, herunder tjenestemændenes  \r\n\r\n situation, henvises til bemærkningerne til § 2, pkt. 2. </P>  \r\n\r\n<P>Forslaget har i øvrigt ingen administrative konsekvenser. </P>  \r\n\r\n<P> <I>D. Forhold til EU-retten</I>  </P>  \r\n\r\n<P>Sammenlægningen af to rederier til et stort, nyt rederi med en betydelig  \r\n\r\n konkurrencemæssig indflydelse på markedet indebærer, at der i medfør af  \r\n\r\n EF-traktatens konkurrencebestemmelser skal ske notifikation til  \r\n\r\n EU-Kommissionen af aktionæroverenskomsten mellem den danske stat og DB AG.  \r\n\r\n</P>  \r\n\r\n<P> <I>E. Høring</I>  </P>  \r\n\r\n<P>Lovforslaget har været sendt til høring hos Statsministeriet,  \r\n\r\n Justitsministeriet, Finansministeriet, Erhvervsministeriet, Skatteministeriet  \r\n\r\n og Udenrigsministeriet. Det er samtidig med fremsættelsen sendt til berørte  \r\n\r\n organisationer, hvis udtalelser vil blive oversendt til Folketingets  \r\n\r\n Trafikudvalg ledsaget af de kommentarer, som udtalelserne måtte give  \r\n\r\n anledning til. </P>  \r\n\r\n<P> <I>F. Miljømæssige konsekvenser</I>  </P>  \r\n\r\n<P>Lovforslagets vedtagelse har ingen miljømæssige virkninger. </P>  \r\n\r\n<P> <I>G. Erhvervsøkonomiske konsekvenser</I>  </P>  \r\n\r\n<P>Sammenlægningen af Scandlines A/S og DFO indebærer muligheder for øget  \r\n\r\n effektivitet med det formål på sigt at sikre arbejdspladser i et marked, hvor  \r\n\r\n den kommende Storebæltsforbindelse og muligvis nye færgeoperatører vil påføre  \r\n\r\n selskabet øget konkurrence. </P>  \r\n\r\n<P> <I>Bemærkninger til de enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Som konsekvens af ophævelsen af lov om DSB Rederi A/S bortfalder  \r\n\r\n bestemmelsen i lovens § 5, stk. 4, som vedrører statens forpligtelser i  \r\n\r\n forhold til de 2 samfundsbegrundede overfarter Samsø-Kalundborg og  \r\n\r\n Bøjden-Fynshav. </P>  \r\n\r\n<P>Ved ændring af lov om DSB Rederi A/S i 1996 (lov nr. 1231 af 27. december  \r\n\r\n 1996), bortfaldt rederiets forpligtelse til at drive overfarterne  \r\n\r\n Kalundborg-Samsø og Bøjden-Fynshav. Ruterne blev efterfølgende udbudt i  \r\n\r\n EU-licitation, hvoraf DSB Rederi A/S, nu Scandlines A/S, vandt licitationen  \r\n\r\n på den ene af ruterne, nemlig Bøjden-Fynshav. </P>  \r\n\r\n<P>Det er fortsat hensigten, at de pågældende ruter skal drives som  \r\n\r\n samfundsbegrundede ruter. For at opretholde denne forpligtelse, også efter  \r\n\r\n ophævelse af lov om DSB Rederi A/S, foreslåes bestemmelsen derfor indsat i  \r\n\r\n lov nr. 1230 af 27. december 1996 om Banestyrelsen m.v. </P>  \r\n\r\n<P>Baggrunden for forslaget om at overføre § 5, stk. 4 netop til lov om  \r\n\r\n Banestyrelsen er, at det af aktstykke nr. 321 af 9. september 1997 til lov om  \r\n\r\n Banestyrelsen m.v. fremgår, at ansvaret for de samfundsbegrundede overfarter  \r\n\r\n overføres fra DSB til Banestyrelsen. </P>  \r\n\r\n<P>Til stk. 2 </P>  \r\n\r\n<P>Ved bestemmelsen sikres, at Banestyrelsen, dersom trafikministeren finder  \r\n\r\n samfundsmæssigt behov herfor, kan udbyde andre færgeoverfarter som  \r\n\r\n samfundsbegrundede overfarter under iagttagelse af gældende udbudsregler.  \r\n\r\n</P>  \r\n\r\n<P> <I>Til § 2</I>  </P>  \r\n\r\n<P> <I>1. Selskabets etablering</I>  </P>  \r\n\r\n<P>Ved sammenlægningen af Scandlines A/S og DFO opnår Trafikministeriet og  \r\n\r\n Deutsche Bahn AG hver 50 pct. af ejerindflydelsen. Det nye rederis navn vil  \r\n\r\n være Scandlines AG. Aktionærerne har efter 1 år mulighed for at sælge deres  \r\n\r\n aktier til tredjemand, idet en ny køber dog vil være forpligtet til at  \r\n\r\n indtræde i aktionæroverenskomsten. </P>  \r\n\r\n<P>Det nye rederi etableres ved, at Trafikministeriet og DB AG indskyder  \r\n\r\n deres aktier i de to nuværende rederier i det nye rederi, Scandlines AG, hvis  \r\n\r\n aktiekapital herefter tilfalder de to ejere med halvdelen til hver. </P>  \r\n\r\n<P>Der vil ske en kontant udlodning til den danske stat, som ved  \r\n\r\n sammenlægningen får udbetalt godt 500 mill.kr., medens den tyske ejer, DB AG,  \r\n\r\n får knap 800 mill.kr. Beløbene afspejler, at det tyske rederi har en større  \r\n\r\n egenkapital end det danske. </P>  \r\n\r\n<P>Den danske stat og DB AG bliver berettiget til udlodningen, når aktierne i  \r\n\r\n de nuværende selskaber overdrages til det nye selskab. </P>  \r\n\r\n<P>De to nuværende rederier vil blive videreført som datterselskaber, men  \r\n\r\n rederiet vil i ledelsesmæssig forstand med 1998 som overgangsår blive ledet  \r\n\r\n og drevet som et selskab. Dog vil medarbejderne forblive ansat i de to  \r\n\r\n datterselskaber, ligesom indtjeningen i skattemæssig henseende finder sted i  \r\n\r\n disse. Det nye selskab skal have hovedkontor i Rostock. </P>  \r\n\r\n<P>Selv om det nye rederis hovedkontor vil blive placeret i Rostock, er der  \r\n\r\n mellem Scandlines A/S og DFO ingen aktuelle planer om rent geografisk at  \r\n\r\n flytte driftsenheder fra de eksisterende lokaliseringer. </P>  \r\n\r\n<P>Aktiviteten i det nye rederi vil blive koncentreret omkring en række  \r\n\r\n driftscentre, der allerede eksisterer i dag. I Danmark drejer det sig om  \r\n\r\n Rødby, Spodsbjerg og Helsingør. Det forventes, at aktiviteterne vedrørende  \r\n\r\n selskabets danske ørutenet som hidtil vil være forankret i Scandlines A/S's  \r\n\r\n datterselskab, Sydfyenske Dampskibsselskab. </P>  \r\n\r\n<P>Der er åbnet mulighed for, at det nye selskab, Scandlines AG, efter  \r\n\r\n forhandling kan opnå mulighed for at inddrage det svenske selskab SweFerry AB  \r\n\r\n i sammenlægningen, enten ved at ejerne indskyder SweFerry AB i Scandlines AG,  \r\n\r\n eller ved at Scandlines AG køber virksomheden af ejeren, de svenske  \r\n\r\n jernbaner, SJ. </P>  \r\n\r\n<P>Dersom SweFerry AB ikke erhverves ved køb inden udgangen af 1998,  \r\n\r\n indeholder aktionæroverenskomsten en bestemmelse om, at der i 1999 kan blive  \r\n\r\n udloddet yderligere et beløb til ejerne, d.v.s. den danske stat  \r\n\r\n v/Trafikministeriet og DB AG. Beløbet forventes at blive knap 300 mill.kr.  \r\n\r\n til hver. </P>  \r\n\r\n<P>Aktionæroverenskomsten indeholder endvidere en hensigtserklæring om at  \r\n\r\n søge det nye selskab børsnoteret inden for 3-5 år fra overenskomstens  \r\n\r\n indgåelse. Et eventuelt aktiesalg til den tid vil skulle forelægges  \r\n\r\n Folketingets Finansudvalg til godkendelse. </P>  \r\n\r\n<P>Bestyrelsen i det nye selskab vil bestå af 6 medlemmer. Ejerne udpeger  \r\n\r\n hver 2 medlemmer, og medarbejderne udpeger ligeledes 2 medlemmer, et fra  \r\n\r\n medarbejdergrupperne i hver af de to datterselskaber. Danmark besætter  \r\n\r\n næstformandsposten i bestyrelsen. I direktionen, som ved etableringen består  \r\n\r\n af højst 4 medlemmer, får Danmark 2 pladser. </P>  \r\n\r\n<P> <I>2. Personaleforhold</I>  </P>  \r\n\r\n<P>Sammenlægningen vil ikke have nogen selvstændig betydning for antallet af  \r\n\r\n medarbejdere på skibene. Hensigten er, at bemandingen af skibene på ruterne  \r\n\r\n mellem Danmark og Tyskland skal være ligelig fra begge lande, mens de  \r\n\r\n indenlandske overfarter som hovedregel skal bemandes med medarbejdere fra det  \r\n\r\n pågældende land. Det administrative personale må samlet set forventes  \r\n\r\n reduceret. Nogle få overtallige ledere fra de nuværende rederier vil få  \r\n\r\n aftrædelsesvilkår som i tilsvarende selskaber. </P>  \r\n\r\n<P>Hvad de ansættelsesretlige forhold angår, sker der ikke ændringer i de  \r\n\r\n nuværende medarbejderes rettigheder og forpligtelser ved overdragelsen af  \r\n\r\n aktierne i Scandlines A/S til det nye selskab, Scandlines AG. Konstruktionen  \r\n\r\n indebærer dog en ændring set i forhold til de tjenestemandsansatte  \r\n\r\n medarbejdere, idet Scandlines A/S overgår fra at være 100 pct. ejet af den  \r\n\r\n danske stat til at være ejet af et nyt selskab, hvori den danske stat ejer 50  \r\n\r\n pct. af aktierne. Konstruktionen indebærer endvidere, at aktionærerne efter 1  \r\n\r\n år har mulighed for sælge deres aktier til tredjemand, idet dog køber vil  \r\n\r\n være forpligtet til at indtræde i aktionæroverenskomsten. På denne baggrund  \r\n\r\n må det antages, at der ikke vil være mulighed for at forpligte  \r\n\r\n tjenestemændene til at gøre tjeneste i selskabet. De pågældende medarbejdere  \r\n\r\n vil dog fortsat kunne være udlånt til selskabet på frivillig basis. </P>  \r\n\r\n<P>Der vil pr. 1. januar 1998 være ca. 840 udlånte tjenestemænd i Scandlines  \r\n\r\n A/S. Efter indstillingen af bilfærgerne på Storebælt medio 1998 forventes  \r\n\r\n antallet af udlånte tjenestemænd at være reduceret til ca. 200, hvis  \r\n\r\n ansættelse i Scandlines A/S herefter vil være frivillig. </P>  \r\n\r\n<P>Forud for sammenlægningen vil Scandlines A/S ved henvendelse til  \r\n\r\n medarbejderne danne sig et overblik over, hvor mange der ønsker at fortsætte  \r\n\r\n i selskabet på frivillig basis. Selskabet vil indtræde i allerede  \r\n\r\n eksisterende rettigheder og forpligtelser for disse medarbejdere. </P>  \r\n\r\n<P>De tjenestemænd, der ikke ønsker sig frivilligt udlånt til selskabet, vil  \r\n\r\n kunne kræve sig afskediget med rådighedsløn, hvis der ikke kan tilbydes dem  \r\n\r\n anden passende stilling i staten. </P>  \r\n\r\n<P> <I>3. Esbjerg-Fanø overfarten.</I>  </P>  \r\n\r\n<P>Med virkning fra 1. januar 1996 overtog DSB Rederi A/S driften af  \r\n\r\n overfarten på ruten Esbjerg-Fanø. Baggrunden herfor var en forventning om, at  \r\n\r\n ruten driftsøkonomisk kunne hvile i sig selv, og at behovet for statslig  \r\n\r\n støtte derfor ikke længere var til stede. Ruten drives i dag af Scandlines  \r\n\r\n A/S som en kommerciel rute. </P>  \r\n\r\n<P>Det fremgår imidlertid af lovbemærkningerne til § 5, stk. 5 i lov om DSB  \r\n\r\n Rederi A/S, at vilkårerne for driften fastsættes under hensyntagen til de  \r\n\r\n lokale interesser. For at fastholde det lokale samarbejde, er det hensigten  \r\n\r\n at indgå en aftale direkte mellem staten og Scandlines A/S med henblik på at  \r\n\r\n sikre, at det lokale samarbejde videreføres uændret. </P>  \r\n\r\n<P> <I>Til § 3</I>  </P>  \r\n\r\n<P>Trafikministeren bemyndiges til at fastsætte tidspunktet for lovens  \r\n\r\n ikrafttræden. Loven vil ikke blive sat i kraft, før EU-Kommissionens  \r\n\r\n godkendelse af den notificerede aktionæroverenskomst foreligger, jf.  \r\n\r\n almindelige bemærkninger til punkt D, og før der er skabt det fornødne  \r\n\r\n overblik over de personalemæssige forhold, jf. bemærkninger til § 2, punkt 2.  \r\n\r\n Forholdene påregnes afklaret inden udgangen af 1. halvår 1998. </P>  \r\n\r\n<P>Skriftlig fremsættelse (18. december 1997) </P>  \r\n\r\n<P> <B>Trafikministeren</B> (Bjørn Westh): </P>  \r\n\r\n<P>Hermed tillader jeg mig for det høje Ting at fremsætte: </P>  \r\n\r\n<P> <I>Forslag til lov om ændring af lov om Banestyrelsen og om ophævelse af  \r\n\r\n lov om DSB Rederi A/S.</I>  </P>  \r\n\r\n<P>(Lovforslag nr. L 156). </P>  \r\n\r\n<P>Det fremsatte lovforslag skal muliggøre en sammenlægning af det af staten  \r\n\r\n ejede Scandlines A/S og rederiet Deutsche Fæhrgesellschaft Ostsee GmbH (DFO),  \r\n\r\n som ejes af de tyske jernbaner, Deutsche Bahn AG. </P>  \r\n\r\n<P>Desuden skal lovforslaget muliggøre en overførsel af en bestemmelse i lov  \r\n\r\n om DSB Rederi A/S til Lov om Banestyrelsen. Ifølge den pågældende bestemmelse  \r\n\r\n har staten forpligtelse til udbud af 2 samfundsbegrundede ruter  \r\n\r\n (Kalundborg-Samsø og Bøjden-Fynshav). Endelig indebærer forslaget, at  \r\n\r\n Banestyrelsen, efter trafikministerens bestemmelse, bemyndiges til at udbyde  \r\n\r\n andre ruter, såfremt der måtte opstå samfundsmæssige behov herfor. </P>  \r\n\r\n<P>Sammenlægningen af Scandlines A/S og DFO vil føre til etablering af et nyt  \r\n\r\n stort rederi, Scandlines AG, som er ejet med halvdelen hver af den danske  \r\n\r\n stat v/Trafikministeriet og Deutsche Bahn AG. </P>  \r\n\r\n<P>Scandlines AG bliver organiseret som et fælles tysk holdingselskab med en  \r\n\r\n række datterselskaber under sig, herunder med de nuværende rederier  \r\n\r\n Scandlines A/S og DFO Gmbh. Det nye selskab bliver dannet ved, at aktierne i  \r\n\r\n de to rederier overføres til det nye holdingselskab, men Scandlines A/S og  \r\n\r\n DFO vil fortsat være registreret i Danmark henholdsvis i Tyskland med  \r\n\r\n bestyrelse og direktion. </P>  \r\n\r\n<P>Medarbejderne vil forblive ansatte i de to datterselskaber. </P>  \r\n\r\n<P>Det nye rederi vil være under ledelse af en bestyrelse, bestående af 6  \r\n\r\n medlemmer: ejerne udpeger hver 2 medlemmer, ialt 4, og medarbejderne 2  \r\n\r\n medlemmer. Det nye selskab skal have hovedkontor i Rostock. </P>  \r\n\r\n<P>Sammenlægningen af Scandlines A/S og DFO forventes at indebære betydelige  \r\n\r\n fordele for de to rederier, idet sammenlægningen vil give mulighed for  \r\n\r\n opnåelse af driftsmæssige fordele i kraft af fælles markedsføring og fælles  \r\n\r\n billetsystemer samt omkostningsbesparelser, bl.a. gennem fælles  \r\n\r\n indkøbspolitik. </P>  \r\n\r\n<P>Hermed er det vurderingen, at Scandlines A/S og dets medarbejdere vil være  \r\n\r\n bedre stillet på sigt, end hvis Scandlines A/S havde fortsat alene. </P>  \r\n\r\n<P>Set fra statens side, som ejer af Scandlines A/S, rummer sammenlægningen  \r\n\r\n den fordel, at rederiet hermed opnår nogle udviklingsmuligheder i en  \r\n\r\n situation, hvor der må imødeses en betydelig skærpelse af konkurrencen i  \r\n\r\n danske farvande, først og fremmest fra de faste forbindelser (Storebælt og  \r\n\r\n Øresund), men også fra andre rederier. </P>  \r\n\r\n<P>Endelig vil jeg nævne, at forslaget om en sammenlægning af de to rederier  \r\n\r\n har været drøftet med partierne bag den politiske aftale af 14. maj 1996 om  \r\n\r\n ændring af lov om DSB Rederi A/S. Foruden regeringspartierne drejer det sig  \r\n\r\n om CD, Venstre og Det Konservative Folkeparti. Også SF har været inddraget i  \r\n\r\n drøftelserne. </P>  \r\n\r\n<P>Lovforslaget indebærer tillige, at der i Lov om Banestyrelsen foreslåes  \r\n\r\n indsat en selvstændig bestemmelse, hvorefter statens forpligtelse som  \r\n\r\n varetager af samfundsbegrundede færgeoverfarter videreføres af Banestyrelsen.  \r\n\r\n Denne styrelse har ved aktstykke nr. 321 af 9. september 1997 fået tillagt  \r\n\r\n ansvaret for de samfundsbegrundede overfarter. </P>  \r\n\r\n<P>Baggrunden for denne del af forslaget er, at - ved ophævelse af lov om DSB  \r\n\r\n Rederi A/S - bortfalder bestemmelsen i lovens § 5, stk. 4. Staten er i  \r\n\r\n henhold til denne bestemmelse forpligtet til at udbyde de 2  \r\n\r\n samfundsbegrundede overfarter Bøjden-Fynshav og Samsø-Kalundborg. </P>  \r\n\r\n<P>Forslaget om ændring af lov om Banestyrelsen bemyndiger endvidere, efter  \r\n\r\n trafikministerens bestemmelse, Banestyrelsen til, såfremt der måtte være  \r\n\r\n samfundsmæssige behov herfor, at udbyde andre samfundsbegrundede overfarter  \r\n\r\n under iagttagelse af gældende udbudsregler. </P>  \r\n\r\n<P>Jeg henviser desuden til to aktstykker, som fremsendes til Finansudvalget:  \r\n\r\n et om de økonomiske virkninger for staten af sammenlægningen og et andet  \r\n\r\n aktstykke - fra finansministeren - om Scandlines A/S's forpligtelse til  \r\n\r\n indbetaling til staten af pensionsbidrag for tjenestemænd, som frivilligt er  \r\n\r\n udlånt til selskabet, og for tidligere tjenestemænd, der er overgået til  \r\n\r\n ansættelse i selskabet på særlige vilkår. </P>  \r\n\r\n<P>Idet jeg i øvrigt henviser til lovforslaget med tilhørende bemærkninger,  \r\n\r\n tillader jeg mig at anbefale forslaget til Tingets hurtige og velvillige  \r\n\r\n behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/12/1997"
        },
        {
            "displayName": "Accession",
            "displayValue": "199712K00156"
        },
        {
            "displayName": "Entydig dokumentidentifikation",
            "displayValue": "CL008222"
        },
        {
            "displayName": "Dato for førstegangsindlæggelse",
            "displayValue": "18/12/1997"
        },
        {
            "displayName": "Dato for indlæggelse",
            "displayValue": "18/12/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "156"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}