{
    "id": 113453,
    "title": "Selvforskyldt ledig, oplysninger under samtale, afslag",
    "documentTypeId": "240",
    "isSagsforlobPeriodValid": true,
    "shortName": "KEN nr 10199 af 25/04/2007",
    "documentHtml": "<div class=\"bjelke\">Den fulde tekst</div><p class=\"Titel2\">Selvforskyldt ledig, oplysninger under samtale, afslag</p><div class=\"Resume\"><p class=\"Tekst2\"><div>Resumé</div></p><p class=\"Tekst2\"><div>Et medlem blev af arbejdsformidlingen bedt om at ringe til en arbejdsgiver om 2 stillinger. Medlemmet fik ikke nogen af stillingerne.</div></p><p class=\"Tekst2\"><div>Direktoratet havde truffet afgørelse om, at medlemmet var selvforskyldt ledig og skulle have en karantæne. Medlemmet havde handlet på en måde som kunne sidestilles med et afslag på et formidlet arbejde. Direktoratet lagde vægt på, at nogle forhold som medlemmet uopfordret havde oplyst om ved samtalen med arbejdsgiveren.</div></p><p class=\"Tekst2\"><div>Medlemmet klagede til ankenævnet.</div></p><p class=\"Tekst2\"><div>Ankenævnet fandt, at medlemmet ikke var selvforskyldt ledigt og ikke skulle have en karantæne.</div></p><p class=\"Tekst2\"><div>Ankenævnet lagde bl.a. vægt på, at medlemmet under samtalen oplyste loyalt om flere forhold vedrørende hende selv. Videre havde medlemmet oplyst, at hun ikke havde sagt nej til eller afslået et arbejde. Under samtalen med arbejdsgiveren gav hun oplysninger og spurgte for at være sikker på, at hun kunne udføre arbejdet efter bedste evne.</div></p><p class=\"Tekst2\"><div>Ankenævnet ændrede således direktoratets afgørelse.</div></p></div><p class=\"Tekst2\"><div>Ankenævnet har behandlet Deres klage på møde den 19. april 2007.</div></p><p class=\"Tekst2\"><div>Nævnet traf denne</div></p><p class=\"KapitelOverskrift2\">A F G Ø R E L S E</p><p class=\"Tekst2\"><div>De er ikke selvforskyldt ledig den 26. august 2006.</div></p><p class=\"Tekst2\"><div>De skal derfor ikke have en karantæne på 3 uger.</div></p><p class=\"Tekst2\"><div>Ankenævnet ændrer således Arbejdsdirektoratets afgørelse af den 20. september 2006.</div></p><p class=\"KapitelOverskrift2\">B E G R U N D E L S E</p><p class=\"Tekst2\"><div>Ankenævnet har lagt til grund, at</div></p><p class=\"Tekst2\"><div><p class=\"Liste1\"><span class=\"Liste1Nr\">–</span> De ved brev af 23. august 2006 fra Arbejdsformidlingen (AF) blev bedt om at ringe til arbejdsgiveren den 26. august 2006 om 2 stillinger som cafeteriamedarbejder. Der var en stilling på 37 timer og en på 20 timer om ugen. De blev samtidig orienteret om, at hvis De ikke ringede til arbejdsgiveren, eller hvis De ikke ønskede arbejdet, ville AF orientere Deres a-kasse, og det kunne få betydning for Deres dagpenge,</p><p class=\"Liste1\"><span class=\"Liste1Nr\">–</span> De kontaktede arbejdsgiveren telefonisk den 28. august 2006. De blev ikke indkaldt til personlig samtale, og De fik ikke job, og</p><p class=\"Liste1\"><span class=\"Liste1Nr\">–</span> De har oplyst, at De var interesseret i en af stillingerne. De har redegjort for forløbet af samtalen, og oplyst, at arbejdsgiveren, da De oplyste, om Deres ferie, sagde, at så var der jo ikke noget at tale om, for hun kunne ikke ansætte en som skulle starte med at holde ferie.</p></div></p><p class=\"Tekst2\"><div>Efter reglerne må dagpenge ikke udbetales til et medlem, som uden gyldig grund afslår et formidlet arbejde. Det sidestilles med et afslag, hvis et medlem udviser en adfærd, som gør, at arbejdsgiveren ikke ansætter medlemmet.</div></p><p class=\"Tekst2\"><div>Ankenævnet har lagt vægt på, at det fremgår at sagen, at De loyalt oplyste om flere forhold. De oplyste om Deres skulderskade, hvor De dog fandt, at det nok skulle gå. Om arbejdstiden oplyste De, at De da godt nok altid havde arbejdet fra morgenstunden, men at De nok skulle finde ud af også at arbejde sent om aftenen. Endvidere oplyste De om en planlagt ferie i midten af september.</div></p><p class=\"Tekst2\"><div>De har oplyst, at De ikke har sagt nej til eller afslået et arbejde. Under samtalen med arbejdsgiveren gav De oplysninger og spurgte for at være sikker på, at De kunne udføre arbejdet efter bedste evne, hvis De skulle få arbejdet.</div></p><p class=\"Tekst2\"><div>De skal derfor ikke anses for selvforskyldt ledig, og De skal ikke have en karantæne på 3 uger.</div></p><p class=\"KapitelOverskrift2\">R E G L E R</p><p class=\"Tekst2\"><div>Ankenævnet henviser til</div></p><p class=\"Tekst2\"><div><p class=\"Liste1\"><span class=\"Liste1Nr\">–</span> Lov om arbejdsløshedsforsikring mv., jf. lovbekendtgørelse nr. 874 af 11. september 2005, § 63, stk. 1, nr. 1 og stk. 4.</p><p class=\"Liste1\"><span class=\"Liste1Nr\">–</span> Bekendtgørelse nr. 514 af 17. juni 2003 om selvforskyldt ledighed med de ændringer, der følger ved bekendtgørelse nr. 971 af 17. oktober 2005, § 10, stk. 1, og stk. 3, og kapitel 3.</p></div></p><p class=\"KapitelOverskrift2\">O P L Y S N I N G E R N E I S A G E N</p><p class=\"Tekst2\"><div>Sagen er afgjort på grundlag af de akter, som ankenævnet har modtaget fra direktoratet samt AF’s brev til Dem af 23. august 2006 om formidling af job samt oplysninger om telefonsamtale den 23. august 2006 mellem Dem og AF.</div></p><p class=\"KapitelOverskrift2\">På ankenævnets vegne</p><p class=\"Tekst2\"><div>De kan læse om afgørelsens retlige grundlag på de følgende sider.</div></p><p class=\"Tekst2\"><div>Kopi til:</div></p><p class=\"Tekst2\"><div>Arbejdsdirektoratet,</div></p><p class=\"Tekst2\"><div>A-kassen,</div></p><p class=\"KapitelOverskrift2\"><span class=\"BoldUnderline\">Regler</span></p><p class=\"KapitelOverskrift2\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005:</span></p><p class=\"Tekst2\"><div><span class=\"Bold\">§ 63.</span> Dagpenge må ikke udbetales, jf. stk. 4, til et medlem, hvis ledighed skyldes,</div></p><p class=\"Tekst2\"><div>…</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> at medlemmet uden fyldestgørende grund afslår et rimeligt arbejde, der er formidlet af arbejdsformidlingen, arbejdsløshedskassen eller andre efter kapitel 3 i lov om en aktiv beskæftigelsesindsats,</p></div></p><p class=\"Tekst2\"><div>…</div></p><p class=\"Tekst2\"><div><span class=\"Italic\">Stk. 4.</span> Ved selvforskyldt ledighed efter stk. 1 pålægges medlemmet en karantæne på 3 uger. Ved selvforskyldt ledighed to gange inden for 12 måneder bortfalder retten til dagpenge, indtil</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> et fuldtidsforsikret medlem har haft mere end 300 timers arbejde inden for 10 uger,</p><p class=\"Liste1\"><span class=\"Liste1Nr\">2)</span> et deltidsforsikret medlem har haft mindst 150 timers arbejde inden for 10 uger eller</p><p class=\"Liste1\"><span class=\"Liste1Nr\">3)</span> et medlem i mindst 26 uger uafbrudt har drevet selvstændig virksomhed i væsentligt omfang.</p></div></p><p class=\"Tekst2\"><div>…</div></p><p class=\"KapitelOverskrift2\"><span class=\"Bold\">Arbejdsdirektoratets bekendtgørelse nr. 514 af 17. juni 2003 om selvforskyldt ledighed</span></p><p class=\"Tekst2\"><div><span class=\"Bold\">§ 10.</span> Et medlem er selvforskyldt ledig, hvis medlemmet uden en gyldig grund, jf. kap. 3, afslår et formidlet arbejde. Dette gælder også, hvis medlemmet afslår et formidlet arbejde i en periode, hvor medlemmet:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> deltager i et tilbud efter en jobplan, eller</p><p class=\"Liste1\"><span class=\"Liste1Nr\">2)</span> får godtgørelse som ledig efter lov om godtgørelse ved deltagelse i erhvervsrettet voksen- og efteruddannelse eller får voksenuddannelsesstøtte efter lov om statens voksenuddannelsesstøtte.</p></div></p><p class=\"Tekst2\"><div>…</div></p><p class=\"Tekst2\"><div><span class=\"Italic\">Stk. 3.</span> Stk. 1 omfatter også andre situationer, der kan sidestilles med et afslag, herunder hvis et medlem udviser en adfærd, som gør, at AF eller a-kassen ikke formidler arbejdet, eller at arbejdsgiveren ikke ansætter medlemmet.</div></p><p class=\"Tekst2\"><div>…</div></p><p class=\"KapitelOverskrift2\">Kapitel 3</p><p class=\"KapitelOverskrift2\">Gyldige grunde</p><p class=\"Tekst2\"><div><span class=\"Bold\">§ 12.</span> En gyldig grund skal foreligge på det tidspunkt, hvor et medlem afslår eller opsiger et arbejde eller et tilbud efter en jobplan.</div></p><p class=\"Tekst2\"><div><span class=\"Italic\">Stk. 2.</span> Det er ikke en gyldig grund, hvis årsagen til afslaget eller opsigelsen er en afledt følge af en handling, som medlemmet har foretaget efter eget valg.</div></p><p class=\"KapitelOverskrift2\">Helbred</p><p class=\"Tekst2\"><div><span class=\"Bold\">§ 13.</span> Et medlem kan afslå eller opsige et arbejde, hvis der er dokumentation fra en læge for:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> at medlemmet på grund af sit helbred ikke eller kun med vanskelighed kan udføre arbejdet, eller</p><p class=\"Liste1\"><span class=\"Liste1Nr\">2)</span> at arbejdet vil medføre, at der opstår eller sker en forværring af helbredsmæssige problemer, herunder problemer ved graviditet.</p></div></p><p class=\"Tekst2\"><div><span class=\"Italic\">Stk. 2.</span> Ved opsigelse er det et krav, at medlemmet har prøvet at få et andet arbejde på arbejdspladsen.</div></p><p class=\"Tekst2\"><div><span class=\"Italic\">Stk. 3.</span> Stk. 1 gælder også ved afslag på et tilbud efter en jobplan.</div></p><p class=\"Tekst2\"><div><span class=\"Italic\">Stk. 4.</span> Stk. 1 og 2 gælder også ophør i et tilbud efter en jobplan.</div></p><p class=\"KapitelOverskrift2\">Transport</p><p class=\"Tekst2\"><div><span class=\"Bold\">§ 14.</span> Et medlem kan afslå eller opsige et arbejde, hvis afstanden mellem bopæl og arbejdssted medfører, at den tid, der går til transport, er mere end, hvad der skal accepteres efter § 9 i bekendtgørelse om rådighed.</div></p><p class=\"Tekst2\"><div><span class=\"Italic\">Stk. 2.</span> Ved opsigelse er det et krav, at medlemmet har prøvet at få en anden arbejdstid, og at opsigelsen sker i umiddelbar tilknytning til:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> omlægning af offentlige transportmidler,</p><p class=\"Liste1\"><span class=\"Liste1Nr\">2)</span> ændring af arbejdstidens placering, eller</p><p class=\"Liste1\"><span class=\"Liste1Nr\">3)</span> bortfald af en privat aftale om samkørsel med personer uden for medlemmets husstand, hvor medlemmet ikke har råderet over transportmidlet.</p></div></p><p class=\"Tekst2\"><div><span class=\"Italic\">Stk. 3.</span> Stk. 1 gælder også ved afslag på et tilbud efter en jobplan.</div></p><p class=\"Tekst2\"><div><span class=\"Italic\">Stk. 4.</span> Stk. 1 og 2 gælder også ved ophør i et tilbud efter en jobplan.</div></p><p class=\"KapitelOverskrift2\">Pasning af familie</p><p class=\"Tekst2\"><div><span class=\"Bold\">§ 15.</span> Et medlem kan afslå eller opsige et arbejde, hvis medlemmet ikke har pasningsmulighed for børn eller andre familiemedlemmer af husstanden, der kræver pleje.</div></p><p class=\"Tekst2\"><div><span class=\"Italic\">Stk. 2.</span> Ved opsigelse er det et krav, at medlemmet har prøvet at få en anden arbejdstid, og at medlemmet har gjort rimelige forsøg på at skaffe en pasningsmulighed.</div></p><p class=\"Tekst2\"><div><span class=\"Italic\">Stk. 3.</span> Stk. 1 gælder også ved:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> afslag på at være med til at udarbejde eller revidere en jobplan, og</p><p class=\"Liste1\"><span class=\"Liste1Nr\">2)</span> afslag på et tilbud efter en jobplan.</p></div></p><p class=\"Tekst2\"><div><span class=\"Italic\">Stk. 4.</span> Stk. 1 og 2 gælder også ved ophør i et tilbud efter en jobplan.</div></p><p class=\"KapitelOverskrift2\">Efterløn</p><p class=\"Tekst2\"><div><span class=\"Bold\">§ 16.</span> Et medlem kan afslå eller opsige et arbejde, hvis medlemmet ønsker at gå på efterløn, og medlemmet rent faktisk går på efterløn.</div></p><p class=\"Tekst2\"><div><span class=\"Italic\">Stk. 2.</span> Ved afslag er det et krav, at medlemmet har søgt om at gå på efterløn i umiddelbar tilknytning til afslaget og med virkning fra ansøgningen.</div></p><p class=\"Tekst2\"><div><span class=\"Italic\">Stk. 3.</span> Stk. 1 og 2 gælder også ved:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> afslag på at være med til at udarbejde eller revidere en jobplan, og</p><p class=\"Liste1\"><span class=\"Liste1Nr\">2)</span> afslag på et tilbud efter en jobplan.</p></div></p><p class=\"Tekst2\"><div><span class=\"Italic\">Stk. 4.</span> Stk. 1 gælder også ved ophør i et tilbud efter en jobplan.</div></p><p class=\"KapitelOverskrift2\">Deltidsforsikredes arbejdstid</p><p class=\"Tekst2\"><div><span class=\"Bold\">§ 17.</span> Et deltidsforsikret medlem kan afslå eller opsige et arbejde, hvis arbejdstiden er på over 6 timer i døgnet eller beregnet i gennemsnit for 1 måned er på over 30 timer om ugen.</div></p><p class=\"Tekst2\"><div><span class=\"Italic\">Stk. 2.</span> Ved opsigelse er det et krav, at den ændrede arbejdstid er pålagt medlemmet af arbejdsgiveren, og at medlemmet ikke har accepteret arbejdstiden.</div></p><p class=\"Tekst2\"><div><span class=\"Italic\">Stk. 3.</span> Stk. 1 gælder også ved:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> afslag på at være med til at udarbejde eller revidere en jobplan, og</p><p class=\"Liste1\"><span class=\"Liste1Nr\">2)</span> afslag på et tilbud efter en jobplan.</p></div></p><p class=\"Tekst2\"><div><span class=\"Italic\">Stk. 4.</span> Stk. 1 og 2 gælder også ved ophør i et tilbud efter en jobplan.</div></p><p class=\"KapitelOverskrift2\">Tab af supplerende dagpenge</p><p class=\"Tekst2\"><div><span class=\"Bold\">§ 18.</span> Et medlem kan afslå eller opsige et arbejde, hvis medlemmet mister retten til supplerende dagpenge, jf. § 60, stk. 1, og § 73, stk. 2, i loven.</div></p><p class=\"Tekst2\"><div><span class=\"Italic\">Stk. 2.</span> Et medlem kan opsige et arbejde og fratræde inden for 26 uger efter, at retten til supplerende dagpenge er faldet bort.</div></p><p class=\"KapitelOverskrift2\">Frigørelsesattest</p><p class=\"Tekst2\"><div><span class=\"Bold\">§ 19.</span> Et medlem kan afslå eller opsige et arbejde, hvis medlemmet mister retten til supplerende dagpenge, fordi arbejdsgiveren ikke vil udstede en frigørelsesattest eller kalder en frigørelsesattest tilbage.</div></p><p class=\"Tekst2\"><div><span class=\"Italic\">Stk. 2.</span> Ved opsigelse er det et krav, at medlemmet ikke har accepteret at fortsætte i arbejdet uden samtidig at få supplerende dagpenge.</div></p><p class=\"Tekst2\"><div><span class=\"Italic\">Stk. 3.</span> Stk. 1 gælder også ved afslag på et tilbud efter en jobplan.</div></p><p class=\"Tekst2\"><div><span class=\"Italic\">Stk. 4.</span> Stk. 1 og 2 gælder også ved ophør i et tilbud efter en jobplan.</div></p><p class=\"KapitelOverskrift2\">Arbejde i udlandet</p><p class=\"Tekst2\"><div><span class=\"Bold\">§ 20.</span> Et medlem kan opsige et arbejde, hvis arbejdet bliver udført i udlandet eller i Grønland, medmindre medlemmet:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> under ansættelsen har bopæl i Danmark,</p><p class=\"Liste1\"><span class=\"Liste1Nr\">2)</span> er udsendt af den danske stat, eller</p><p class=\"Liste1\"><span class=\"Liste1Nr\">3)</span> er ansat hos en arbejdsgiver, der er skattemæssigt registreret i Danmark.</p></div></p><p class=\"Tekst2\"><div><span class=\"Italic\">Stk. 2.</span> Et medlem kan afslå et formidlet arbejde, hvis arbejdet skal udføres i udlandet, på Færøerne eller i Grønland.</div></p><p class=\"KapitelOverskrift2\">Produktion af krigsmateriel</p><p class=\"Tekst2\"><div><span class=\"Bold\">§ 21.</span> Et medlem kan afslå eller opsige et arbejde, hvis medlemmet ikke vil være med til at udvikle eller producere krigsmateriel, jf. lov om krigsmateriel m.v.</div></p><p class=\"Tekst2\"><div><span class=\"Italic\">Stk. 2.</span> A-kassen skal indhente en skriftlig erklæring fra Justitsministeriet om, at den pågældende virksomhed er omfattet af lov om krigsmateriel m.v.</div></p><p class=\"Tekst2\"><div><span class=\"Italic\">Stk. 3.</span> Stk. 1 og 2 gælder også ved:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> afslag på et tilbud efter en jobplan, og</p><p class=\"Liste1\"><span class=\"Liste1Nr\">2)</span> ophør i et tilbud efter en jobplan.</p></div></p><p class=\"KapitelOverskrift2\">Støtte efter lov om social service til pasning af handicappet barn eller døende nærtstående og efter lov om dagpenge ved sygdom eller fødsel til pasning af alvorligt sygt barn</p><p class=\"Tekst2\"><div><span class=\"Bold\">§ 22.</span> Et medlem kan afslå eller opsige et arbejde, hvis medlemmet får eller straks efter begynder at få:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> støtte efter lov om social service til at passe et handicappet barn eller nærtstående, der ønsker at dø i eget hjem, eller</p><p class=\"Liste1\"><span class=\"Liste1Nr\">2)</span> støtte efter lov om dagpenge ved sygdom eller fødsel til at passe et alvorligt sygt barn.</p></div></p><p class=\"Tekst2\"><div><span class=\"Italic\">Stk. 2.</span> Ved opsigelse er det et krav, at medlemmet har fået afslag på at få orlov fra arbejdet.</div></p><p class=\"Tekst2\"><div><span class=\"Italic\">Stk. 3.</span> Stk. 1 gælder også ved:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> afslag på at være med til at udarbejde eller revidere en jobplan, og</p><p class=\"Liste1\"><span class=\"Liste1Nr\">2)</span> afslag på et tilbud efter en jobplan.</p></div></p><p class=\"Tekst2\"><div><span class=\"Italic\">Stk. 4.</span> Stk. 1 og 2 gælder også ved ophør i et tilbud efter en jobplan.</div></p><p class=\"KapitelOverskrift2\">Arbejdspladsen</p><p class=\"Tekst2\"><div><span class=\"Bold\">§ 23.</span> Et medlem kan opsige et arbejde, hvis almindelige arbejdsretlige principper gør, at medlemmet ikke skal fortsætte med arbejdet.</div></p><p class=\"Tekst2\"><div><span class=\"Italic\">Stk. 2.</span> Det er et krav, at medlemmet har henvendt sig til arbejdsgiveren for at få løst de opståede problemer eventuelt gennem den faglige organisation.</div></p><p class=\"Tekst2\"><div><span class=\"Italic\">Stk. 3.</span> Stk. 1 og 2 gælder også ved ophør i et tilbud efter en jobplan.</div></p><p class=\"KapitelOverskrift2\">Flytning som skyldes, at ægtefællen eller samleveren flytter for at overtage arbejde m.v.</p><p class=\"Tekst2\"><div><span class=\"Bold\">§ 24.</span> Et medlem kan opsige et arbejde i forbindelse med en flytning, hvis det skyldes, at ægtefællen eller samleveren er flyttet for at:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> overtage et arbejde af mere end 5 ugers varighed,</p><p class=\"Liste1\"><span class=\"Liste1Nr\">2)</span> begynde på en uddannelse af mindst 18 måneders varighed, eller fortsætte i et uddannelsesforløb, hvor der er mindst 18 måneder tilbage af uddannelsesforløbet, eller</p><p class=\"Liste1\"><span class=\"Liste1Nr\">3)</span> begynde eller flytte en selvstændig virksomhed, der udøves mere end midlertidigt og i et omfang, der kan sidestilles med lønarbejde i over 30 timer om ugen.</p></div></p><p class=\"Tekst2\"><div><span class=\"Italic\">Stk. 2.</span> Det er et krav:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> at medlemmets opsigelse og flytning sker inden 1 år efter, at ægtefællen eller samleveren er flyttet,</p><p class=\"Liste1\"><span class=\"Liste1Nr\">2)</span> at ægtefællens eller samleverens daglige transporttid fra den hidtidige bopæl til det nye arbejde m.v. er mere end, hvad der skal accepteres efter § 9 i bekendtgørelse om rådighed, og</p><p class=\"Liste1\"><span class=\"Liste1Nr\">3)</span> at medlemmets daglige transporttid fra ægtefællens eller samleverens nye bopæl til arbejdet er mere end, hvad der skal accepteres efter § 9 i bekendtgørelse om rådighed.</p></div></p><p class=\"Tekst2\"><div><span class=\"Italic\">Stk. 3.</span> Stk. 1-2 gælder også ved ophør i et tilbud efter en jobplan.</div></p><p class=\"KapitelOverskrift2\">Fratrædelsesgodtgørelse</p><p class=\"Tekst2\"><div><span class=\"Bold\">§ 25.</span> Et medlem kan opsige et arbejde, hvis medlemmet ved en fratrædelse får en godtgørelse fra arbejdsgiveren, der medfører fradrag i dagpengene efter bekendtgørelse om fradrag i arbejdsløshedsdagpenge m.v.</div></p><p class=\"Tekst2\"><div><span class=\"Italic\">Stk. 2.</span> Det er et krav:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> at godtgørelsen gives som et led i en fratrædelsesordning, og</p><p class=\"Liste1\"><span class=\"Liste1Nr\">2)</span> at godtgørelsen sammen med løn i den periode, hvor medlemmets opsigelsesvarsel løber, mindst svarer til løn for den periode, der svarer til arbejdsgiverens opsigelsesvarsel.</p></div></p><p class=\"KapitelOverskrift2\">Fysisk vold</p><p class=\"Tekst2\"><div><span class=\"Bold\">§ 26.</span> Et medlem kan opsige et arbejde, hvis en flytning fra en hidtidig bopæl skyldes, at en samboende ægtefælle eller samlever udøver fysisk vold mod medlemmet, når:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> ophøret og flytningen sker inden for 2 måneder efter, at den fysiske vold er udøvet, og</p><p class=\"Liste1\"><span class=\"Liste1Nr\">2)</span> det ved en lægeattest eller en politianmeldelse dokumenteres, at medlemmet har været udsat for fysisk vold.</p></div></p><p class=\"Tekst2\"><div><span class=\"Italic\">Stk. 2.</span> Et medlem kan opsige et arbejde, selv om medlemmet ikke kan dokumentere fysisk vold, hvis det kan dokumenteres ved en politianmeldelse, at flytningen og opsigelsen skyldes en overhængende fare for medlemmets liv på grund af trusler om fysisk vold fra samboende ægtefælle eller samlevers side.</div></p><p class=\"Tekst2\"><div><span class=\"Italic\">Stk. 3.</span> Stk. 1 og 2 gælder også ved ophør i et tilbud efter en jobplan.</div></p><p class=\"KapitelOverskrift2\">Det formidlede arbejde</p><p class=\"Tekst2\"><div><span class=\"Bold\">§ 27.</span> Et medlem kan afslå et formidlet arbejde, hvis medlemmet ikke har pligt til at overtage arbejdet efter reglerne i §§ 7 og 8 i bekendtgørelse om rådighed.</div></p><p class=\"KapitelOverskrift2\">Overtagelse af arbejde m.v., som et medlem selv har fundet</p><p class=\"Tekst2\"><div><span class=\"Bold\">§ 28.</span> Et medlem kan afslå eller opsige et arbejde, hvis det skyldes, at medlemmet skal:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> overtage et arbejde af mere end 5 ugers varighed,</p><p class=\"Liste1\"><span class=\"Liste1Nr\">2)</span> begynde på en uddannelse af mindst 1 års varighed, eller</p><p class=\"Liste1\"><span class=\"Liste1Nr\">3)</span> begynde som selvstændig erhvervsdrivende mere end midlertidigt og i et omfang, der kan sidestilles med lønarbejde i over 30 timer om ugen.</p></div></p><p class=\"Tekst2\"><div><span class=\"Italic\">Stk. 2.</span> Et medlem kan opsige et arbejde, hvis medlemmet er blevet afskediget af en grund, der ikke væsentligst skyldes medlemmet, for at overtage andet arbejde, der på opsigelsestidspunktet forventes at fortsætte udover det tidspunkt, hvor medlemmet ellers skulle have været fratrådt.</div></p><p class=\"Tekst2\"><div><span class=\"Italic\">Stk. 3.</span> Ved opsigelse af arbejde efter stk. 1, nr. 1, og stk. 2, er det et krav, at det arbejde, som medlemmet overtager, er på samme eller højere ugentligt timetal, eller af et omfang, der ikke kan give ret til supplerende dagpenge.</div></p><p class=\"Tekst2\"><div><span class=\"Italic\">Stk. 4.</span> Et medlem kan ophøre i et tilbud efter en jobplan, hvis det skyldes, at medlemmet skal:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> overtage et arbejde af mere end 5 ugers varighed,</p><p class=\"Liste1\"><span class=\"Liste1Nr\">2)</span> begynde på en uddannelse af mindst 1 års varighed, eller</p><p class=\"Liste1\"><span class=\"Liste1Nr\">3)</span> begynde som selvstændig erhvervsdrivende mere end midlertidigt og i et omfang, der kan sidestilles med lønarbejde i over 30 timer om ugen.</p></div></p><p class=\"KapitelOverskrift2\">Overtagelse af formidlet arbejde</p><p class=\"Tekst2\"><div><span class=\"Bold\">§ 29.</span> Et medlem kan ophøre i et tilbud efter en jobplan, hvis det skyldes, at medlemmet skal overtage et arbejde, der er formidlet af a-kassen, andre aktører eller AF efter reglerne i Arbejdsmarkedsstyrelsens bekendtgørelse om en aktiv beskæftigelsesindsats.</div></p><p class=\"KapitelOverskrift2\">Flere arbejdsforhold</p><p class=\"Tekst2\"><div><span class=\"Bold\">§ 30.</span> Et medlem kan opsige et af flere arbejdsforhold, der tilsammen er på mere end fagets normale arbejdstid om ugen, hvis medlemmets samlede arbejdstid efter opsigelsen ikke kommer ned på et timetal om ugen, der kan give ret til supplerende dagpenge.</div></p><p class=\"KapitelOverskrift2\">Sammenfald mellem arbejde og bolig</p><p class=\"Tekst2\"><div><span class=\"Bold\">§ 31.</span> Et medlem kan opsige et arbejde, hvis arbejdsstedet og boligen er sammenfaldende, og medlemmet ikke længere kan disponere over boligen.</div></p><p class=\"Tekst2\"><div><span class=\"Italic\">Stk. 2.</span> Det er et krav:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> at medlemmet ikke har haft indflydelse på grunden til, at der ikke længere kan disponeres over boligen, og</p><p class=\"Liste1\"><span class=\"Liste1Nr\">2)</span> at arbejdet ikke kan udføres fra den nye bolig.</p></div></p><p class=\"Tekst2\"><div><span class=\"Italic\">Stk. 3.</span> Stk. 1 og 2 gælder også ved ophør i et tilbud efter en jobplan.</div></p><p class=\"KapitelOverskrift2\">Manglende færdigheder</p><p class=\"Tekst2\"><div><span class=\"Bold\">§ 32.</span> Et medlem kan ophøre i et tilbud om uddannelse efter en jobplan, hvis uddannelsesstedet bekræfter, at medlemmet ikke har de fornødne færdigheder til at gennemføre uddannelsen.</div></p><p class=\"KapitelOverskrift2\">Rimeligt tilbud m.v.</p><p class=\"Tekst2\"><div><span class=\"Bold\">§ 33.</span> Et medlem kan afslå eller ophøre i et tilbud efter en jobplan, hvis tilbuddet ikke er rimeligt efter en afgørelse, der er truffet af det Regionale Arbejdsmarkedsråd.</div></p><p class=\"KapitelOverskrift2\">Aftjene værnepligt m.v.</p><p class=\"Tekst2\"><div><span class=\"Bold\">§ 34.</span> Et medlem kan afslå eller opsige et arbejde for at aftjene militær eller civil værnepligt, udføre FN-tjeneste eller ligestillede opgaver, som er omfattet af lov om værnepligtsorlov og orlov til FN-tjeneste m.v.</div></p><p class=\"Tekst2\"><div><span class=\"Italic\">Stk. 2.</span> Det er et krav, at medlemmet ikke er omfattet af lov om værnepligtsorlov og orlov til FN-tjeneste m.v.</div></p><p class=\"Tekst2\"><div><span class=\"Italic\">Stk. 3</span>. Stk. 1 og 2 gælder også ved:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> afslag på at være med til at udarbejde eller revidere en jobplan,</p><p class=\"Liste1\"><span class=\"Liste1Nr\">2)</span> afslag på et tilbud efter en jobplan, og</p><p class=\"Liste1\"><span class=\"Liste1Nr\">3)</span> ophør i et tilbud efter en jobplan.</p></div></p><p class=\"KapitelOverskrift2\">Arbejde, som efter sin art normalt ikke udbydes som hovedbeskæftigelse</p><p class=\"Tekst2\"><div><span class=\"Bold\">§ 35.</span> Direktøren for Arbejdsdirektoratet kan i særlige tilfælde bestemme, at det er en gyldig grund, hvis medlemmet opsiger et arbejde, som efter sin art normalt ikke udbydes som hovedbeskæftigelse.</div></p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/11/2007"
        },
        {
            "displayName": "Accession",
            "displayValue": "W20071019925"
        },
        {
            "displayName": "Entydig dokumentidentifikation",
            "displayValue": "BE002591"
        },
        {
            "displayName": "Dato for indlæggelse",
            "displayValue": "10/11/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10199"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "25/04/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., 5100888-06"
        },
        {
            "displayName": "Stikord",
            "displayValue": "Afslag, Oplysninger under samtale, Selvforskyldt ledighed"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}