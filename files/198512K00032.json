{
    "id": 112615,
    "title": "1985 LSF 32   FORSLAG TIL LOV OM GARANTIER FOR LÅN TIL SKIBSFINANSIERING ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 32",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 32 </P>  \r\n\r\n<P></P>  \r\n\r\n<P>Forslag til Lov om garantier for lån til skibsfinansiering </P>  \r\n\r\n<P></P>  \r\n\r\n<P>Fremsat af Industriministeren </P>  \r\n\r\n<P></P>  \r\n\r\n<P>den 9. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Industriministeren kan indtil 31. december 1986 inden for et </P>  \r\n\r\n<P>beløb af 500 millioner kr. yde garanti af statskassen for lån, der </P>  \r\n\r\n<P>optages i Danmarks skibskreditfond til ny- eller ombygning af </P>  \r\n\r\n<P>skibe kontraheret af danske rederier. </P>  \r\n\r\n<P>§ 2. For garantierne betales til industriministeriet en risikopræmie, </P>  \r\n\r\n<P>der indsættes på en særlig konto i Danmarks Nationalbank. </P>  \r\n\r\n<P>Udbetalinger i medfør af stillede garantier dækkes forlods af </P>  \r\n\r\n<P>denne konto. </P>  \r\n\r\n<P>§ 3. Til bistand ved behandlingen af spørgsmål vedrørende garantierne </P>  \r\n\r\n<P>nedsætter industriministeren et udvalg, der består af en formand, </P>  \r\n\r\n<P>repræsentanter for industriministeriet og finansministeriet samt </P>  \r\n\r\n<P>sagkyndige. </P>  \r\n\r\n<P>Stk. 2. Industriministeren fastsætter udvalgets forretningsorden. </P>  \r\n\r\n<P>Stk. 3. Industriministeren kan fastsætte, at udvalget træffer </P>  \r\n\r\n<P>afgørelse i sagerne, og fastsætte regler om adgang til at klage </P>  \r\n\r\n<P>over afgørelserne, herunder om, at afgørelserne ikke kan </P>  \r\n\r\n<P>indbringes for ministeren. </P>  \r\n\r\n<P>§ 4. Loven gælder ikke for Grønland og Færøerne. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 56 </P>  \r\n\r\n<P>§ 1.Industriministeren kan indtil 31. december 1986 inden for et </P>  \r\n\r\n<P>beløb af 500 millioner kr. yde garanti af statskassen for lån, der </P>  \r\n\r\n<P>optages i Danmarks Skibskreditfond til ny- eller ombygning af </P>  \r\n\r\n<P>skibe, kontraheret af danske rederier. </P>  \r\n\r\n<P>§ 2. For garantierne betales til Industriministeriet en risikopræmie, </P>  \r\n\r\n<P>der indsættes på en særlig konto i Danmarks Nationalbank. </P>  \r\n\r\n<P>Udbetalinger i medfør af stillede garantier dækkes forlods af </P>  \r\n\r\n<P>denne konto. </P>  \r\n\r\n<P>§ 3. Til bistand ved behandlingen af spørgsmål vedrørende garantierne </P>  \r\n\r\n<P>nedsætter industriministeren et udvalg, der består af en formand, </P>  \r\n\r\n<P>repræsentanter for Industriministeriet og Finansministeriet, samt </P>  \r\n\r\n<P>sagkyndige. </P>  \r\n\r\n<P>Stk. 2. Industriministeren fastsætter udvalgets forretningsorden. </P>  \r\n\r\n<P>Stk. 3. Industriministeren kan fastsætte, at udvalget træffer </P>  \r\n\r\n<P>afgørelse i sagerne og fastsætte regler om adgang til at klage </P>  \r\n\r\n<P>over afgørelserne, herunder om at afgørelserne ikke kan indbringes </P>  \r\n\r\n<P>for ministeren. </P>  \r\n\r\n<P>§ 4. Loven gælder ikke for Grønland og Færøerne. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Bygning af skibe her i landet bliver hyppigt finansieret ved lån i </P>  \r\n\r\n<P>Danmarks Skibskreditfond. Dette gælder uanset, om skibene beordres </P>  \r\n\r\n<P>af danske eller udenlandske rederier. Til sikkerhed for lånene </P>  \r\n\r\n<P>gives der pant i skibene, men denne sikkerhed er ikke </P>  \r\n\r\n<P>tilstrækkelig til at opfylde Skibskreditfondens krav, og der </P>  \r\n\r\n<P>stilles derfor krav om supplerende sikkerhed. Denne sikkerhed vil </P>  \r\n\r\n<P>normalt, når det drejer sig om udenlandske rederier, blive opfyldt </P>  \r\n\r\n<P>ved en eksportkreditgaranti. Når det drejer sig om danske </P>  \r\n\r\n<P>rederier, vil sikkerheden som regel bestå i bankgarantier, hvilket </P>  \r\n\r\n<P>udgør omkostninger for rederiet, eller deponering af værdipapirer, </P>  \r\n\r\n<P>hvilket belaster rederiernes likviditet. Man kan således sige, at </P>  \r\n\r\n<P>danske rederier, som afgiver ordrer til danske værfter, er ringere </P>  \r\n\r\n<P>stillet end udenlandske rederier. </P>  \r\n\r\n<P>Det gennem mange år eksisterende svage fragtmarked har medført stor </P>  \r\n\r\n<P>tilbageholdenhed hos danske rederier med afgivelse af ordrer. I de </P>  \r\n\r\n<P>tilfælde, hvor der alligevel er afgivet ordrer, har det i stigende </P>  \r\n\r\n<P>omfang været til udenlandske værfter, som kan tilbyde bedre </P>  \r\n\r\n<P>finansieringsbetingelser end danske værfter. </P>  \r\n\r\n<P>Med henblik på at tilskynde til, at danske rederier i stigende grad </P>  \r\n\r\n<P>afgiver deres ordrer til danske værfter, søges der gennem </P>  \r\n\r\n<P>lovforslaget tilvejebragt en ligestilling mellem danske og </P>  \r\n\r\n<P>udenlandske rederier i finansieringsmæssig henseende ved afgivelse </P>  \r\n\r\n<P>af ordrer til danske værfter. </P>  \r\n\r\n<P>Til § 1: </P>  \r\n\r\n<P>Da garantier i henhold til loven kan stilles indtil udgangen af 1986, </P>  \r\n\r\n<P>skønnes en garantiramme på 500 mio. kr. at ville være </P>  \r\n\r\n<P>tilstrækkelig. Lovens gyldighedsperiode er valgt under hensyn til, </P>  \r\n\r\n<P>at det EF-direktiv, der omhandler støtte til værfterne, udløber </P>  \r\n\r\n<P>den 31.12.1986. En eventuel fortsættelse af garantiordningen bør </P>  \r\n\r\n<P>derfor afvente en afklaring af, hvorledes Fællesskabets politik på </P>  \r\n\r\n<P>området vil udvikle sig. Lykkes det at mindske de statslige </P>  \r\n\r\n<P>subsidier i andre EF-lande, bør den danske værftspolitik og de </P>  \r\n\r\n<P>eksisterende ordningers berettigelse også gøres til genstand for </P>  \r\n\r\n<P>fornyet overvejelse. </P>  \r\n\r\n<P>Til § 2: </P>  \r\n\r\n<P>Risikopræmien må af hensyn til det nævnte formål, at ligestille </P>  \r\n\r\n<P>danske og udenlandske rederier ved kontrahering på danske værfter, </P>  \r\n\r\n<P>fastsættes på samme måde som for eksportkreditgarantier. De </P>  \r\n\r\n<P>indbetalte risikopræmier bør som i eksportsituationen dække </P>  \r\n\r\n<P>eventuelle udbetalinger. Der vil dog for skibenes vedkommende være </P>  \r\n\r\n<P>tale om en betydelig koncentration af risiko, idet hvert skib kan </P>  \r\n\r\n<P>udgøre en betydelig beløbsmæssig risiko, hvortil kommer, at </P>  \r\n\r\n<P>risikoen kun vil blive aktuel, hvis et dansk rederi kommer i </P>  \r\n\r\n<P>alvorlige vanskeligheder, og garantien derfor muligvis samtidig </P>  \r\n\r\n<P>kan blive aktuel for flere skibe. Der vil således kunne opstå </P>  \r\n\r\n<P>betydelige tab, som kun ville kunne forventes dækket af den </P>  \r\n\r\n<P>almindelige risikopræmie, dersom ordningen bestod i en længere </P>  \r\n\r\n<P>årrække. </P>  \r\n\r\n<P>Til § 3: </P>  \r\n\r\n<P>Udvalget forudses sammensat af sagkyndige fra de interesserede </P>  \r\n\r\n<P>erhverv samt Danmarks Nationalbank og Danmarks Skibskreditfond. </P>  \r\n\r\n<P>Lovens administration, herunder afgørelse af de fleste spørgsmål, </P>  \r\n\r\n<P>der måtte opstå i forbindelse med de udstedte garantier, vil blive </P>  \r\n\r\n<P>overdraget Direktoratet for Egnsudvikling, der allerede </P>  \r\n\r\n<P>administrerer en eksisterende ordning for mindre fragtskibe. </P>  \r\n\r\n<P>I forbindelse med den eksisterende garantiordning for mindre </P>  \r\n\r\n<P>fragtskibe er der indgået en samarbejdsaftale med </P>  \r\n\r\n<P>Skibskreditfonden, der med rederiets tilladelse stiller alle de </P>  \r\n\r\n<P>faktiske oplysninger, Fonden har, til rådighed for </P>  \r\n\r\n<P>Industriministeriet. En tilsvarende ordning forventes at kunne </P>  \r\n\r\n<P>indføres for de heromhandlede garantier. Fonden vil som sikkerhed </P>  \r\n\r\n<P>for sit lån normalt kræve pant i skibet og derudover en </P>  \r\n\r\n<P>supplerende sikkerhed. Fonden vil afkræve rederiet en vis del af </P>  \r\n\r\n<P>den supplerende sikkerhed, der f.eks. vil kunne opfyldes ved en </P>  \r\n\r\n<P>bankgaranti, således at det statslige engagement ikke typisk vil </P>  \r\n\r\n<P>omfatte hele den del af lånet, der ikke sikres ved pant i skibet. </P>  \r\n\r\n<P>Det enkelte rederis økonomiske situation bør indgå i Udvalgets </P>  \r\n\r\n<P>overvejelser, inden der tages stilling til, hvor stor en del af </P>  \r\n\r\n<P>lånet Udvalget finder at kunne garantere for. Der bør dog ikke </P>  \r\n\r\n<P>garanteres for mere end halvdelen af hvert lån. I øvrigt må </P>  \r\n\r\n<P>Udvalget stille sådanne betingelser i forbindelse med garantien, </P>  \r\n\r\n<P>som i de enkelte tilfælde findes fornødne. </P>  \r\n\r\n<P>I de tilfælde, hvor fremmede rederiers køb af skibe ved danske </P>  \r\n\r\n<P>værfter finansieres ved hjælp af en eksportkreditgaranti, </P>  \r\n\r\n<P>indebærer eksportkreditordningens almindelige regler, at værftet </P>  \r\n\r\n<P>bærer en vis selvrisiko. Det følger derfor naturligt af </P>  \r\n\r\n<P>lovforslagets formål, at værftet ved kontrakter fra danske </P>  \r\n\r\n<P>rederier bærer en tilsvarende selvrisiko. Dette kan opnås for den </P>  \r\n\r\n<P>foreslåede garantiordning ved, at værftet over for Staten </P>  \r\n\r\n<P>kautionerer for en del af et eventuelt tab. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00032"
        },
        {
            "displayName": "Entydig dokumentidentifikation",
            "displayValue": "CL006017"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "32"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}