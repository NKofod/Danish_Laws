{
    "id": 168007,
    "title": "SU -  Fribeløb  - Indskrevet på uddannelse - Periodisering - Ikke fravalgt SU - NemId",
    "documentTypeId": "240",
    "isSagsforlobPeriodValid": true,
    "shortName": "KEN nr 10435 af 16/12/2014",
    "documentHtml": "<div class=\"bjelke\">Den fulde tekst</div><p class=\"Titel2\">SU -  Fribeløb  - Indskrevet på uddannelse - Periodisering - Ikke fravalgt SU - NemId</p>\r\n<div class=\"Resume\">\r\n   <p class=\"TekstGenerel\">Da klager havde været indskrevet på uddannelse i hele 2013 og samtidigt havde modtaget SU, var hun alene berettiget til det laveste fribeløb. Det at klager havde haft høj indkomst i november/december 2013, kunne ikke føre til, at betingelserne for periodisering af indkomsten var opfyldt. Klagers påstand om, at hun ikke havde mulighed for at fravælge SU på grund af manglende NemId, førte ikke til andet resultat.</p>\r\n</div>\r\n<p>\r\n   <span class=\"Bold\">Din klage vedrørende tilbagebetaling af SU</span>\r\n</p>\r\n<p>I brev af 6. juni 2014 har du klaget over Styrelsen for Videregående Uddannelsers (herefter: styrelsen) afgørelse af 25. april 2014 om tilbagebetaling af SU for støtteåret 2013.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 25. april 2014 om tilbagebetaling af SU for støtteåret 2013.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009) nu lovbekendtgørelse nr. 39 af 15. januar 2014 indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 22.</span> Uddannelsesstøtten i et støtteår nedsættes ved den endelige tildeling for dette år, hvis den uddannelsessøgendes egenindkomst i støtteåret, jf. § 23, overstiger et beløb, der er summen af de månedlige fribeløb i støtteåret, jf. § 24 og § 25, stk. 6, (årsfribeløbet).</p>\r\n<p>(. . .)</p>\r\n<p>\r\n   <span class=\"Bold\">§ 22 a.</span> Uddannelsesstøtten i et støtteår for uddannelsessøgende, der begynder på eller afslutter en uddannelse i løbet af et støtteår og er omfattet af regler fastsat i medfør af stk. 3, nr. 2, nedsættes kun ved den endelige tildeling for dette år, hvis</p>\r\n<p>1) den uddannelsessøgendes egenindkomst i de måneder i støtteåret, hvor den uddannelsessøgende er under uddannelse (uddannelsesperioden), overstiger summen af de månedlige fribeløb i samme periode (uddannelsesfribeløbet) og</p>\r\n<p>2) nedsættelsen af uddannelsesstøtten efter denne bestemmelse er til fordel for den uddannelsessøgende.</p>\r\n<p>(. . .)</p>\r\n<p>\r\n   <span class=\"Bold\">§ 23.</span> Den uddannelsessøgendes egenindkomst opgøres for hele støtteåret uanset støtteperiodens længde, jf. dog § 22 a.</p>\r\n<p>\r\n   <span class=\"Italic\">Stk. 2.</span> Egenindkomsten er enhver positiv indkomst, der henføres til eller indgår i den personlige indkomst, kapitalindkomsten og aktieindkomst, der beskattes efter personskattelovens § 8 a, stk. 2.</p>\r\n<p>\r\n   <span class=\"Italic\">Stk. 3.</span> I egenindkomsten fradrages</p>\r\n<p>1) stipendium efter afsnit I i denne lov,</p>\r\n<p>2) godtgørelse efter § 9 i lov om befordringsrabat til uddannelsessøgende i ungdomsuddannelser m.v.,</p>\r\n<p>3) arbejdsmarkedsbidrag, der fragår ved opgørelse af den skattepligtige indkomst efter ligningslovens § 8 M, og</p>\r\n<p>4) tilskrevne renter af beløb, der er opsparet den 31. december 1993 på en uddannelseskonto efter lov om uddannelsesopsparing og ikke senere er hævet. Det opsparede beløb omfatter renter, der er tilskrevet senest den 31. december 1993.</p>\r\n<p>\r\n   <span class=\"Italic\">Stk. 4.</span> Styrelsen kan i enkelte tilfælde godkende andre særlige fradrag i egenindkomsten.</p>\r\n<p>\r\n   <span class=\"Bold\">§ 24.</span> Laveste fribeløb udgør</p>\r\n<p>1) 6.370 kr. for uddannelsessøgende, der modtager SU uden for klippekortet, og</p>\r\n<p>2) 7.870 kr. for uddannelsessøgende, der modtager SU inden for klippekortet.</p>\r\n<p>\r\n   <span class=\"Italic\">Stk. 2.</span> Fribeløbet er 15.908 kr. pr. måned (mellemste fribeløb) for hver måned i støtteåret eller uddannelsesperioden, hvor den uddannelsessøgende har</p>\r\n<p>valgt stipendium og studielån fra,</p>\r\n<p>(…)</p>\r\n<p>3) været indskrevet ved en uddannelse, der giver ret til uddannelsesstøtte, men ikke har været studieaktiv, jf. dog stk. 3, nr. 5, eller</p>\r\n<p>(. . .)</p>\r\n<p>\r\n   <span class=\"Italic\">Stk. 3.</span> Fribeløbet er 30.619 kr. pr. måned (højeste fribeløb) for hver måned i støtteåret eller uddannelsesperioden, hvor den uddannelsessøgende</p>\r\n<p>1) ikke gennemgår en uddannelse i Danmark eller i udlandet, der giver ret til uddannelsesstøtte efter afsnit I,</p>\r\n<p>(…)</p>\r\n<p>\r\n   <span class=\"Bold\">§ 28.</span> Uddannelsesstøtten udbetales med foreløbige beløb i støtteåret. Uddannelsesstøtten tildeles med endelige beløb efter støtteårets afslutning.</p>\r\n<p>(. . .)</p>\r\n<p>\r\n   <span class=\"Bold\">§ 30.</span> Uddannelsesstøtten tildeles med endelige beløb på grundlag af oplysninger om den uddannelsessøgendes egenindkomst, forældrenes indkomstgrundlag, studieforhold, anden offentlig støtte, bopælsstatus m.v.</p>\r\n<p>\r\n   <span class=\"Italic\">Stk. 2.</span> Foreløbige beløb, der er udbetalt, men ikke kan tildeles endeligt, skal betales tilbage. Foreløbige beløb, der skal betales tilbage, fordi egenindkomsten overstiger årsfribeløbet eller uddannelsesfribeløbet, skal dog betales tilbage med halvdelen af beløbet, i det omfang det udgør op til forskellen mellem det laveste og det mellemste fribeløb, og fuldt ud med beløb derover. (. . .)</p>\r\n<p>(…)</p>\r\n<p>SU-bekendtgørelsen (dagældende bekendtgørelse nr. 1269 af 17. december 2012, nu bekendtgørelse nr. 792 af 25. juni 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 35.</span> Ansøgning om fravalg af uddannelsesstøtte, jf. lovens § 7, stk. 1, skal være modtaget i styrelsens selvbetjeningssystem senest den 15. i måneden før den første måned, som fravalget omfatter.</p>\r\n<p>\r\n   <span class=\"Bold\">(…)</span>\r\n</p>\r\n<p>\r\n   <span class=\"Bold\">§ 43.</span> Den endelige tildeling af uddannelsesstøtte for et støtteår kan ske efter lovens § 22 a, hvis</p>\r\n<p>1) den uddannelsessøgendes uddannelsesperiode, jf. stk. 2, ikke omfatter månederne januar eller december i det pågældende støtteår, eller</p>\r\n<p>2) den uddannelsessøgende er uden for uddannelse i mindst 4 sammenhængende kalendermåneder i det pågældende støtteår.</p>\r\n<p>\r\n   <span class=\"Italic\">Stk. 2.</span> Uddannelsesperioden er de kalendermåneder i støtteåret, hvor den uddannelsessøgende er indskrevet på en uddannelse, der giver ret til uddannelsesstøtte, jf. kapitel 2, §§ 54-59 og lovens kapitel 2.</p>\r\n<p>\r\n   <span class=\"Italic\">Stk. 3.</span> Egenindkomsten, jf. lovens § 23, stk. 2 og 3, beregnes i de i stk. 1 nævnte tilfælde i uddannelsesperioden således:</p>\r\n<p>(. . .)</p>\r\n<p>\r\n   <span class=\"Bold\">Begrundelse</span>\r\n</p>\r\n<p>\r\n   <span class=\"Italic\">Egenindkomst</span>\r\n</p>\r\n<p>Ankenævnet bemærker, at egenindkomst ikke er det samme som personlig indkomst eller skattepligtig indkomst. Egenindkomsten er således enhver positiv indkomst, der henføres til eller indgår i den personlige indkomst og kapitalindkomst, jf. § 23, stk. 2 i SU-loven.</p>\r\n<p>Opgørelsen af den skattepligtige indkomst på din årsopgørelse er således forskellig fra opgørelsen af din egenindkomst i forbindelse med styrelsens indkomstkontrolkrav.</p>\r\n<p>\r\n   <span class=\"Italic\">Periodisering</span>\r\n</p>\r\n<p>Afslutter man sin uddannelse i løbet af et år, er det muligt, at man opfylder betingelserne for periodisering af indkomsten i SU- lovens § 22 a. Når indkomsten periodiseres, betyder det, at der kun ses på den del af året, hvor man har været under uddannelse. Således vil det ikke have betydning, om man efter endt uddannelse havde en høj indkomst. Betingelsen for, at indkomsten og fribeløbet både skal beregnes efter de almindelige regler for indkomstkontrollen og reglerne om periodisering, er, at man i 2013 enten har været uden for uddannelsen i januar eller december eller i fire sammenhængende måneder. [Universitetet] oplyser, at du har været indskrevet på uddannelse i hele 2013 og du opfylder derfor ikke betingelserne for en periodisering af indkomsten.</p>\r\n<p>Nævnet finder ikke, at det forhold, at du havde en høj indkomst i november og december 2013, kan føre til, at du opfylder betingelserne for periodisering, da du har været indskrevet på uddannelse i hele 2013.</p>\r\n<p>\r\n   <span class=\"Italic\">Fribeløb</span>\r\n</p>\r\n<p>Når en studerende er indskrevet på en uddannelse og modtager SU, er den studerende berettiget til det laveste fribeløb, jf. § 24, stk. 1, i SU-loven. [Universitetet] har oplyst, at du var under uddannelse i hele 2013, og da du samtidig modtog SU, er du derfor berettiget til det laveste fribeløb.</p>\r\n<p>Hvis en studerende er indskrevet på en uddannelse og har valgt SU eller SU- lån fra, eller ikke har været studieaktiv, har den studerende ret til mellemste fribeløb, jf. § 24, stk.2, i SU- loven.</p>\r\n<p>Du har anført, at du ved hjemkomsten efter endt uddannelsesophold ikke havde mulighed for at få NemID, idet du ikke havde en folkeregisteradresse, og at du derfor ikke kunne fravælge SU via MinSU. Af folkeregisteroplysningerne fremgår det, at du fra 3. november 2013 havde en adresse i Danmark. Du kunne således have rekvireret NemID. Nævnet bemærker, at du som udlandsdansker også kan bestille NemID.</p>\r\n<p>Nævnet finder at det var muligt for dig, at rekvirere et NemID, og at en ansøgning om fravalg skulle have været modtaget i styrelsens selvbetjeningssystem senest den 15. i måneden før den første måned fravalget omfatter, jf. SU-bekendtgørelsen § 35, stk.1.</p>\r\n<p>Gennemgår man ikke uddannelse i Danmark, der berettiger til uddannelsesstøtte er man berettiget til højeste fribeløb, jf. § 24, stk.3, nr. 1, i SU- loven.</p>\r\n<p>Nævnet finder at du ikke er berettiget til højeste fribeløb, da du var indskrevet på uddannelse i hele 2013.</p>\r\n<p>SU udbetales altid foreløbigt og tildeles først endeligt efter støtteårets afslutning (indkomstkontrollen), jf. SU-lovens § 28. Uddannelsesstøtten nedsættes, hvis egenindkomsten overstiger fribeløbet, jf. SU-lovens § 22, stk. 1. Studerende skal tilbagebetale SU, hvis deres egenindkomst overstiger deres årsfribeløb eller deres uddannelsesfribeløb, jf. § 30, stk. 2. Reglen i SU-lovens § 30, stk. 2, om tilbagebetaling af foreløbige beløb gælder uanset en studerendes egen forventning.</p>\r\n<p>Ankenævnet stadfæster afgørelsen om tilbagebetaling af for meget modtaget SU.</p>\r\n<p>Ankenævnet bemærker, at SU-lovens tilbagebetalingsregler er objektive. Dine subjektive forhold kan derfor ikke ændre på, at du skal tilbagebetale SU efter SU-loven. Dvs. at selvom du har været i god tro, så skal du stadig tilbagebetale SU.</p>\r\n<p>Efter almindelige forvaltningsretlige principper kan en eventuel fejlvejledning som udgangspunkt ikke medføre en bedre retsstilling end den, der fremgår af de gældende regler, i dette tilfælde SU-loven.</p>\r\n<p>Ankenævnet må endvidere konstatere, at det ikke fremstår entydigt, hvad du har været vejledt om.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Styrelsen har ved brev af 17. juni 2014 meddelt, at du skal tilbagebetale noget af den SU, som du modtog i 2013, da din egenindkomst oversteg dit fribeløb.</p>\r\n<p>Du har i brev af 6. juni 2014 klaget til Ankenævnet for Statens Uddannelsesstøtteordninger og bl.a. anført, at din manglende kontakt til SU i 2013 skyldtes et problem med NemID. Du skriver, at du ikke på daværende tidspunkt havde en adresse i Danmark og at du derfor ikke kunne rekvirere et NemID, så du via SU’s hjemmeside kunne fravælge SU.</p>\r\n<p>Kravet er den 17. juni 2014 blevet omberegnet på grundlag af nye oplysninger.</p>\r\n<p>Styrelsen har anset din klage af 6. juni som gældende for det nye krav af 17. juni 2014.</p>\r\n<p>Styrelsen har i brev af 26. september 2014 videresendt sagen sammen med en udtalelse til ankenævnet og henvist til, at styrelsen fastholder kravet af 17. juni 2014 om tilbagebetaling af støtte for 2013. Styrelsen har henvist til, at når man modtager SU, er der en grænse for, hvor meget man må tjene udover uddannelsesstøtten. Denne grænse bestemmes af årsfribeløbet, der er summen af de 12 måneders fribeløb, som er fastsat efter den uddannelsesmæssige status. Styrelsen har henvist til, at det af folkeregisteradresse fremgår, at du fra 3. november 2013 havde en adresse i Danmark. Du kunne således have rekvireret et NemID. Styrelsen har henvist til, at [Universitetet] har oplyst, at du afsluttede din uddannelse i april 2014. Du var således indskrevet i november og december 2013. Styrelsen har desuden henvist til, at du modtog SU til og med januar 2014 og herefter havde fravalgt SU frem til og med april 2014.</p>\r\n<p>Ankenævnet har ved brev af 1.oktober 2014 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/02/2015"
        },
        {
            "displayName": "Accession",
            "displayValue": "W20141043525"
        },
        {
            "displayName": "Entydig dokumentidentifikation",
            "displayValue": "CE000232"
        },
        {
            "displayName": "Dato for indlæggelse",
            "displayValue": "04/02/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10435"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "16/12/2014"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "14/017472"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}