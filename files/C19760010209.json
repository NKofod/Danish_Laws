{
    "id": 61973,
    "title": "Cirkulære om ændringer i ligningsloven. ",
    "documentTypeId": "170",
    "isSagsforlobPeriodValid": false,
    "shortName": "CIR nr 102 af 11/05/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændringer i ligningsloven. </H1>  \r\n\r\n<P></P>  \r\n\r\n<BR>  \r\n\r\n<P>Ligningsloven er senest udsendt som lovbekendtgørelse nr. 38 af 30. januar  \r\n\r\n 1976. I lovbekendtgørelsen er medtaget de ændringer af ligningsloven, som er  \r\n\r\n gennemført ved lov nr. 310 af 26. juni 1975, lov nr. 646, 648, 649 og 650 af  \r\n\r\n 19. december 1975. </P>  \r\n\r\n<P>Ved cirkulære nr. 249 af 23. december 1975 er redegjort for de ændringer,  \r\n\r\n der er gennemført ved lov nr. 310 af 26. juni 1975. Dette cirkulære uddybes  \r\n\r\n nedenfor for så vidt angår lejeværdi af enfamilieshuse og ejerlejligheder for  \r\n\r\n skattepligtige, der er fyldt 67 år. </P>  \r\n\r\n<P>Ved et særskilt cirkulære vil der blive redegjort for de ændringer, der er  \r\n\r\n gennemført ved lov nr. 649 af 19. december 1975 (Beskatning af lønindkomst  \r\n\r\n erhvervet i udlandet). </P>  \r\n\r\n<P>I nærværende cirkulære redegøres for: </P>  \r\n\r\n<UL CLASS=PLAIN-LIST>  \r\n\r\n<LI>1) § 8D om beskatning af kursgevinst og -tab på fremmed valuta, </LI>  \r\n\r\n<LI>2) § 17A om fradragsret for morarenter af skatter og afgifter i visse  \r\n\r\n tilfælde, hvor der er ydet henstand, </LI>  \r\n\r\n<LI>3) § 32A om fastsættelse af andre frister for indgivelse af selvangivelse  \r\n\r\n end angivet i statsskattelovens § 22, stk. 1, </LI>  \r\n\r\n<LI>4) § 15D om værdi af bolig i egen ejendom for skattepligtige, der er  \r\n\r\n fyldt 67 år. </LI>  \r\n\r\n</UL>  \r\n\r\n<P>Redegørelse for de enkelte bestemmelser. </P>  \r\n\r\n<P>Ad 1) til § 8D. </P>  \r\n\r\n<P>Ved anvendelsen af den her omhandlede bestemmelse er det afgørende, om en  \r\n\r\n fordring eller gæld har tilknytning til erhvervsmæssig virksomhed. Denne  \r\n\r\n betingelse anses imidlertid for opfyldt, når fordringen eller lånet er  \r\n\r\n etableret i overensstemmelse med valutabestemmelserne om kommercielle lån og  \r\n\r\n kreditter samt finanslån (almindelige finanslån, koncernlån og  \r\n\r\n refinansieringslån). </P>  \r\n\r\n<P>Som fordringer og gæld, der ikke har tilknytning til erhvervsmæssig  \r\n\r\n virksomhed, kan nævnes krav på arv, arveforskud, gaver, legater,  \r\n\r\n understøttelser, præmier, gevinster og lignende, de i valutabestemmelserne  \r\n\r\n nævnte herboende udenlandske statsborgeres lån, familielån samt lån optaget i  \r\n\r\n forbindelse med erhvervelse eller opførelse af fast ejendom i udlandet til  \r\n\r\n ikke-erhvervsmæssig brug. </P>  \r\n\r\n<P>Valutakursgevinst og -tab på et lån, der er omfattet af  \r\n\r\n valutabestemmelserne om personlige ikke - erhvervsmæssige lån, skal ikke  \r\n\r\n medregnes ved opgørelsen af den skattepligtige indkomst. Danmarks  \r\n\r\n Nationalbank varetager kontrollen med betalinger til og fra udlandet.  \r\n\r\n Kontrollen bygger navnlig på de betalingsanmeldelser m.v., der normalt skal  \r\n\r\n afgives til banken. </P>  \r\n\r\n<P>Hvor der sker handler mellem to valutaindlændinge i fremmed valuta - dette  \r\n\r\n er især tilfældet ved handel med importerede råstoffer - skal  \r\n\r\n valutakursgevinst og -tab medregnes ved opgørelsen af den skattepligtige  \r\n\r\n indkomst, selv om en effektiv betaling ifølge valutabestemmelserne skal ske i  \r\n\r\n danske kroner. Efter nærmere bestemmelser, fastsat af Danmarks Nationalbank,  \r\n\r\n kan danske banker yde lån i fremmed valuta til valutaindlændinge til  \r\n\r\n finansiering af import- og eksportforretninger. Valutakursgevinst og -tab på  \r\n\r\n sådanne lån skal medregnes ved opgørelsen af den skattepligtige indkomst.  \r\n\r\n</P>  \r\n\r\n<P>Valutakursgevinst og -tab skal medregnes ved opgørelsen af den  \r\n\r\n skattepligtige indkomst i det indkomstår, hvori gevinsten eller tabet  \r\n\r\n konstateres. Gevinst og tab opgøres år for år i takt med, at tilgodehavendet  \r\n\r\n eller lånet afdrages, indfries eller afhændes. </P>  \r\n\r\n<P>Bestemmelserne i ligningslovens § 4 finder tillige anvendelse på de der  \r\n\r\n omhandlede bankers og forsikringsselskabers og andre virksomheders opgørelse  \r\n\r\n af fortjeneste og tab på mellemværender i fremmed valuta. </P>  \r\n\r\n<P>Ligningsrådet kan meddele en tilladelse, der kun omfatter  \r\n\r\n valutakursgevinst og -tab. </P>  \r\n\r\n<P>Andre virksomheder end banker og forsikringsselskaber kan i forståelse med  \r\n\r\n ligningsmyndighederne ved indkomstopgørelsen have medregnet løbende  \r\n\r\n mellemværende i udenlandsk mønt til dagskursen på statustidspunktet. I  \r\n\r\n sådanne tilfælde kan denne opgørelsesmåde fortsat anvendes. </P>  \r\n\r\n<P>Loven har virkning for valutakursgevinst og -tab, der konstateres fra og  \r\n\r\n med den 1. januar 1976. Kursgevinst og -tab opgøres med udgangspunkt i  \r\n\r\n valutakursen, da lånet blev optaget eller ydet. </P>  \r\n\r\n<P>For andre lån og kreditter, der har tilknytning til erhvervsmæssig  \r\n\r\n virksomhed, end finanslån og lån optaget ved emission af obligationer i  \r\n\r\n udlandet, medregnes valutakursgevinst og -tab konstateret efter 31. december  \r\n\r\n 1975, uanset, hvornår lånet er optaget eller ydet. Gevinst og tab opgøres med  \r\n\r\n udgangspunkt i valutakursen på det tidspunkt, da lånet blev optaget eller  \r\n\r\n ydet, også selv om dette tidspunkt ligger før 1. januar 1976. </P>  \r\n\r\n<P>For alle udenlandske lån og tilgodehavender gælder, at valutakursgevinst  \r\n\r\n og -tab konstateret før 1. januar 1976 kun skal medregnes ved opgørelsen af  \r\n\r\n den skattepligtige indkomst, hvis dette var tilfældet efter den lovgivning og  \r\n\r\n praksis, der gjaldt før vedtagelsen af lov nr. 648 af 19. december 1975. </P>  \r\n\r\n<P>Om den tidligere gældende retstilstand kan bl.a. henvises til betænkning  \r\n\r\n nr. 753 og Højesterets dom af 28. november 1975 (&quot;Esso-dommen.&quot;).  \r\n\r\n</P>  \r\n\r\n<P>Ad 2) til § 17A. </P>  \r\n\r\n<P>Ved lov nr. 107 af 9. april 1975 blev retten til ved opgørelsen af den  \r\n\r\n skattepligtige indkomst at fratrække renter af skatter samt toldog  \r\n\r\n forbrugsafgifter ophævet. Bestemmelsen herom er der nærmere redegjort for i  \r\n\r\n skattedepartementets cirkulære nr. 249 af 23. december 1975. </P>  \r\n\r\n<P>Ved lov nr. 646 af 19. december 1975 blev genindført fradragsret for  \r\n\r\n morarenter i visse tilfælde, hvor der er ydet henstand med betaling af  \r\n\r\n skattebeløb. </P>  \r\n\r\n<P>De henstandsrenter, der herefter kan fratrækkes ved opgørelsen af den  \r\n\r\n skattepligtige indkomst, er renter, der påløber ved henstand efter § 6 i lov  \r\n\r\n om frigørelsesafgift m.v. af fast ejendom, § 11, stk. 3 og 4, i lov om afgift  \r\n\r\n af arv og gave, § 7B i lov om særlig indkomstskat m.v. og § 3, stk. 4, i lov  \r\n\r\n om opkrævning af indkomst- og formueskat for personer m.v. (kildeskat) samt  \r\n\r\n renter efter § 12, stk. 4, i lov om kapitaltilførselsafgift. </P>  \r\n\r\n<P>I de tilfælde, hvor der først gives henstand efter, at skatten er  \r\n\r\n forfalden, og hvor der derfor muligvis allerede er påløbet morarenter, når  \r\n\r\n der bevilges henstand, er der fradragsret for alle påløbne morarenter, regnet  \r\n\r\n tilbage til forfaldstiden. </P>  \r\n\r\n<P>Den generelle ophævelse af fradragsretten for renter af skatter samt told-  \r\n\r\n og forbrugsafgifter, der blev indført ved ligningslovens § 17A, har haft  \r\n\r\n virkning for renter, der er påløbet fra og med 1. januar 1976. Den nye  \r\n\r\n affattelse af § 17A har derfor ligeledes virkning for renter, der påløber fra  \r\n\r\n og med 1. januar 1976. </P>  \r\n\r\n<P>Fradragsretten for renter vedrørende kildeskattelovens § 3, stk. 4, blev  \r\n\r\n ophævet allerede fra 1. januar 1975 ved den ved lov nr. 264 af 22. maj 1974  \r\n\r\n foretagne ændring af kildeskattelovens § 23, stk. 1, 2. pkt., hvilken ændring  \r\n\r\n i kraft af § 12, stk. 3, i loven om særlig indkomstskat m.v. umiddelbart fik  \r\n\r\n virkning også for den særlige indkomstskat. </P>  \r\n\r\n<P>Ved § 2, stk. 2, i loven af 19. december 1975 er det imidlertid bestemt,  \r\n\r\n at renter vedrørende § 7B i loven om særlig indkomstskat og vedrørende  \r\n\r\n kildeskattelovens § 3, stk. 4, kan fradrages også, hvis de er påløbet før 1  \r\n\r\n januar 1976. Det vil sige, at fradragsretten for renter vedrørende de to  \r\n\r\n lovbestemmelser er bevaret også for renter i 1975. </P>  \r\n\r\n<P>Ad 3) til § 32A. </P>  \r\n\r\n<P>For personer og dødsboer udløber fristen for indgivelse af selvangivelse  \r\n\r\n den 15. februar, jfr. statsskattelovens § 22. Efter den tidligere affattelse  \r\n\r\n af § 32A kunne ligningsmyndighen dog efter ansøgning indrømme udsættelse med  \r\n\r\n indgivelsen. </P>  \r\n\r\n<P>Ved den nye affattelse af § 32A er der indført hjemmel for ligningsrådet  \r\n\r\n til at fastsætte generelle, ansøgningsfrie frister for indgivelse af  \r\n\r\n selvangivelsen for bogførings- eller regnskabspligtige personer og dødsboer,  \r\n\r\n hvis indkomstår udløber den 31. december eller senere. For indkomståret 1975  \r\n\r\n fremgår de af ligningsrådet fastsatte frister af statsskattedirektoratets  \r\n\r\n cirkulære nr. 446 af 22. december 1975. </P>  \r\n\r\n<P>Bogførings- eller regnskabspligtige personer og dødsboer kan efter  \r\n\r\n ansøgning i hvert enkelt tilfælde indrømmes yderligere udsættelse hos den  \r\n\r\n lokale ligningsmyndighed. Ved behandlingen af andragender om yderligere  \r\n\r\n henstand bør ligningsmyndigheden tage skyldigt hensyn til ligningsarbejdets  \r\n\r\n praktiske tilrettelæggelse. </P>  \r\n\r\n<P>Skatteydere, der ikke er bogførings- eller regnskabspligtige, kan efter  \r\n\r\n ansøgning i hvert enkelt tilfælde til den lokale ligningsmyndighed få  \r\n\r\n udsættelse med indgivelse af selvangivelse. Ansøgning om udsættelse vil kun  \r\n\r\n kunne forventes imødekommet i særlige tilfælde, f.eks. ved skatteyderens  \r\n\r\n pludselige sygdom. </P>  \r\n\r\n<P>Skattepligtige selskaber og foreninger m.v., for hvilke fristen for  \r\n\r\n indgivelse af selvangivelse er fastsat i selskabsskattelovens § 27, stk. 1,  \r\n\r\n er ikke omfattet af den nye bestemmelse. </P>  \r\n\r\n<P>Ad 4) til § 15D. </P>  \r\n\r\n<P>På given foranledning gør man opmærksom på, at de i cirkulære nr. 249 af  \r\n\r\n 23. december 1975 om ændringer i ligningsloven m.v. omtalte regler om  \r\n\r\n beregning af lejeværdi for enfamilieshuse, hvor den skattepligtige er fyldt  \r\n\r\n 67 år ved kalenderårets udløb, også omfatter ejerlejligheder tilhørende  \r\n\r\n sådanne skattepligtige. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 11. maj 1976.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n<P CLASS=MINISTER ALIGN=RIGHT>/ O. Skau Wogensen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/08/1976"
        },
        {
            "displayName": "Accession",
            "displayValue": "C19760010209"
        },
        {
            "displayName": "Entydig dokumentidentifikation",
            "displayValue": "CM020959"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "102"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "11/05/1976"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Min. for skatter og afgifter Skd. VIII j. nr. 80-2/1976."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}