{
    "id": 76247,
    "title": "Skrivelse om procedure ved ansættelse af personale efter indførelse af stillingskontrolreformen (* 1) (Tekniske skoler) ",
    "documentTypeId": "200",
    "isSagsforlobPeriodValid": false,
    "shortName": "SKR nr 22103 af 23/05/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om procedure ved ansættelse af  \r\n\r\n personale efter indførelse af stillingskontrolreformen (* 1) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Tekniske skoler) </P>  \r\n\r\n<BR>  \r\n\r\n<P>I skrivelse af 29. november 1985 til de tekniske skoler har direktoratet  \r\n\r\n for erhvervsuddannelserne redegjort for den ændring, der er sket i den  \r\n\r\n statslige personalestyring efter stillingskontrolreformens indførelse pr. 1.  \r\n\r\n januar 1986. </P>  \r\n\r\n<P>Redegørelsen omtaler direktoratets opbygning af personalebevillingen i  \r\n\r\n delrammer og den enkelte skoles adgang til at disponere over den givne  \r\n\r\n bevilling inden for delrammerne. </P>  \r\n\r\n<P>Der er således redegjort for reglerne for oprettelse af stillinger i de  \r\n\r\n forskellige personalekategorier, og i hvilket omfang denne kompetence er  \r\n\r\n delegeret til skolerne. Den budgetmæssige styring heraf henhører under  \r\n\r\n direktoratet. </P>  \r\n\r\n<P>Det skal bemærkes, at oprettelse af stillinger ikke sker ved aftale,  \r\n\r\n hvorimod fastsættelse af ansættelsesvilkår forudsætter, at der er indgået  \r\n\r\n aftaler herom imellem finansministeriet og de respektive  \r\n\r\n personaleorganisationer (centralorganisationerne og disses  \r\n\r\n underorganisationer). Ved ansættelse af personale skal de aftalte løn- og  \r\n\r\n ansættelsesvilkår herunder klassificeringen følges. </P>  \r\n\r\n<P>Stillingskontrolreformen medfører således ingen ændringer i de gældende  \r\n\r\n løn- og ansættelsesvilkår, herunder reglen om 3/7- beskæftigelse af  \r\n\r\n timelærere, jfr. ministeriets cirkulæreskrivelse af 3. november 1982, I-379.  \r\n\r\n</P>  \r\n\r\n<P>I forbindelse med stillingskontrolreformens indførelse er der mellem  \r\n\r\n finansministeriet og centralorganisationerne indgået aftale om klassificering  \r\n\r\n af nyoprettede tjenestemands- og  tjenestemandslignende stillinger. Aftalen  \r\n\r\n er optaget i finansministeriets cirkulære af 21. marts 1985 om  \r\n\r\n klasssificering af nyoprettede tjenestemandsstillinger m.v. Cirkulæret  \r\n\r\n vedlægges til orientering. </P>  \r\n\r\n<P>Ifølge cirkulæret er der tale om to klassificeringsprocedurer: en  \r\n\r\n  almindelig, hvor fremgangsmåden ved klassificeringen i det væsentlige svarer  \r\n\r\n til den hidtidige, ifølge hvilken klassificeringen af en stilling aftales  \r\n\r\n mellem finansministeriet og vedkommende centralorganisation, jfr. cirkulærets  \r\n\r\n afsnit 2, og - som noget nyt - en særlig frilisteprocedure , jfr. cirkulærets  \r\n\r\n afsnit 3. </P>  \r\n\r\n<P>Ved friliste forstås en fortegnelse over tjenestemands- og  \r\n\r\n tjenestemandslignende stillinger, der på forhånd er klassificeret ved aftale  \r\n\r\n mellem finansministeriet og centralorganisationerne. Klassificering af  \r\n\r\n nyoprettede stillinger svarende til dem, der er anført på listen, skal  \r\n\r\n således ikke ske ved forhandling og aftale mellem finansministeriet og  \r\n\r\n vedkommende centralorganisation i hvert enkelt tilfælde. </P>  \r\n\r\n<P>Den almindelige friliste for undervisningsministeriet vedlægges til  \r\n\r\n orientering. </P>  \r\n\r\n<P>Som nævnt sker klassificering kun ved oprettelse af nye tjenestemands og  \r\n\r\n tjenestemandslignende stillinger, og for så vidt angår stillinger på  \r\n\r\n frilisten understreges, at ansættelse i disse stillinger kun kan ske i  \r\n\r\n overensstemmelse med de for stillingerne gældende løn- og ansættelsesvilkår.  \r\n\r\n Frilisterne kan således ikke benyttes til omklassificering af bestående  \r\n\r\n stillinger, jfr. cirkulærets afsnit 8. </P>  \r\n\r\n<P> Tilvejebringelse af frilister sker efter reglerne i cirkulærets afsnit 4.  \r\n\r\n Reglerne angår den procedure, ministeriet skal følge, når stillingskategorier  \r\n\r\n ønskes optaget på en friliste. </P>  \r\n\r\n<P> Undervisningsministeriet har besluttet med virkning fra 1. juni 1986  at  \r\n\r\n delegere anvendelsen af frilisten til skolerne, for så vidt angår  \r\n\r\n stillingerne lærer/overlærer i lønrammeforløbene 13/21/23 og 18/26/28, jfr. i  \r\n\r\n øvrigt direktoratets skrivelse af 29. november 1985. Kompetencen til at  \r\n\r\n anvende de øvrige på frilisten optagne stillingskategorier, herunder  \r\n\r\n inspektør i lønramme 31, forbliver derimod hos undervisningsministeriet. </P>  \r\n\r\n<P>Ved anvendelsen af frilisten gælder, at den centralorganisation, der er  \r\n\r\n angivet i frilisten ud for stillingen, skal have meddelelse om den konkrete  \r\n\r\n anvendelse af frilisten, jfr. cirkulærets afsnit 5 og bilag 2. </P>  \r\n\r\n<P>Det må samtidig meddeles organisationerne, at eventuelle bemærkninger til  \r\n\r\n anvendelsen skal fremsættes overfor skolen og ikke overfor  \r\n\r\n undervisningsministeriet. </P>  \r\n\r\n<P>I cirkulærets afsnit 8 er redegjort for sondringen mellem  \r\n\r\n  stillingsoprettelser og omklassificeringer. </P>  \r\n\r\n<P> Stillingsoprettelse foreligger, hvis stillingens besættelse finder sted  \r\n\r\n efter opslag, og såfremt dispositionen enten er begrundet i helt nye opgaver  \r\n\r\n eller i en væsentlig udvidelse af eksisterende opgaver på skolen eller er led  \r\n\r\n i en organisatorisk ændring, hvor der etableres en ny funktion på skolen,  \r\n\r\n idet det i sidstnævnte tilfælde må fremgå af begrundelsen, at oprettelsen vil  \r\n\r\n være nødvendig for gennemførelsen af væsentlige ændringer af det ansvar eller  \r\n\r\n karakteren af de afgørelser, der er henlagt til eksisterende stillinger. </P>  \r\n\r\n<P> Omklassificering foreligger, hvis klassificeringen af en stilling ønskes  \r\n\r\n ændret, bl.a. fordi der er sket en væsentlig ændring af indholdet af  \r\n\r\n stillingen. </P>  \r\n\r\n<P>Som supplement til direktoratets brev af 29. november 1985 kan følgende  \r\n\r\n oplyses vedrørende de enkelte delrammer: </P>  \r\n\r\n<P> 1. Lærere . Ved genbesættelse af stillinger følges den hidtidige  \r\n\r\n procedure, dvs. at ansøgning om ansættelse indsendes til departementets 2.  \r\n\r\n afdeling med de i cirkulæreskrivelse af 18. juli 1977, I-320, ønskede  \r\n\r\n oplysninger. </P>  \r\n\r\n<P>Ved nyoprettede stillinger er det undervisningens niveau sammenholdt med  \r\n\r\n lærerkvalifikationskravene, der betinger om vedkommende stilling skal  \r\n\r\n oprettes som lærer/overlærer lønrammeforløbet 13/21/23, lærer/overlærer  \r\n\r\n lønrammeforløbet 18/26/28, adjunkt/lektor lønrammeforløbet 16/21/29/31 eller  \r\n\r\n på overenskomstvilkår. </P>  \r\n\r\n<P>Det forhold, at stillinger i lønrammeforløbene 13/21/23 og 18/26/28 er  \r\n\r\n optaget på friliste bevirker, at skolerne ikke skal afvente  \r\n\r\n finansministeriets klassificering, i modsætning til en eventuel oprettelse af  \r\n\r\n en adjunkt/lektorstilling i lønrammeforløbet 16/31. Både for  \r\n\r\n tjenestemandslignende- og overenskomststillinger gælder, at ansøgninger  \r\n\r\n indsendes til departementet i henhold til gældende  \r\n\r\n ansættelsesprocedureregler, jfr. ovenfor. </P>  \r\n\r\n<P> 2. Pædagogisk og administrativ ledelse. Uanset at f.eks. inspektør i  \r\n\r\n lønramme 31 er optaget på frilisten, skal skolen fortsat forelægge eventuelle  \r\n\r\n ønsker om ændringer for direktoratet for erhvervsuddannelserne. </P>  \r\n\r\n<P> 3. Teknisk administrativt personale. Ved genbesættelse af ledigtblevne  \r\n\r\n stillinger skal ansættelse ske på uændrede løn- og ansættelsesvilkår, og den  \r\n\r\n hidtidige ansættelsesprocedure med forelæggelse for departementets 2.  \r\n\r\n afdeling skal følges. </P>  \r\n\r\n<P>Det teknisk-administrative personale (f.eks. kontorledere,  \r\n\r\n kontorfuldmægtige, vagtmestre, skolebetjente, laboratoriebetjente m.fl.), der  \r\n\r\n er ansat på tjenestemandslignende vilkår i klassificerede stillinger, er ikke  \r\n\r\n optaget på friliste. Ved oprettelse af nye stillinger skal disse  \r\n\r\n klassificeres i overensstemmelse med den almindelige klassificeringsprocedure  \r\n\r\n og de hidtil fulgte regler. </P>  \r\n\r\n<P>Med hensyn til ansættelsesformen henvises til Budgetvejledning 1985 pkt.  \r\n\r\n 73.32, idet det skal bemærkes, at der anvendes overenskomstansættelse ved  \r\n\r\n nyoprettede stillinger, hvis der er overenskomst, og denne fungerer  \r\n\r\n tilfredsstillende. Dette er tilfældet inden for HK-området, og ansættelse af  \r\n\r\n kontorpersonale (assistent/overassistent) skal derfor som hidtil ske i  \r\n\r\n henhold til overenskomst. </P>  \r\n\r\n<P>Tilsvarende gælder ved en skoles ansættelse af KAF-personale. </P>  \r\n\r\n<P>P.m.v. </P>  \r\n\r\n<P>e.b. </P>  \r\n\r\n<P>A. Jahnsen </P>  \r\n\r\n<P>eksp.sekr. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Skrivelsen har udtømt sin virkning efter gennemførelsen af stillingskontrolreformen"
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19862210354"
        },
        {
            "displayName": "Entydig dokumentidentifikation",
            "displayValue": "CM035453"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/09/1999"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22103"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "23/05/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Økonomiafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin.,2.afd.2.kt.,j.nr.1986-4334-20"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}