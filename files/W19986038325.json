{
    "id": 13580,
    "title": "Landsskatteretskendelse",
    "documentTypeId": "240",
    "isSagsforlobPeriodValid": true,
    "shortName": "KEN nr 60383 af 23/12/1998",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Et selskabs forbrug af fuelolie og naturgas til opvarmning i  \r\n\r\n produktionsprocessen medf&oslash;rte ikke en s&aring;dan varmeafgivelse til  \r\n\r\n omgivelserne, at forbruget kunne anses for anvendt til rumopvarmning.  \r\n\r\n Selskabet var derfor berettiget til tilbagebetaling af afgift.  \r\n\r\n &AElig;ndringen af reglerne med virkning fra den 1. maj 1997 ans&aring;s  \r\n\r\n alene for en pr&aelig;cisering af de tidligere g&aelig;ldende regler.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Landsskatteretskendelse<BR>  \r\n\r\n</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<B><P ALIGN=\"JUSTIFY\">Energiafgift</P>  \r\n\r\n<P ALIGN=\"JUSTIFY\">- forbrug i produktionsanl&aelig;g</P>  \r\n\r\n<P ALIGN=\"JUSTIFY\">- rumvarme</P>  \r\n\r\n<P ALIGN=\"JUSTIFY\">- evt. afgiftsfritagelse</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">&nbsp;</P>  \r\n\r\n</B>  \r\n\r\n<P>&nbsp;</P>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">A A/S's klage til Landsskatteretten skyldtes, at told- og  \r\n\r\n skatteregionen ved afg&oslash;relse af 11. februar 1998 havde anset  \r\n\r\n selskabets forbrug af fuelolie og naturgas til opvarmning i  \r\n\r\n produktionsanl&aelig;g i perioden 1. januar 1996 til 30. april 1997 for  \r\n\r\n anvendt til rumopvarmning. </P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Selskabet var f&oslash;lgelig for n&aelig;vnte periode  \r\n\r\n n&aelig;gtet adgang til tilbagebetaling af afgift efter lov om energiafgift  \r\n\r\n af mineralolieprodukter m.v. (olieafgiftsloven) og lov om afgift af naturgas  \r\n\r\n og bygas (gasafgiftsloven) af forbruget af fuelolie og naturgas til  \r\n\r\n produktionsanl&aelig;g, jf. § 11, stk. 4, i olieafgiftsloven, lov nr. 858 af  \r\n\r\n 24. september 1996 og § 10, stk. 4, i gasafgiftsloven, lov nr. 887 af 3.  \r\n\r\n oktober 1996. Endvidere var selskabet for n&aelig;vnte periode n&aelig;gtet  \r\n\r\n adgang til tilbagebetaling af afgift efter lov om kuldioxidafgift af visse  \r\n\r\n energiprodukter (kuldioxidafgiftsloven) af samme energiforbrug, jf. lovens §  \r\n\r\n 9, stk. 1 og 4.</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Selskabet var ikke registreret i henhold til  \r\n\r\n olieafgiftsloven eller gasloven, men fik af de statslige told- og  \r\n\r\n skattemyndigheder godtgjort energiafgifter henholdsvis via momsangivelsen og  \r\n\r\n via anmodning om fremskyndet tilbagebetaling af energiafgifter.</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">If&oslash;lge told- og skatteregionen skulle selskabets  \r\n\r\n energiforbrug til opvarmning af luften i produktionsanl&aelig;gget  \r\n\r\n klassificeres forskelligt i perioderne 1. januar 1996 til 30. april 1997 og  \r\n\r\n 1. maj 1997 og fremefter.</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">For s&aring; vidt angik perioden 1. januar 1996 til 30.  \r\n\r\n april 1997 havde regionen i afg&oslash;relsen henvist til olieafgiftslovens §  \r\n\r\n 11, stk. 1, nr. 1, og gasafgiftslovens § 10, stk. 1, nr. 1, hvorefter det var  \r\n\r\n hovedreglen, at selskabet kunne f&aring; godtgjort energiafgiften i de i  \r\n\r\n selskabet forbrugte energim&aelig;ngder.</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Videre havde regionen citeret undtagelsen til hovedreglen,  \r\n\r\n jf. olieafgiftslovens § 11, stk. 4, og gasafgiftslovens § 10, stk. 4:</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">\"Der ydes ikke tilbagebetaling for afgiften af varme og  \r\n\r\n varer, der direkte eller indirekte anvendes til fremstilling af varme, som  \r\n\r\n leveres fra virksomheden, rumvarme eller varmt vand, jf. dog stk. 5.\"</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Under henvisning til energianvendelsen i selskabets  \r\n\r\n produktionsanl&aelig;g var det herefter regionens opfattelse, at forbruget af  \r\n\r\n fuelolie og naturgas, der medgik til opvarmning af luften i  \r\n\r\n produktionsprocessen, var omfattet af undtagelsen i olieafgiftslovens § 11,  \r\n\r\n stk. 4, og gasafgiftslovens § 10, stk. 4, idet olien og gassen var anvendt  \r\n\r\n til fremstilling af varme.</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Regionen havde ikke anset det omhandlede energiforbrug for  \r\n\r\n omfattet af modifikationsbestemmelsen til undtagelsen, jf. de n&aelig;vnte  \r\n\r\n loves § 11, stk. 5, nr. 1, og § 10, stk. 5, nr. 1. Herefter blev der ydet  \r\n\r\n godtg&oslash;relse, s&aring;fremt varerne som led i forarbejdningen blev  \r\n\r\n udsat for temperaturstigninger i forhold til det omgivende rum p&aring;  \r\n\r\n mindst 10 grader celsius. Regionen havde henvist til bestemmelsernes  \r\n\r\n forarbejder, bem&aelig;rkningerne til lovforslag L 210, hvoraf det fremgik,  \r\n\r\n at energi anvendt til en r&aelig;kke n&aelig;rmere beskrevne  \r\n\r\n produktionsprocesser, jf. ovenn&aelig;vnte § 11, stk. 5, og § 10, stk. 5,  \r\n\r\n ville v&aelig;re undtaget for rumopvarmningsafgiften, uanset at disse  \r\n\r\n forarbejdninger ogs&aring; bidrog til opvarmningen af de lokaler, hvori  \r\n\r\n forarbejdningen fandt sted. Regionen havde anf&oslash;rt, at i  \r\n\r\n overensstemmelse hermed blev efter praksis enhver energianvendelse til  \r\n\r\n produktionsprocesser anset for \"rumvarme\", hvis der i forbindelse med  \r\n\r\n processen blev afgivet varme til de lokaler, hvor forarbejdningen fandt sted  \r\n\r\n - selv om varmeafgivelsen evt. var ubetydelig. Denne fortolkning var  \r\n\r\n if&oslash;lge regionen ogs&aring; forudsat i bem&aelig;rkningerne til  \r\n\r\n lovforslag L 218, som blev fremsat i 1997 i forbindelse med forslag til  \r\n\r\n justering af rumvarmeafgiften, herunder forslag om, at et indirekte bidrag  \r\n\r\n til rumopvarmningen p&aring; op til 10 % ikke medf&oslash;rte, at  \r\n\r\n tilbagebetaling af afgift blev n&aelig;gtet. I bem&aelig;rkningerne var bl.a.  \r\n\r\n anf&oslash;rt, at stort set alle procesanl&aelig;g i et eller andet omfang  \r\n\r\n bidrog til opvarmningen af det lokale, der var opstillet i.</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">S&aring;ledes havde told- og skatteregionen i  \r\n\r\n godtg&oslash;relsesm&aelig;ssig henseende anset opvarmningen af luften i  \r\n\r\n produktionsprocessen for omfattet af begrebet rumvarme fremfor af begrebet  \r\n\r\n let proces i perioden 1. januar 1996 til 30. april 1997.</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Vedr&oslash;rende perioden 1. maj 1997 og frem havde  \r\n\r\n regionen henvist til &aelig;ndringen af henholdsvis olieafgiftslovens § 11,  \r\n\r\n stk. 4, og gasafgiftslovens § 10, stk. 4, gennemf&oslash;rt ved lov nr. 444  \r\n\r\n af 10. juni 1997 med virkning pr. 1. maj 1997. Herefter blev der ydet  \r\n\r\n tilbagebetaling af energiafgift vedr&oslash;rende bl.a. fuelolie og naturgas  \r\n\r\n anvendt til fremstilling af varme, der blev forbrugt i lukkede anl&aelig;g  \r\n\r\n til fremstilling eller forarbejdning af varer og som indirekte bidrog til  \r\n\r\n rumopvarmning, s&aring;fremt h&oslash;jst 10 % af den energi, der var  \r\n\r\n forbrugt i anl&aelig;gget, bidrog til rumopvarmning.</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Det var regionens opfattelse, at selskabets forbrug af  \r\n\r\n fuelolie og naturgas til opvarmning af luft i forbindelse med  \r\n\r\n produktionsprocessen efter den &aelig;ndrede formulering af n&aelig;vnte  \r\n\r\n bestemmelser var at anse for medg&aring;et til let proces og ikke rumvarme.  \r\n\r\n Regionen havde herved henset til, at</P>  \r\n\r\n<P ALIGN=\"JUSTIFY\">- der var tale om lukkede procesanl&aelig;g, og</P>  \r\n\r\n<P ALIGN=\"JUSTIFY\">- energiforbruget i produktionsanl&aelig;gget ikke bidrog  \r\n\r\n til rumopvarmning.</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Selskabets advokat nedlagde over for Landsskatteretten  \r\n\r\n p&aring;stand om, at selskabets energiforbrug til produktionssanl&aelig;g for  \r\n\r\n perioden 1. januar 1996 til 30. april 1997 blev karakteriseret som let  \r\n\r\n procesenergi i relation til olieafgiftslovens § 11 og gasafgiftslovens §  \r\n\r\n 10.</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Advokaten anf&oslash;rte, at hovedreglen efter  \r\n\r\n olieafgiftslovens § 11, stk. 1, og gasafgiftslovens § 10, stk. 1, var, at  \r\n\r\n virksomheder, der var registreret efter merv&aelig;rdiafgiftsloven, kunne  \r\n\r\n f&aring; tilbagebetalt olie- og gasafgiften af den i virksomheden forbrugte  \r\n\r\n m&aelig;ngde olie og gas. Undtagelsen til denne hovedregel fandtes enslydende  \r\n\r\n i olieafgiftslovens § 11, stk. 4, og gasafgiftslovens § 10, stk. 4, som blev  \r\n\r\n indf&oslash;rt pr. 1. januar 1996 (L 210). Herefter blev der ikke ydet  \r\n\r\n \"tilbagebetaling for afgiften af varme og varer, der direkte eller indirekte  \r\n\r\n anvendes til fremstilling af varme, som leveres fra virksomheden, rumvarme  \r\n\r\n eller varmt vand, jf. dog stk. 5\".</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Med hensyn til begrebet \"rumvarme\" havde advokaten  \r\n\r\n anf&oslash;rt, at regionen fejlagtigt havde anset selskabets forbrug af  \r\n\r\n fuelolie og naturgas for omfattet af ovenn&aelig;vnte undtagelsesbestemmelser  \r\n\r\n med den begrundelse, at \"fuelolie og naturgas er anvendt til fremstilling af  \r\n\r\n varme\", hvilket stred mod bestemmelsernes ordlyd, hvorefter de  \r\n\r\n afg&oslash;rende parametre var, hvorvidt der var tale om \"varme som leveres  \r\n\r\n fra virksomheden\", \"rumvarme\" eller \"varmt vand\".</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Endvidere havde advokaten anf&oslash;rt, at den  \r\n\r\n konditionerede luft befandt sig i et lukket r&oslash;rsystem uden forbindelse  \r\n\r\n med luften i fabrikshallen Den naturlige sproglige foruds&aelig;tning om, at  \r\n\r\n varmen skulle afgives til et \"rum\" for at der kunne v&aelig;re tale om  \r\n\r\n \"rumvarme\", var s&aring;ledes ikke opfyldt.</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">For s&aring; vidt angik form&aring;let med og  \r\n\r\n foruds&aelig;tningerne for olieafgiftslovens § 11, stk. 4, og  \r\n\r\n gasafgiftslovens § 10, stk. 4, havde advokaten anf&oslash;rt, at det af  \r\n\r\n bem&aelig;rkningerne til lovforslag L 210 fremgik, at \"Ved dette lovforslag  \r\n\r\n oph&aelig;ves godtg&oslash;relserne m.v. af energi- og CO2-afgifterne  \r\n\r\n p&aring; den del af energien, der anvendes til rumopvarmning i erhvervene  \r\n\r\n gradvist over tre &aring;r. Fra og med 1998 ville energi anvendt til  \r\n\r\n rumopvarmning blive belastet med samme afgift, uanset om energien anvendes af  \r\n\r\n husholdningerne eller af erhvervene.\" Endvidere fremgik det, at  \r\n\r\n \"Udgangspunktet for afgr&aelig;nsningen og definitionen af rumopvarmning i  \r\n\r\n erhverv havde v&aelig;ret, at erhvervene skulle betale samme afgift p&aring;  \r\n\r\n samme type energiforbrug til opvarmning m.v., som finder sted i  \r\n\r\n husholdningerne\". Herudover fremgik det, at \"For rumopvarmning kan man  \r\n\r\n endvidere som udgangspunkt antage, at forbruget er mere j&aelig;vnt fordelt  \r\n\r\n mellem forskellige brancher end andet energiforbrug og i store tr&aelig;k  \r\n\r\n proportionalt med besk&aelig;ftigelsen. Under disse foruds&aelig;tninger vil  \r\n\r\n en rumopvarmningsafgift, hvor provenuet f&oslash;res tilbage til erhvervene i  \r\n\r\n forhold til besk&aelig;ftigelsen, i videre udstr&aelig;kning end afgifter  \r\n\r\n p&aring; andre energianvendelser i erhvervene, v&aelig;re neutral for  \r\n\r\n erhvervenes konkurrenceevne samtidig med, at omfordelingerne mellem  \r\n\r\n forskellige brancher er mere beskedne.\"</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">If&oslash;lge advokaten var hensigten med lovforslaget  \r\n\r\n s&aring;ledes, at erhvervslivet skulle belastes med rumvarmeafgift som samme  \r\n\r\n type opvarmning m.v., som fandt sted i husholdningerne - det vil sige  \r\n\r\n anvendelser, der mindede om opvarmningen af lejligheder og parcelhuse. Efter  \r\n\r\n advokatens opfattelse var det i strid hermed at afgiftsp&aring;l&aelig;gge  \r\n\r\n energi anvendt til produktionsanl&aelig;g som det omhandlede. En s&aring;  \r\n\r\n strikt indskr&aelig;nkende fortolkning af olie- og gasafgiftslovene ville  \r\n\r\n medf&oslash;re uvilk&aring;rligheder. I overensstemmelse med lovens  \r\n\r\n foruds&aelig;tning om at ramme erhvervene ensartet m&aring;tte der i stedet  \r\n\r\n anl&aelig;gges en indskr&aelig;nkende fortolkning af begrebet rumvarme,  \r\n\r\n s&aring;ledes at uvilk&aring;rligheder blev elimineret. Advokaten havde  \r\n\r\n anf&oslash;rt, at regionens praksis med hensyn til at anse enhver  \r\n\r\n energianvendelse til produktionsprocesser for \"rumvarme\", hvis der i  \r\n\r\n forbindelse med processen blev afgivet varme, var i strid med ordlyden af og  \r\n\r\n intentionerne bag lovbestemmelserne som disse kom til udtryk i forarbejderne.  \r\n\r\n Der m&aring;tte if&oslash;lge advokaten indfortolkes en bagatelgr&aelig;nse  \r\n\r\n vedr&oslash;rende varmeafgivelse til det rum, hvori den energiforbrugende  \r\n\r\n proces foregik. I selskabets tilf&aelig;lde var der mellem regionen og  \r\n\r\n selskabet enighed om, at der ved produktionsprocessen blev afgivet varme, og  \r\n\r\n om at energiforbruget til denne varmeafgivelse udgjorde under 10 % af det  \r\n\r\n samlede energiforbrug til processen, jf. regionens afg&oslash;relse for  \r\n\r\n perioden 1. maj 1997 og fremover. Det var imidlertid if&oslash;lge advokaten  \r\n\r\n godtgjort, at varmeafgivelsen var af ganske underordnet omfang, jf. et  \r\n\r\n fremlagt notat udarbejdet af et r&aring;dgivende ingeni&oslash;rfirma.</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Med hensyn til modifikationsbestemmelsen i  \r\n\r\n olieafgiftslovens § 11, stk. 5, og gasafgiftslovens § 10, stk. 5, havde  \r\n\r\n advokaten anf&oslash;rt, at disse meget konkrete bestemmelser - som jo  \r\n\r\n modificerede stk. 4 - alene gav mening, s&aring;fremt de n&aelig;vnte  \r\n\r\n anl&aelig;g kunne v&aelig;re omfattet af begrebet \"rumvarme\". Selskabets  \r\n\r\n produktionsanl&aelig;g producerede ikke rumvarme i stk. 4's forstand, da  \r\n\r\n luftkonditioneringen skete i et lukket r&oslash;rsystem. Endvidere bidrog  \r\n\r\n anl&aelig;gget ikke til opvarmning af lokaler m.v. F&oslash;lgelig havde  \r\n\r\n modifikationsbestemmelserne if&oslash;lge advokaten ikke relevans i  \r\n\r\n n&aelig;rv&aelig;rende sag.</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Vedr&oslash;rende den efterf&oslash;lgende  \r\n\r\n lov&aelig;ndring, lov nr. 444 af 10. juni 1997, L 218, havde advokaten  \r\n\r\n anf&oslash;rt, at det var korrekt som konstateret i bem&aelig;rkningerne til  \r\n\r\n lovforslaget, at stort set alle procesanl&aelig;g i et eller andet omfang  \r\n\r\n bidrog til opvarmning af det lokale, det var opstillet i. Denne konstatering  \r\n\r\n tilligemed den efterf&oslash;lgende lov&aelig;ndring fritog imidlertid ikke  \r\n\r\n for, at der blev foretaget en s&aelig;rskilt retlig subsumption p&aring;  \r\n\r\n grund af de regler, som gjaldt pr. 1. januar 1996. Efter advokatens  \r\n\r\n opfattelse kunne bem&aelig;rkningerne til lovforslaget karakteriseres som  \r\n\r\n efterrationalisering over en uheldig lovtekst. S&aring;ledes fremgik det da  \r\n\r\n ogs&aring; af de indledende almindelige bem&aelig;rkninger til L 218, at der  \r\n\r\n for s&aring; vidt angik afgr&aelig;nsningen mellem rumvarme og proces var  \r\n\r\n tale om en \"Pr&aelig;cisering af, at indirekte opvarmning i form af mindre  \r\n\r\n varmeangivelse fra procesanl&aelig;g ikke medf&oslash;rer, at energiforbruget  \r\n\r\n klassificeres som rumvarme.\" Ved inds&aelig;ttelsen af det nye 2. pkt. i stk.  \r\n\r\n 4 i olieafgiftslovens § 11 og gasafgiftslovens § 10 var den g&aelig;ldende  \r\n\r\n bagatelgr&aelig;nse s&aring;ledes kodificeret.</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<STRONG><P ALIGN=\"JUSTIFY\">Landsskatteretten udtalte</STRONG>:</P>  \r\n\r\n<P ALIGN=\"JUSTIFY\">Det fremgik af den indtil den 1. maj 1997 g&aelig;ldende  \r\n\r\n bestemmelse, § 11, stk. 4, i lov om energiafgift af mineralolieprodukter m.v.  \r\n\r\n (olieafgiftsloven), lov nr. 858 af 24. september 1996, at</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">\"Der ydes ikke tilbagebetaling for afgiften af varme og  \r\n\r\n varer, der direkte eller indirekte anvendes til fremstilling af varme, som  \r\n\r\n leveres fra virksomheden, rumvarme eller varmt vand, jf. dog stk. 5\".</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Ligeledes fremgik det af den indtil 1. maj 1997  \r\n\r\n g&aelig;ldende bestemmelse, § 10, stk. 4, i lov om afgift af naturgas og  \r\n\r\n bygas (gasafgiftsloven), lov nr. 887 af 3. oktober 1996, at</P>  \r\n\r\n<P ALIGN=\"JUSTIFY\">\"Der ydes ikke tilbagebetaling for afgiften af varme og  \r\n\r\n gas, der direkte eller indirekte anvendes til fremstilling af varme, som  \r\n\r\n leveres fra virksomheden, rumvarme eller varmt vand, jf. dog stk. 5.\"</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Det fremgik af bem&aelig;rkningerne til lovforslaget til  \r\n\r\n de citerede bestemmelser, L 210 og L 211, FT 1994/95 A 2842 og FT 1994/95 A  \r\n\r\n 2859, at</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">\"Udgangspunktet for afgr&aelig;nsningen og definitionen af  \r\n\r\n rumopvarmning i erhverv har v&aelig;ret, at erhvervene skulle betale samme  \r\n\r\n afgift p&aring; samme type energiforbrug til opvarmning m.v., som finder sted  \r\n\r\n i husholdningerne.\"</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Retten bem&aelig;rkede, at alle procesanl&aelig;g i  \r\n\r\n princippet bidrog i et eller andet omfang til opvarmningen af det lokale, de  \r\n\r\n var opstillet i. I lyset af form&aring;let med de citerede bestemmelser i  \r\n\r\n olie- og gasafgiftsloven, og efter en naturlig sproglig forst&aring;else af  \r\n\r\n bestemmelsernes ordlyd m&aring;tte det antages, at forbruget af olie og gas  \r\n\r\n alene blev anset for anvendt til rumvarme, s&aring;fremt bidraget til  \r\n\r\n rumopvarmningen ikke var af et ganske ubetydeligt og underordnet omfang.</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Herudover bem&aelig;rkede retten, at ved lov nr. 444 af  \r\n\r\n 10. juni 1997, L 218, blev andet punktum i olieafgiftslovens § 11, stk. 4, og  \r\n\r\n i gasafgiftslovens § 10, stk. 4, tilf&oslash;jet:</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">\"Der ydes dog tilbagebetaling for afgiften af varme og  \r\n\r\n varer, der forbruges i lukkede anl&aelig;g til fremstilling eller  \r\n\r\n forarbejdning af varer, og som indirekte bidrager til rumopvarmning,  \r\n\r\n s&aring;fremt h&oslash;jst 10 % af den energi, der er forbrugt i  \r\n\r\n anl&aelig;gget, bidrager til rumopvarmning.\"</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Af de indledende almindelige bem&aelig;rkninger til L 218,  \r\n\r\n FT 1996/97 A 4566 fremgik det, at form&aring;let med &aelig;ndringsloven var  \r\n\r\n at foretage en r&aelig;kke pr&aelig;ciseringer og justeringer af  \r\n\r\n afgr&aelig;nsningen mellem energiforbrug, der berettigede til tilbagebetaling  \r\n\r\n af afgift (proces) og anden energi (rumvarme). Det fremgik endvidere, at</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">\"Lovforslaget indeholder i hovedtr&aelig;k f&oslash;lgende  \r\n\r\n elementer:</P>  \r\n\r\n<P ALIGN=\"JUSTIFY\">1) Afgr&aelig;nsning mellem rumvarme og proces,  \r\n\r\n herunder</P>  \r\n\r\n<P ALIGN=\"JUSTIFY\">- Pr&aelig;cisering af, at indirekte opvarmning i form af  \r\n\r\n mindre varmeafgivelse fra procesanl&aelig;g ikke medf&oslash;rer, at  \r\n\r\n energiforbruget klassificeres som rumvarme.\"</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">P&aring; denne baggrund konkluderede retten, at  \r\n\r\n tilf&oslash;jelsen af andet punktum i olieafgiftslovens § 11, stk. 4, og  \r\n\r\n gasafgiftslovens § 10, stk. 4, alene var en kodifikation af en allerede  \r\n\r\n eksisterende bagatelgr&aelig;nse for, hvorn&aring;r et procesanl&aelig;gs  \r\n\r\n forbrug af olie og gas ans&aring;s for anvendt til rumopvarmning.</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Efter det oplyste lagde Landsskatteretten til grund, at  \r\n\r\n varmeafgivelsen til omgivelserne i forbindelse med produktionsprocessen i  \r\n\r\n selskabet var yderst beskeden, s&aring;ledes at produktionsprocessen samlet  \r\n\r\n alene havde bidraget til opvarmningen af fabrikshallerne i et ganske  \r\n\r\n ubetydeligt og underordnet omfang. Retten havde herved henset til, at  \r\n\r\n produktionsprocessen foregik i et lukket, isoleret r&oslash;rsystem, at den  \r\n\r\n konditionerende luft under st&oslash;rstedelen af processen havde en  \r\n\r\n temperatur p&aring; mellem 22 og 28 grader celsius, at temperaturen i  \r\n\r\n fabrikshallerne var mellem 20 og 28 grader celsius, at der var installeret  \r\n\r\n eksterne varmekilder i form af klimaanl&aelig;g i fabrikshallerne, og at den  \r\n\r\n konditionerede luft p&aring; intet tidspunkt f&oslash;r, under eller efter  \r\n\r\n selve produktionsprocessen blev sluppet ud i fabrikshallerne. Endvidere havde  \r\n\r\n retten henset til det af det r&aring;dgivende ingeni&oslash;rfirma  \r\n\r\n udarbejdede notat, hvorefter det var vurderingen, at overskudsvarme fra  \r\n\r\n produktionsprocessen kun i meget beskedent omfang virkede til opvarmning af  \r\n\r\n de omkringliggende lokaler.</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">S&aring;ledes fandt retten ikke, at selskabets forbrug af  \r\n\r\n fuelolie og naturgas til produktionsanl&aelig;gget i perioden 1. januar 1996  \r\n\r\n til 30. april 1997 var anvendt til rumvarme i olie- og gasafgiftslovens  \r\n\r\n forstand. F&oslash;lgelig kunne selskabet for n&aelig;vnte periode ikke  \r\n\r\n n&aelig;gtes adgang til tilbagebetaling af afgift efter olieafgiftsloven og  \r\n\r\n gasafgiftsloven af forbruget af fuelolie og naturgas, jf. olieafgiftslovens §  \r\n\r\n 11, stk. 4 e.c. og gasafgiftslovens § 10, stk. 4 e.c., ligesom selskabet for  \r\n\r\n n&aelig;vnte periode ikke kunne n&aelig;gtes adgang til tilbagebetaling af  \r\n\r\n afgift efter kuldioxidafgiftsloven af samme energiforbrug, jf.  \r\n\r\n kuldioxidafgiftslovens § 9, stk. 1 og stk. 4 e.c.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/11/1999"
        },
        {
            "displayName": "Accession",
            "displayValue": "W19986038325"
        },
        {
            "displayName": "Entydig dokumentidentifikation",
            "displayValue": "AN000688"
        },
        {
            "displayName": "Dato for indlæggelse",
            "displayValue": "07/02/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60383"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "23/12/1998"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "Skattemin.,<br />Landsskatteretten, j.nr. 661-1611-0001"
        },
        {
            "displayName": "Stikord",
            "displayValue": "Evt. afgiftsfritagelse, Forbrug i produktionsanlæg, Rumvarme"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}