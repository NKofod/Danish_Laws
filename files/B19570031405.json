{
    "id": 61140,
    "title": "Bekendtgørelse om oplysningspligt i henhold til lov om skattefri afskrivninger m.v. ",
    "documentTypeId": "60",
    "isSagsforlobPeriodValid": false,
    "shortName": "BEK nr 314 af 20/12/1957",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om oplysningspligt i henhold til  \r\n\r\n lov om skattefri afskrivninger m.v. </H1>  \r\n\r\n<P></P>  \r\n\r\n<BR>  \r\n\r\n<P>Under henvisning til den finansministeren ved § 44 i lovbekendtgørelse nr.  \r\n\r\n 290 af 14. december 1957 om skattefri afskrivninger m.v. givne bemyndigelse  \r\n\r\n fastsættes herved følgende regler vedrørende oplysninger til brug ved de  \r\n\r\n skattelignende myndigheders kontrol med overholdelsen af lovbekendtgørelsens  \r\n\r\n bestemmelser: </P>  \r\n\r\n<P>I. </P>  \r\n\r\n<P>Enhver skattepligtig, der skal føre regnskab i henhold til den gældende  \r\n\r\n lovgivning om aktieselskaber eller om bogføringspligt, eller som er pligtig  \r\n\r\n at føre regnskab i medfør af § 3 i lovbekendtgørelse nr. 203 af 11. juli  \r\n\r\n 1957, skal i tilslutning til det selvangivelsen vedlagte regnskab indsende en  \r\n\r\n særlig opgørelse, eventuelt i form af et særligt bilag til selvangivelsen,  \r\n\r\n over foretagne afskrivninger og det grundlag, hvorpå afskrivningerne er  \r\n\r\n beregnet. </P>  \r\n\r\n<P>Den særlige opgørelse over afskrivninger m.v. skal under hensyn til  \r\n\r\n driftsmidlernes art indeholde følgende oplysninger: </P>  \r\n\r\n<P>a. Maskiner, inventar og lignende driftsmidler, der udelukkende benyttes  \r\n\r\n erhvervsmæssigt (lovbekendtgørelsens afsnit I): </P>  \r\n\r\n<UL CLASS=PLAIN-LIST>  \r\n\r\n<LI>1) den skattefrit nedskevne værdi af den samlede beholdning af  \r\n\r\n driftsmidler ved indkomstårets begyndelse, </LI>  \r\n\r\n<LI>2) den samlede anskaffelsessum for de i årets løb ved køb, arv, gave og  \r\n\r\n på lignende måde erhvervede driftsmidler, herunder oplysning om eventuel  \r\n\r\n forlods afskrivning i henhold til lovbekendtgørelse nr. 291 af 14. december  \r\n\r\n 1957 om investeringsfonds, </LI>  \r\n\r\n<LI>3) de i årets løb afholdte samlede forbedringsudgifter vedrørende  \r\n\r\n driftsmidlerne, </LI>  \r\n\r\n<LI>4) de i årets løb i alt indvundne beløb ved salg m.v. af driftsmidler,  \r\n\r\n</LI>  \r\n\r\n<LI>5) de i årets løb i alt indvundne erstatningssummer og lignende, der vil  \r\n\r\n være at fradrage i driftsmidlernes værdi før afskrivningernes foretagelse,  \r\n\r\n</LI>  \r\n\r\n<LI>6) andre beløb, der påvirker beregningen af afskrivningsgrundlaget, </LI>  \r\n\r\n<LI>7) det beløb, hvoraf afskrivningen beregnes, </LI>  \r\n\r\n<LI>8) den benyttede afskrivningsprocent og afskrivningens størrelse, </LI>  \r\n\r\n<LI>9) den skattefrit nedskrevne værdi af den samlede beholdning af  \r\n\r\n driftsmidler ved indkomstårets slutning. </LI>  \r\n\r\n</UL>  \r\n\r\n<P>b. Maskiner, inventar og lignende driftsmidler, der benyttes både til  \r\n\r\n erhvervsmæssige og til private formål (lovbekendtgørelsens afsnit II): </P>  \r\n\r\n<UL CLASS=PLAIN-LIST>  \r\n\r\n<LI>1) tidspunktet for driftsmidlets erhvervelse, </LI>  \r\n\r\n<LI>2) driftsmidlets nedskrevne værdi ved indkomstårets begyndelse efter de  \r\n\r\n for tidligere indkomstår i alt beregnede afskrivninger (for driftsmidler  \r\n\r\n anskaffet i indkomstsårets løb anskaffelsessummen), </LI>  \r\n\r\n<LI>3) de i indkomstårets løb afholdte forbedringsudgifter, </LI>  \r\n\r\n<LI>4) det beløb, hvoraf afskrivning beregnes, </LI>  \r\n\r\n<LI>5) den benyttede afskrivningsprocent og den beregnede afskrivnings  \r\n\r\n størrelse, </LI>  \r\n\r\n<LI>6) det beløb, der er fratrukket som skattefri afskrivning, </LI>  \r\n\r\n<LI>7) driftsmidlets nedskrevne værdi ved indkomstårets slutning efter de i  \r\n\r\n alt beregnede afskrivninger. </LI>  \r\n\r\n</UL>  \r\n\r\n<P>c. Skibe til erhvervsmæssig brug (lovbekendtgørelsens afsnit III): </P>  \r\n\r\n<P>For så vidt angår saldoafskrivning på leverede skibe tilsvarende  \r\n\r\n oplysninger som foran under a. </P>  \r\n\r\n<P>For så vidt angår forskudsafskrivning på kontraherede skibe: </P>  \r\n\r\n<UL CLASS=PLAIN-LIST>  \r\n\r\n<LI>1) den aftalte byggesum, </LI>  \r\n\r\n<LI>2) den for tidligere indkomstår i alt foretagne forskudsafskrivning,  \r\n\r\n</LI>  \r\n\r\n<LI>3) den for indkomståret anvendte afskrivningsprocent og  \r\n\r\n forskudsafskrivningens størrelse. </LI>  \r\n\r\n<LI>4) størrelsen af en eventuel begrænsning af forskudsafskrivningen i  \r\n\r\n henhold til lovbekendtgørelsens § 14, stk. 4, (negative saldoværdier for  \r\n\r\n virksomhedens øvrige skibe), </LI>  \r\n\r\n<LI>5) byggesummen efter fradrag af de i alt foretagne forskudsafskrivninger.  \r\n\r\n</LI>  \r\n\r\n</UL>  \r\n\r\n<P>d. Bygninger og installationer i bygninger (lovbekendtgørelsens afsnit  \r\n\r\n IV): </P>  \r\n\r\n<UL CLASS=PLAIN-LIST>  \r\n\r\n<LI>1) bygningens eller installationens fuldførelsesår, </LI>  \r\n\r\n<LI>2) året for den skattepligtiges erhvervelse af bygningen eller  \r\n\r\n installationen, </LI>  \r\n\r\n<LI>3) anskaffelsessummen, herunder oplysning om eventuel forlods afskrivning  \r\n\r\n i henhold til lovbekendtgørelse nr. 291 af 14. december 1957 om  \r\n\r\n investeringsfonds, </LI>  \r\n\r\n<LI>4) de af den skattepligtige for tidligere indkomstår i alt foretagne  \r\n\r\n skattefri afskrivninger fordelt på almindelig afskrivning og  \r\n\r\n ekstraafskrivning, </LI>  \r\n\r\n<LI>5) den for indkomståret foretagne almindelige afskrivning, </LI>  \r\n\r\n<LI>6) den for indkomståret foretagne ekstraafskrivning, </LI>  \r\n\r\n<LI>7) den for indkomståret foretagne samlede afskrivning. </LI>  \r\n\r\n</UL>  \r\n\r\n<P>For så vidt angår forbedringsudgifter vedrørende bygninger og  \r\n\r\n installationer i bygninger, skal der gives tilsvarende specificerede  \r\n\r\n oplysninger. </P>  \r\n\r\n<P>I de i lovbekendtgørelsens § 6, jfr. § 13, omhandlede tilfælde, hvor en  \r\n\r\n virksomhed afhændes, afstås eller opgives, skal der i tilslutning til  \r\n\r\n regnskabet udfærdiges en særlig opgørelse over avance eller tab i henhold til  \r\n\r\n disse bestemmelser på maskiner, inventar og lignende driftsmidler, der  \r\n\r\n udelukkende benyttes erhvervsmæssigt, og på skibe. På samme måde skal der i  \r\n\r\n de i lovbekendtgørelsens § 28 omhandlede tilfælde af afhændelse m.v. af  \r\n\r\n bygninger eller installationer i bygninger, på hvilke der har været foretaget  \r\n\r\n ekstraafskrivning, udfærdiges en særlig opgørelse over avance eller tab;  \r\n\r\n tilsvarende skal udfærdiges vedrørende afhændelse m.v. af bygninger eller  \r\n\r\n installationer i bygninger, på hvilke der har været foretaget forlods  \r\n\r\n afskrivning i overensstemmelse med reglerne i lovbekendtgørelse nr. 291 af  \r\n\r\n 14. december 1957 om investeringsfonds. Særlig opgørelse i tilslutning til  \r\n\r\n regnskabet skal endvidere udfærdiges, for så vidt angår de i  \r\n\r\n lovbekendtgørelsens §§ 9 og 1 omhandlede tilfælde af salg m.v. af maskiner  \r\n\r\n inventar og lignende driftsmidler, der benyttes både til erhvervsmæssige og  \r\n\r\n til private formål. </P>  \r\n\r\n<P>For så vidt en skattepligtig ønsker at anvende bestemmelsen i  \r\n\r\n lovbekendtgørelsens § 4, stk. 1 og 2, jfr. § 13, om adgang til straks at  \r\n\r\n bringe et tab ved afhændelse m.v. af maskiner, inventar og lignende  \r\n\r\n driftsmidler, der udelukkende benyttes erhvervsmæssigt, eller af skibe til  \r\n\r\n fradrag ved opgørelsen af den skattepligtige indkomst, skal han i tilslutning  \r\n\r\n til regnskabet udfærdige en særlig opgørelse af tabet med dokumenterede  \r\n\r\n oplysninger om det pågældende driftsmiddels erhvervelsessum, tidspunktet for  \r\n\r\n driftsmidlets erhvervelse og optagelse af driftsmidlet på den fælles konto  \r\n\r\n for driftsmidler af den pågældende art samt størrelsen af de på driftsmidlet  \r\n\r\n foretagne samlede skattefri afskrivninger. </P>  \r\n\r\n<P>II. </P>  \r\n\r\n<P>Skattepligtige, der ikke er pligtige at føre regnskab, og som i et  \r\n\r\n indkomstår eller en del af et indkomstår har benyttet driftsmidler af den i  \r\n\r\n lovbekendtgørelsens afsnit I, II og III omhandlede art (maskiner, inventar og  \r\n\r\n lignende driftsmidler, der udelukkende benyttes erhvervsmæssigt, eller som  \r\n\r\n benyttes både til erhvervsmæssige og til private formål, samt skibe til  \r\n\r\n erhvervsmæssig brug), eller som foretager afskrivninger på de i  \r\n\r\n lovbekendtgørelsens afsnit IV omhandlede bygninger eller installationer  \r\n\r\n erhvervet i det indkomstår, for hvilket afskrivningsloven første gang finder  \r\n\r\n anvendelse for den pågældende skattepligtige, jfr. lovbekendtgørelsens § 35,  \r\n\r\n eller i senere indkomstår, skal i forbindelse med selvangivelsen for det  \r\n\r\n pågældende indkomstår udfylde og indsende et ved finansministeriets  \r\n\r\n foranstaltning udarbejdet skema. </P>  \r\n\r\n<P>Til brug ved beregningen af afskrivninger m.v. for disse skattepligtige  \r\n\r\n vil der under hensyn til driftsmidlernes art være at anvende følgende  \r\n\r\n skemaer: </P>  \r\n\r\n<P>Skema 1: for landbrugeres maskiner, inventar og lignende driftsmidler,  \r\n\r\n</P>  \r\n\r\n<P>Skema 2: for andre skattepligtiges maskiner, inventar og lignende  \r\n\r\n driftsmidler, </P>  \r\n\r\n<P>Skema 3: for skibe, </P>  \r\n\r\n<P>Skema 4: for bygninger og installationer i bygninger erhvervet i det  \r\n\r\n indkomstår, for hvilket afskrivningsloven første gang finder anvendelse for  \r\n\r\n den pågældende skattepligtige, jfr. lovbekendtgørelsens § 35, eller i senere  \r\n\r\n indkomstår. </P>  \r\n\r\n<P>Skema 1 og 2 skal benyttes til afskrivning m.v. såvel vedrørende maskiner,  \r\n\r\n inventar og lignende driftsmidler, der udelukkende benyttes erhvervsmæssigt,  \r\n\r\n som vedrørende maskiner, inventar og lignende driftsmidler, der benyttes både  \r\n\r\n til erhvervsmæssige og til private formål. </P>  \r\n\r\n<P>Hvis en skattepligtig ikke sammen med selvangivelsesblanketten har  \r\n\r\n modtaget de fornødne skemaer, skal han være pligtig til selv at rekvirere  \r\n\r\n disse ved henvendelse til den pågældende ligningsmyndighed. </P>  \r\n\r\n<P>Skattepligtige, som foretager afskrivninger på bygninger eller  \r\n\r\n installationer erhvervet i indkomstår, der ligger forud for det indkomstår,  \r\n\r\n for hvilket afskrivningsloven første gang finder anvendelse, skal vedlægge  \r\n\r\n selvangivelsen en særlig opgørelse med oplysning om året for erhvervelsen af  \r\n\r\n bygningen eller installationen, anskaffelsessummen, de for tidligere  \r\n\r\n indkomstår i alt foretagne afskrivninger og om den for indkomståret foretagne  \r\n\r\n afskrivning. En tilsvarende opgørelse skal vedlægges selvangivelsen, hvis der  \r\n\r\n foretages afskrivninger på forbedringsudgifter vedrørende de her omhandlede  \r\n\r\n bygninger og installationer. </P>  \r\n\r\n<P>Den i slutningen af forrige afsnit I foreskrevne pligt for  \r\n\r\n regnskabspligtige skattepligtige til at udfærdige en særlig opgørelse over  \r\n\r\n visse avancer og tab m.v. skal også gælde de her omhandlede skattepligtige,  \r\n\r\n således at disse skal vedlægge selvangivelsen en særlig opgørelse m.v. </P>  \r\n\r\n<P>Skattepligtige, der uden at have pligt dertil fører et regnskab, som efter  \r\n\r\n skattemyndighedernes skøn kan danne grundlag for skatteansættelsen, og som  \r\n\r\n også med hensyn til afskrivninger samt med hensyn til køb og salg m.v.  \r\n\r\n vedrørende de af lovbekendtgørelsen omfattede driftsmidler fyldestgør de  \r\n\r\n krav, der efter det ovenfor anførte stilles til regnskabspligtige, skal være  \r\n\r\n undtaget fra pligten til at udfylde og indsende de foran omhandlede særlige  \r\n\r\n skemaer. </P>  \r\n\r\n<P>III. </P>  \r\n\r\n<P>Nærværende bekendtgørelse medfører ingen ændring i den ved  \r\n\r\n skattedepartementets tidligere meddelelser og cirkulærer om ekstraordinære,  \r\n\r\n skattefri afskrivninger på skibe samt visse bygninger og maskiner m.v.  \r\n\r\n foreskrevne pligt til i forbindelse med foretagelsen af ekstraordinære,  \r\n\r\n skattefri afskrivninger at benytte de foreskrevne anmeldelsesskemaer og  \r\n\r\n regnskabsskemaer. </P>  \r\n\r\n<P>IV. </P>  \r\n\r\n<P>Ud over den i det foregående foreskrevne oplysningspligt skal de  \r\n\r\n skattepligtige være forpligtet til efter begæring fra de skattelignende  \r\n\r\n myndigheder at meddele disse sådanne oplysninger, som er fornødne til brug  \r\n\r\n ved kontrollen med overholdelsen af lovbekendtgørelsens bestemmelser, ligesom  \r\n\r\n de skattepligtige skal være forpligtet til på begæring at forelægge  \r\n\r\n dokumentation for de af dem afgivne oplysninger. </P>  \r\n\r\n<P>V. </P>  \r\n\r\n<P>Undlader en skattepligtig at opfylde den ham i henhold til foranstående  \r\n\r\n påhvilende oplysningspligt, kan de nævnte oplysninger i henhold til  \r\n\r\n lovbekendtgørelsens § 44 fremtvinges ved pålæg af en daglig bøde, der  \r\n\r\n fastsættes af finansministeren. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Finansministeriet, den 20. december  \r\n\r\n 1957. </I> </P>  \r\n\r\n<P CLASS=UNDERSKREVET-AF ALIGN=CENTER>Kampmann. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/12/1957"
        },
        {
            "displayName": "Accession",
            "displayValue": "B19570031405"
        },
        {
            "displayName": "Entydig dokumentidentifikation",
            "displayValue": "CM020108"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "314"
        },
        {
            "displayName": "År for udstedelse",
            "displayValue": "1957"
        },
        {
            "displayName": "Dato for underskrift",
            "displayValue": "20/12/1957"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}