{
    "id": 52881,
    "title": "Budget- og regnskabssystem for kommuner og amtskommuner 7 LOVGIVNING ",
    "documentTypeId": "60",
    "isSagsforlobPeriodValid": false,
    "shortName": "BEK nr 9112 af 15/08/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Budget- og regnskabssystem for kommuner og  \r\n\r\n amtskommuner 7 LOVGIVNING </H1>  \r\n\r\n<P></P>  \r\n\r\n<BR>  \r\n\r\n<P>7 LOVGIVNING </P>  \r\n\r\n<P>7.1 UDDRAG AF LOV OM KOMMUNERNES STYRELSE (LOVBEKENDTGØRELSE NR.313 af  \r\n\r\n 20.JUNI 1984) </P>  \r\n\r\n<P>Pgf. 36 </P>  \r\n\r\n<P>Kommunens regnskabsår løber fra den 1. januar til den 31. december. </P>  \r\n\r\n<P>Pgf. 37 </P>  \r\n\r\n<P>Inden den 1. september udarbejder økonomiudvalget til kommunalbestyrelsen  \r\n\r\n forslag til kommunens årsbudget for det kommende regnskabsår. </P>  \r\n\r\n<P CLASS=STK> <I>Stk. 2. </I> Forslaget ledsages af budgetoverslag for en  \r\n\r\n flerårig periode, hvis længde fasrsættes af indenrigsministeren.(* 1) </P>  \r\n\r\n<P>Pfg. 38 </P>  \r\n\r\n<P>Økonomiudvalgets forslag til årsbudget og flerårige budgetoverslag skal  \r\n\r\n undergives 2 behandlinger i kommunalbestyrelsen med mindst 3 ugers mellemrum.  \r\n\r\n</P>  \r\n\r\n<P CLASS=STK> <I>Stk. 2. </I> Ved 2. behandling, som foretages senest den 1.  \r\n\r\n oktober, undergives forsalget til årsbudget og flerårige budgetoverslag  \r\n\r\n kommunalbestyrelsens drøftelse og beslutning. Indenrigsministeren fastsætter  \r\n\r\n nærmere regler om specifikationen af de poster på årsbudgettet, hvortil  \r\n\r\n kommunalbestyrelsen ved årsbudgettets endelige vedtagelse skal tage  \r\n\r\n bevillingsmæssig stilling.(* 2) </P>  \r\n\r\n<P>Pgf. 39 </P>  \r\n\r\n<P>Det endeligt vedtagne årsbudget og de flerårige budgetoverslag skal være  \r\n\r\n tilgængelige for kommunens beboere. </P>  \r\n\r\n<P CLASS=STK> <I>Stk. 2. </I> En kort redegørelse for indholdet af  \r\n\r\n årsbudgettet og budgetoverslagene skal inden det kommende regnskabsårs  \r\n\r\n begyndelse udsendes til kommunens beboere eller indrykkes i den lokale presse  \r\n\r\n efter kommunalbestyrelsens bestemmelser. </P>  \r\n\r\n<P>Pgf. 40 </P>  \r\n\r\n<P>Årsbudgettet afgiver i den form, hvori det endeligt er vedtaget af  \r\n\r\n kommunalbestyrelsen, den bindende regel for størrelsen af næste års kommunale  \r\n\r\n skatteudskrivning. De poster på årsbudgettet, hvortil kommunalbestyrelsen ved  \r\n\r\n årsbudgettets vedtagelse har taget bevillingsmæssig stilling, jfr. § 38, stk.  \r\n\r\n 2, afgiver tillige den bindende regel for næste års kommunale forvaltning.  \r\n\r\n</P>  \r\n\r\n<P CLASS=STK> <I>Stk. 2. </I> Bevillingsmyndigheden er hos  \r\n\r\n kommunalbestyrelsen. Foranstaltninger, der vil medføre indtægter eller  \r\n\r\n udgifter, som ikke er bevilget i forbindelse med vedtagelse af årsbudgettet,  \r\n\r\n må ikke iværksættes, før kommunalbestyrelsen har meddelt den fornødne  \r\n\r\n bevilling. Dog kan foranstaltninger, der er påbudt ved lov eller anden  \r\n\r\n bindende retsforskrift, om fornødent iværksættes uden kommunalbestyrelsens  \r\n\r\n forudgående bevilling, men bevilling må da indhentes snarest muligt. </P>  \r\n\r\n<P CLASS=STK> <I>Stk. 3. </I> Enhver tillægsbevilling skal angive, hvorledes  \r\n\r\n den bevilgede udgift skal dækkes. </P>  \r\n\r\n<P>Pgf. 41 </P>  \r\n\r\n<P>Beslutning om optagelse af lån og påtagelse af garantiforpligtelser skal,  \r\n\r\n medmindre indenrigsministeren fastsætter andet, træffes af  \r\n\r\n kommunalbestyrelsen. </P>  \r\n\r\n<P>Pgf. 42 </P>  \r\n\r\n<P>Enhver kommune skal have en sagkyndig revision, der skal godkendes af  \r\n\r\n tilsynsmyndigheden. Kommunalbestyrelsens afskedigelse af revisionen kræver  \r\n\r\n tilsynsmyndighedens samtykke. </P>  \r\n\r\n<P CLASS=STK> <I>Stk. 2. </I> Revisionen skal omfatte alle under  \r\n\r\n kommunalbestyrelsen henhørende regnskabsområder. Ved revisionen efterprøves,  \r\n\r\n om regnskabet er rigtigt, og om de dispositioner, der omfattet af  \r\n\r\n regnskabsaflæggelsen, er i overensstemmelse med meddelte bevillinger,  \r\n\r\n kommunalbestyrelsens øvrige beslutninger, love og andre forskrifter samt med  \r\n\r\n indgåede aftale og sædvanlig praksis. </P>  \r\n\r\n<P CLASS=STK> <I>Stk. 3. </I> Det påhviler revisionen regelmæssigt at  \r\n\r\n foretage en kritisk gennemgang af kommunens rgnskabsføring og de i  \r\n\r\n forbindelse hermed etablerede kontrolforanstaltninger med henblik på at  \r\n\r\n efterprøve, om disse er betryggende. </P>  \r\n\r\n<P CLASS=STK> <I>Stk. 4. </I> Kommunalbestyrelsen skal tilvejebringe og  \r\n\r\n meddele de oplysninger, der er fornødne for revisionens virksomhed. </P>  \r\n\r\n<P CLASS=STK> <I>Stk. 5. </I> Kommunalbestyrelsen fastsætter de nærmere  \r\n\r\n regler for indretningen af kommunens kasse- og regnskabsvæsen i et regulativ,  \r\n\r\n hvori der tillige optages forskrifter vedrørende forretningsgangen inden for  \r\n\r\n kasse- og regnskabsvæsenet. Regulativet tilstilles den kommunale revision,  \r\n\r\n som tillige skal underrettes om alle ændringer af regulativet, før de sættes  \r\n\r\n i kraft. </P>  \r\n\r\n<P>Pgf. 43 </P>  \r\n\r\n<P>Kommunens bogføring skal kunne give oversigt over, hvorledes kommunens  \r\n\r\n midler er forvaltet, og om forvaltningen er i overensstemmelse med  \r\n\r\n årsbudgettet og kommunalbestyrelsens øvrige beslutninger. </P>  \r\n\r\n<P>Pgf. 44 </P>  \r\n\r\n<P>Midler, som ikke af hensyn til de daglige forretninger skal foreligge  \r\n\r\n kontalt, skal indsættes i bank, sparekasse, på postkonto eller anbringes i  \r\n\r\n sådanne obligationer, i hvilke umyndige midler kan anbringes. </P>  \r\n\r\n<P CLASS=STK> <I>Stk. 2. </I> Kommunens omsætningspapirer skal, for så vidt  \r\n\r\n de ikke sikres på anden lige så betryggende måde, forsynes med påtegninger  \r\n\r\n om, at de tilhører kommunen, og at der kun må rådes over papiret med  \r\n\r\n kommunalbestyrelsens samtykke. Påtegningen skal så vidt muligt noteres i  \r\n\r\n vedkommende institutions bøger. </P>  \r\n\r\n<P>Pgf. 45 </P>  \r\n\r\n<P>Kommunens årsregnskab aflægges af økonomiudvalget til kommunalbestyrelsen  \r\n\r\n inden en af indenrigsministeren fastsat frist.(* 3)Regnskabet skal ledsages  \r\n\r\n af en fortegnelse over kommunens kautions- og garantiforpligtelser. Herudover  \r\n\r\n skal regnskabet i fornødent omfang være ledsaget af bemærkninger, navnlig  \r\n\r\n vedrørende væsentlige afvigelser mellem bevillings- og regnskabsbeløb. </P>  \r\n\r\n<P CLASS=STK> <I>Stk. 2. </I> Kommunalbestyrelsen afgiver regnskabet til  \r\n\r\n revisionen. Efter at revisionens bemærkninger til årsregnskabet har været  \r\n\r\n meddelt økonomiudvalget og - for så vidt angår bemærkninger, der ikke  \r\n\r\n umiddelbart angår den forvaltning, der hører under økonomiudvalget - tillige  \r\n\r\n den pågældende kommunale myndighed til besvarelse, træffer  \r\n\r\n kommunalbestyrelsen i et møde afgørelse med hensyn til de fremkomne  \r\n\r\n bemærkninger. </P>  \r\n\r\n<P CLASS=STK> <I>Stk. 3. </I> Ingen kan deltage i afgørelsen af en  \r\n\r\n regnskabsbemærkning, som vedkommer den forvaltning, hvori han som medlem af  \r\n\r\n økonomiudvalget, et stående udvalg eller ifølge et særligt kommunalt hverv  \r\n\r\n direkte har deltaget. </P>  \r\n\r\n<P CLASS=STK> <I>Stk. 4. </I> Det endeligt godkendte regnskab skal være  \r\n\r\n tilgængeligt for kommunens beboere. </P>  \r\n\r\n<P>Pgf. 46 </P>  \r\n\r\n<P>Indenrigsministeren kan fastsætte nærmere regler om bestyrelsen af  \r\n\r\n kommunens kasse- og regnskabsvæsen, om aflæggelse af årsregnskabet, om  \r\n\r\n revision og om afgørelse af bemærkninger. </P>  \r\n\r\n<P>Pgf. 54 </P>  \r\n\r\n<P>Indenrigsministeren foreskriver formen for kommunernes årsbudget,  \r\n\r\n flerårige budgetoverslag og regnskab.(* 4) </P>  \r\n\r\n<P CLASS=STK> <I>Stk. 2. </I> Kommunens årlige regnskab sendes til  \r\n\r\n tilsynsmyndigheden sammen med revisionsberetningen og de afgørelser, som  \r\n\r\n kommunalbestyrelsen har truffet i forbindelse hermed. Fristen for regnskabets  \r\n\r\n indsendelse til tilsynsmyndigheden fastsættes af indenrigsministeren. </P>  \r\n\r\n<P>7.2 BEKENDTGØRELSE OM KOMMUNERNES BUDGET- OG REGNSKABSVÆSEN, REVISIONM.V.  \r\n\r\n (INDENRIGSMINISTERIETS BEKENDTGØRELSE NR. 316 AF 21. JUNI 1984) </P>  \r\n\r\n<P>I henhold til § 37, stk. 2, § 38, stk. 2, § 45, stk. 1, § 46 og § 54 i lov  \r\n\r\n om kommunernes styrelse, jfr. lovbekendtgørelse nr. 313 af 20. juni 1984, §  \r\n\r\n 38, stk. 2, § 39, stk. 2, § 44, stk. 1, og § 46 i lov om Københavns kommunes  \r\n\r\n styrelse, jfr. lovbekendtgørelse nr. 314 af 20. juni 1984, samt kgl, samt  \r\n\r\n kgl. anordninger nr.560 af 13. november 1975 og nr. 169 af 8. april 1978,  \r\n\r\n fastsættes: </P>  \r\n\r\n<P>Pgf. 1. I &#187;Budget- og og regnskabssystem for kommuner og  \r\n\r\n amtskommuner&#171; fastsætter indenrigsministeriet forskrifter vedrørende  \r\n\r\n formen for kommunernes årsbudget, flerårige budgetoverslag og regnskab, samt  \r\n\r\n regler om specifikation af de poster på årsbudgettet, hvortil  \r\n\r\n kommunalbestyrelsen ved dettes endelige vedtagelse skal tage bevillingsmæssig  \r\n\r\n stilling. </P>  \r\n\r\n<P CLASS=STK> <I>Stk. 2. </I> Ændringer eller tilføjelser til &#187;Budget-  \r\n\r\n og regnskabssystem for kommuner og amtskommuner&#171; træder i kraft ugedagen  \r\n\r\n efter udsendelsen fra ministeriet, medmindre andet fastsættes i det udsendte  \r\n\r\n materiale. </P>  \r\n\r\n<P>Pgf. 2. Der skal være balance mellem indtægter og udgifter på årsbudgettet  \r\n\r\n og de flerårige budgetoverslag. </P>  \r\n\r\n<P CLASS=STK> <I>Stk. 2. </I> Ændringsforslag til forslag til årsbudget skal  \r\n\r\n angive, hvilken bevilling forslaget retter sig imod, samt med hvilket beløb  \r\n\r\n bevillingen ønskes ændret. Balancen i årsbudgettet tilvejebringes ved  \r\n\r\n forhøjelse eller nedsættelse af den kommunale indkomstskat, medmindre  \r\n\r\n kommunalbestyrelsen vedtager at tilvejebringe balance på anden måde. </P>  \r\n\r\n<P CLASS=STK> <I>Stk. 3. </I> Perioden for de flerårige budgetoverslag  \r\n\r\n fastsættes til 3 år.Ændringsforslag til de flerårige budgetoverslag skal have  \r\n\r\n en sådan specifikationsgrad, at oversigter i budget- og regnskabssystemet,  \r\n\r\n som enten skal indsendes til staten eller som skal foreligge i forbindelse  \r\n\r\n med budgetbehandlingen, umiddelbart skal kunne udfyldes. Ændringsforslag til  \r\n\r\n de flerårige budgetoverslag skal angive med hvilket beløb, posten ønskes  \r\n\r\n ændret. Balancen i de flerårige budgetoverslag tilvejebringes ved forhøjelse  \r\n\r\n eller nedsættelse af den kommunale indkomstskat, medmindre  \r\n\r\n kommunalbestyrelsen vedtager at tilvejebringe balance på anden måde. </P>  \r\n\r\n<P>Pgf. 3. Den regnskabsmæssige supplementperiode løber fra regnskabsårets  \r\n\r\n udgang til udgangen af februar måned i det følgende regnskabsår.  \r\n\r\n Kommunalbestyrelsen kan i kommunens kasse- og regnskabsregulativ fastsætte en  \r\n\r\n kortere supplementsperiode, som dog ikke må fastsættes til at udløbe før den  \r\n\r\n 15. januar. </P>  \r\n\r\n<P>Pgf. 4. Kommunalbestyrelsen antager en sagkyndig revision, jfr. § 42 i lov  \r\n\r\n om kommunernes styrelse. </P>  \r\n\r\n<P CLASS=STK> <I>Stk. 2. </I> Kommunalbestyrelsen skal give revisionen adgang  \r\n\r\n til at foretage de undersøgelser m.v., denne finder nødvendige, og skal sørge  \r\n\r\n for, at revisionen i øvrigt får de oplysninger og den bistand, som revisionen  \r\n\r\n anser for påkrævet for udførelsen af hvervet. </P>  \r\n\r\n<P CLASS=STK> <I>Stk. 3. </I> Kommunalbestyrelsen fastsætter de nærmere  \r\n\r\n regler om revisionen i et revisionsregulativ. </P>  \r\n\r\n<P>Pgf. 5. Revisionen afgiver en årsberetning om revisionen af årsregnskabet.  \r\n\r\n Revisionen afgiver endvidere beretning i årets løb, når det er foreskrevet,  \r\n\r\n eller revisionen finder det hensigtsmæssigt (delberegninger). </P>  \r\n\r\n<P>Pgf. 6. I delberetninger redegøres for den udførte revision samt for  \r\n\r\n forhold, der har givet anledning til bemærkninger, eller forhold i øvrigt,  \r\n\r\n som revisionen har fundet anledning til at fremdrage. Revisionen skal gøre  \r\n\r\n bemærkning, hvis den mener, at regnskabets poster ikke er i overensstemmelse  \r\n\r\n med kommunalbestyrelsens beslutninger, eller at der er handlet i strid med  \r\n\r\n gældende love og bestemmelser, jfr. § 42 i lov om kommunernes styrelse. </P>  \r\n\r\n<P CLASS=STK> <I>Stk. 2. </I> Beretningen forelægges økonomiudvalget og - for  \r\n\r\n så vidt angår bemærkninger, der ikke umiddelbart angår den forvaltning, der  \r\n\r\n hører under økonomiudvalget - tillige den pågældende kommunale myndighed til  \r\n\r\n besvarelse, inden kommunalbestyrelsen i et møde træffer afgørelse om  \r\n\r\n revisionens bemærkninger og om eventuelle andre spørgsmål vedrørende det  \r\n\r\n pågældende regnskab. </P>  \r\n\r\n<P CLASS=STK> <I>Stk. 3. </I> Beretningen og kommunalbestyrelsens afgørelse  \r\n\r\n herom indsendes til tilsynsmyndigheden senest 3 måneder efter modtagelsen af  \r\n\r\n beretningen, dog senest samtidig med afgørelsen vedrørende  \r\n\r\n revisionsberetningen om årsregnskabet, jfr. § 7. Samtidig sendes et eksemplar  \r\n\r\n af afgørelsen til revisionen. </P>  \r\n\r\n<P>Pgf. 7. Årsregnskabet aflægges økonomiudvalget/magistraten til  \r\n\r\n kommunalbestyrelsen, således at årsregnskabet kan afgives til revisionen  \r\n\r\n inden 20. august det følgende år. </P>  \r\n\r\n<P CLASS=STK> <I>Stk. 2. </I> Efter at revisionen af årsregnskabet er  \r\n\r\n afsluttet, skal dette af revisionen forsynes med påtegning om, at revisionen  \r\n\r\n er udført i overensstemmelse med revisionsregulativets bestemmelser. </P>  \r\n\r\n<P CLASS=STK> <I>Stk. 3. </I> Revisionen afgiver inden den 15. november  \r\n\r\n beretning om revisionen af årsregnskabet til kommunalbestyrelsen. </P>  \r\n\r\n<P CLASS=STK> <I>Stk. 4. </I> Den i § 6, stk. 1 og 2, angivne fremgangsmåde  \r\n\r\n finder også anvendelse på revisionens og kommunalbestyrelsens behandling af  \r\n\r\n årsregnskabet. </P>  \r\n\r\n<P CLASS=STK> <I>Stk. 5. </I> Kommunens årlige regnskab sendes inden udgangen  \r\n\r\n af december måned til tilsynsmyndigheden sammen med revisionsberetningen og  \r\n\r\n de afgørelser, som kommunalbestyrelsen har truffet i forbindelse hermed.  \r\n\r\n Samtidig sendes et eksemplar af afgørelsen til revisionen. </P>  \r\n\r\n<P>Pgf. 8. Årsregnskabet aflægges i Københavns kommune af overborgmesteren  \r\n\r\n til borgerrepræsentationen, således at årsregnskabet kan afgives til  \r\n\r\n revisionen inden 20. august det følgende år. </P>  \r\n\r\n<P CLASS=STK> <I>Stk. 2. </I> Københavns kommunes årlige regnskab sendes  \r\n\r\n inden udgangen af juni måned det næstfølgende år til indenrigsministeren  \r\n\r\n sammen med revisionsberetningen og de afgørelser, som borgerrepræsentationen  \r\n\r\n har truffet i forbindelse hermed. </P>  \r\n\r\n<P>Pgf. 9. §§ 4-7 om revisionen m.v. finder ikke anvendelse for Københavns  \r\n\r\n kommune. </P>  \r\n\r\n<P>Pgf. 10. Bekendtgørelsen træder i kraft den 1. juli 1984. Samtidig ophæves  \r\n\r\n indenrigsministeriets bekendtgørelse nr. 381 af 3. august 1983 om kommunernes  \r\n\r\n budget- og regnskabsvæsen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) jfr. afsnit 6.1 </P>  \r\n\r\n<P>(* 2) fjr. afsnit 6.3 </P>  \r\n\r\n<P>(* 3) jfr. afsnit 6.2 </P>  \r\n\r\n<P>(* 4) jfr. afsnit 0 til afsnit 6 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "B19860911205"
        },
        {
            "displayName": "Entydig dokumentidentifikation",
            "displayValue": "CM011719"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/12/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "9112"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "15/08/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Indenrigsmin. 2.ø.kt. j.nr. 1985/1561-5"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}