{
    "id": 158174,
    "title": "SU - udlandsstipendium - supplerende stipendium",
    "documentTypeId": "240",
    "isSagsforlobPeriodValid": true,
    "shortName": "KEN nr 9426 af 14/06/2013",
    "documentHtml": "<div class=\"bjelke\">Den fulde tekst</div><p class=\"Titel2\">SU - udlandsstipendium - supplerende stipendium</p>\r\n<div class=\"Resume\">\r\n   <p class=\"TekstGenerel\">En ansøgning om udlandsstipendium skulle efter en konkret vurdering af ansøgningens indhold samtidig have været behandlet som en ansøgning om supplerende stipendium til dækning af betaling for undervisning.</p>\r\n</div>\r\n<p>\r\n   <span class=\"Bold\">Din klage vedrørende afslag på udlandsstipendium</span>\r\n</p>\r\n<p>I udateret brev, modtaget den 4. oktober 2012, har du klaget over Styrelsen for Videregående Uddannelser og Uddannelsesstøttes (herefter: styrelsen) afgørelse af 6. september 2012 om, at du ikke kan få udlandsstipendium til din bacheloruddannelse i England.</p>\r\n<p>\r\n   <span class=\"Underline\">Ankenævnets afgørelse</span>\r\n</p>\r\n<p>Nævnet tiltræder den del af styrelsens afgørelse af 6. september 2012, som angår, at du ikke kan få udlandsstipendium til din bacheloruddannelse i England.</p>\r\n<p>Ankenævnet hjemviser sagen for så vidt angår delspørgsmålet om, hvorvidt du kan få det særlige tillæg efter § 7, stk. 6 i SU-loven, da styrelsen ikke har taget stilling til dette.</p>\r\n<p>\r\n   <span class=\"Underline\">Begrundelse</span>\r\n</p>\r\n<p>SU-loven (lovbekendtgørelse nr. 661 af 29. juni 2009) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 7.</span> [. . . ]</p>\r\n<p>\r\n   <span class=\"Italic\">Stk. 6.</span> Sammen med stipendium og studielån kan gives et supplerende stipendium som tilskud til dækning af betaling for undervisning. Ministeren for forskning, innovation og videregående uddannelser kan bestemme, at godkendelsen af, at en uddannelse giver ret til uddannelsesstøtte, ikke omfatter dette supplerende stipendium.</p>\r\n<p>[. . . ]</p>\r\n<p>\r\n   <span class=\"Bold\">§ 46 a.</span> Uddannelsessøgende kan efter ansøgning få udlandsstipendium som tilskud til betaling af studieafgift til en uddannelsesinstitution i udlandet, hvis de har ret til uddannelsesstøtte til</p>\r\n<p>1) studieophold i udlandet som led i en dansk videregående uddannelse efter regler fastsat i medfør af § 3, stk. 6, eller</p>\r\n<p>2) en hel videregående uddannelse på kandidatniveau i udlandet efter regler fastsat i medfør af § 4, stk. 1.</p>\r\n<p>[…]</p>\r\n<p>\r\n   <span class=\"Bold\">§ 46 h. </span>[…] Afgørelser, som styrelsen har truffet efter § 46 a, stk. 1, § 46 d, stk. 3, og § 46 e, stk. 3 og 4, og regler fastsat i medfør heraf, kan dog indbringes for Ankenævnet for Statens Uddannelsesstøtteordninger efter bestemmelserne i lov om Ankenævnet for Statens Uddannelsesstøtteordninger.</p>\r\n<p>\r\n   <span class=\"Italic\">Udlandsstipendium, jf. SU-lovens § 46 a</span>\r\n</p>\r\n<p>Du har søgt om udlandsstipendium til en bacheloruddannelse i England. Udlandsstipendium kan kun tildeles til en hel videregåede uddannelse i udlandet, hvis denne uddannelse er på kandidatniveau, jf. § 46a, stk. 1, nr. 2, i SU-loven. Der kan ikke dispenseres fra denne bestemmelse.</p>\r\n<p>Ankenævnet finder derfor, at der ikke er grundlag for at ændre styrelsens afgørelse af 6. september 2012.</p>\r\n<p>Ankenævnet bemærker, at du i e-mail af 15. august 2012 ikke har klaget over styrelsens afgørelse af 31. juli 2012, men at du alene har anmodet om, at styrelsen ville behandle din ansøgning på ny. Du har således først klaget ved udateret brev, modtaget i styrelsen den 4. oktober 2012, over afgørelsen af 6. september 2012, hvori styrelsen genbehandlede din ansøgning.</p>\r\n<p>\r\n   <span class=\"Italic\">Supplerende stipendium, jf. SU-lovens § 7, stk. 6</span>\r\n</p>\r\n<p>I særlige tilfælde kan ydes et supplerende tillæg til SU og SU-lån, der skal dække betaling af undervisning, jf. SU-lovens § 7, stk. 6.</p>\r\n<p>Du har flere gange gjort opmærksom på, at du ønsker tillægget, der gives til uddannelser, der udbydes i udlandet men ikke i Danmark. Dette gør du opmærksom på i den \"motiverede ansøgning\", der er vedlagt ansøgningen om udlandsstipendium, i klagen af 15. august 2012 og i den supplerende klage modtaget den 4. oktober 2012. Du har således i din klage modtaget 4. oktober 2012 bl.a. gjort gældende, at du mener, at styrelsen har behandlet din ansøgning forkert, og at du forud for din ansøgning har fået oplyst, at du kunne få udlandsstipendium til en uddannelse i udlandet, hvis uddannelsen ikke blev udbudt i Danmark.</p>\r\n<p>Ankenævnet finder på den baggrund, at dine henvendelser (også) skulle have været opfattet som en anmodning om supplerende stipendium efter SU-lovens § 7, stk. 6. Ankenævnet bemærker, at der ikke gælder særlige formkrav til en ansøgning efter lovens § 7, stk. 6. Da styrelsen i afgørelserne af 31. juli 2012 og 6. september 2012 ikke har taget stilling til, hvorvidt du kan modtage det supplerende tillæg, kan ankenævnet ikke behandle spørgsmålet som klageinstans. Ankenævnet hjemviser derfor den del af sagen, der vedrører, hvorvidt du er berettiget til det supplerende tillæg, jf. § 7, stk. 6 i SU-loven.</p>\r\n<p>Styrelsen skal herefter træffe afgørelse om din eventuelle ret til supplerende stipendium efter lovens § 7, stk. 6.</p>\r\n<p>Ankenævnet foretager sig herefter ikke mere i sagen.</p>\r\n<p>\r\n   <span class=\"Underline\">Sagsfremstilling</span>\r\n</p>\r\n<p>Du har ved ansøgning af 22. juli 2012 søgt om udlandsstipendium til bacheloruddannelsen (udeladt) London, England. Det fremgår af ansøgningen, at uddannelsen er 3-årig, og at den påbegyndes den 24. september 2012. Du har vedlagt ansøgningen et brev, hvor du motiverer din ansøgning. Du har i brevet bl.a. oplyst, at du har haft kontakt med kommunen, og at kommunen har oplyst dig, at du kan få udlandsstipendium med til din bachelor, hvis du læser en uddannelse, der ikke udbydes i Danmark.</p>\r\n<p>Styrelsen har ved brev af 31. juli 2012 meddelt afslag på tildeling af udlandsstipendium. Styrelsen har begrundet afslaget med, at uddannelsesgraden ikke berettiger til udlandsstipendium. Styrelsen har henvist til SU-lovens § 46a, stk. 1, nr. 2.</p>\r\n<p>Du har ved e-mail af 15. august 2012 anmodet styrelsen om at behandle din ansøgning på ny. Du har i e-mailen bl.a. oplyst, at du er klar over, at du ikke kan få udlandsstipendium til en bacheloruddannelse, men at du har fået oplyst, at du kan få udlandsstipendiet, når du læser en uddannelse i udlandet, der ikke udbydes i Danmark.</p>\r\n<p>Styrelsen har på baggrund af din e-mail behandlet din ansøgning på ny, og styrelsen har ved e-mail af 6. september 2012 fastholdt afslaget af 31. juli 2012. Styrelsen har begrundet fastholdelsen med, at studerende alene kan få udlandsstipendium til en hel kandidatuddannelse i udlandet, og at du har søgt om udlandsstipendium til en bacheloruddannelse.</p>\r\n<p>Du har ved udateret brev, der er modtaget i styrelsen den 4. oktober 2012, klaget over styrelsens afgørelse af 6. september 2012. Du har i klagen bl.a. gjort gældende, at du mener, at styrelsen har behandlet din ansøgning forkert, da styrelsen har henvist til § 46a, stk. 1, nr. 2 i SU-loven. Du har endvidere gjort gældende, at du forud for din ansøgning har fået oplyst, at du kunne få udlandsstipendium til en uddannelse i udlandet, hvis uddannelsen ikke blev udbudt i Danmark. Du har endvidere gjort gældende, at du finder det krænkende, at styrelsen ikke har behandlet din klage, men alene har sendt en ny afgørelse, der indeholdt den samme henvisning, som den oprindelige klage.</p>\r\n<p>Styrelsen har i brev af 23. oktober 2012 videresendt sagen sammen med en udtalelse til ankenævnet. Styrelsen har i udtalelsen bl.a. oplyst, at styrelsen ikke kan tildele udlandsstipendium til uddannelser i udlandet på bachelorniveau. Styrelsen har således oplyst, at for at få godkendt en hel uddannelse i udlandet til udlandsstipendium, er det en betingelse, at uddannelsen er på kandidatniveau.</p>\r\n<p>Ankenævnet har ved brev af 7. november 2012 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/08/2013"
        },
        {
            "displayName": "Accession",
            "displayValue": "W20130942625"
        },
        {
            "displayName": "Entydig dokumentidentifikation",
            "displayValue": "BR000302"
        },
        {
            "displayName": "Dato for indlæggelse",
            "displayValue": "27/08/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9426"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "14/06/2013"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "12/136053"
        },
        {
            "displayName": "Stikord",
            "displayValue": "Anke, SU, uddannelsesstøtte, Udlandsstipendium"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}