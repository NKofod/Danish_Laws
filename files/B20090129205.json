{
    "id": 129213,
    "title": "Bekendtgørelse om adgang for inseminører fra visse lande til at inseminere husdyr",
    "documentTypeId": "60",
    "isSagsforlobPeriodValid": true,
    "shortName": "BEK nr 1292 af 15/12/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om adgang for inseminører fra visse lande til at inseminere husdyr<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n      <p class=\"Indledning2\">I medfør af § 42, § 43, § 67 og § 70, stk. 3, i lov nr. 432 af 9. juni 2004 om hold af dyr, fastsættes:</p>\r\n      <p class=\"ParagrafGruppeOverskrift\"><span id=\"Kap0_X1\">Anvendelsesområde</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Denne bekendtgørelse finder anvendelse på</p>\r\n      <p class=\"Liste1\"><span class=\"Liste1Nr\" id=\"Par1_Stk1_Num1\">1)</span> Tjenesteydere, der er statsborgere i et andet EU/EØS-land, og som ønsker midlertidigt at levere tjenesteydelser i Danmark eller som leverer tjenesteydelser i Danmark ved midlertidig eller lej-lighedsvis inseminering af husdyr, og</p>\r\n      <p class=\"Liste1\"><span class=\"Liste1Nr\" id=\"Par1_Stk1_Num2\">2)</span> statsborgere i et andet EU/EØS-land, der ønsker at etablere sig som inseminør af husdyr i Danmark.</p>\r\n      <p class=\"ParagrafGruppeOverskrift\"><span id=\"Kap0_X2\">Definitioner</span></p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> I denne bekendtgørelse forstås ved:</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num1\">1)</span> »Tjenesteyder«: En person, der er statsborger i et andet EU/EØS-land og etablerer sig som inseminør eller midlertidigt eller lejlighedsvist agter at inseminere husdyr i Danmark.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num2\">2)</span> »Tjenestemodtager«: Enhver fysisk eller juridisk person, som anvender eller ønsker at anvende en tjenesteydelse.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num3\">3)</span> »Etableringsland«: Et land, som er omfattet af § 1, og hvor tjenesteyderen er lovlig etableret i det erhverv, der agtes udøvet i Danmark.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num4\">4)</span> »Erhvervsmæssige kvalifikationer«:</p>\r\n      <p class=\"Liste2\"><span class=\"Liste2Nr\" id=\"Par2_Stk1_Num4_Lita\">a)</span> I de tilfælde, hvor adgangen til erhvervet er lovreguleret i anmelderens etableringsland, uddannelsesbevis, jf. nr. 5 eller kursusbevis, jf. nr. 6.</p>\r\n      <p class=\"Liste2\"><span class=\"Liste2Nr\" id=\"Par2_Stk1_Num4_Litb\">b)</span> I de tilfælde, hvor adgangen til erhvervet ikke er lovreguleret i anmelderens etableringsland, dokumentation for, at inseminering af den dyreart, som anmelderen agter at inseminere, er udført som erhverv i mindst to år inden for de sidste ti år.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num5\">5)</span> »Uddannelsesbevis« som anført i nr. 4:</p>\r\n      <p class=\"Liste2\"><span class=\"Liste2Nr\" id=\"Par2_Stk1_Num5_Lita\">a)</span> Eksamensbeviser, certifikater og andre beviser for en erhvervskompetencegivende uddannelse som inseminør af den dyreart, som anmelderen agter at inseminere, der er erhvervet i et af de i § 1 nævnte lande. Beviset skal være udstedt af den myndighed eller det organ, der er udpeget i overensstemmelse med love eller administrative bestemmelser i det pågældende land.</p>\r\n      <p class=\"Liste2\"><span class=\"Liste2Nr\" id=\"Par2_Stk1_Num5_Litb\">b)</span> Uddannelsesbeviser, der er udstedt i et tredjeland, hvis myndighederne i etableringslandet har anerkendt beviset, og anmelderen har mindst tre års erhvervserfaring i etableringslandet inden for uddannelsesbevisets område, og etableringslandet har attesteret denne erhvervserfaring.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num6\">6)</span> »Kursusbevis« som anført i nr. 4:</p>\r\n      <p class=\"Liste2\"><span class=\"Liste2Nr\" id=\"Par2_Stk1_Num6_Lita\">a)</span> Et bevis udstedt af den myndighed eller det organ, der er udpeget i overensstemmelse med love eller administrative bestemmelser i hjemlandet for:</p>\r\n      <p class=\"Liste2\"><span class=\"Liste2Nr\" id=\"Par2_Stk1_Num6_Litb\">b)</span> en uddannelse, som ikke er omfattet af et certifikat eller et eksamensbevis som nævnt i art. 11, litra b, c, d eller e, i direktiv 2005/36/EF, eller</p>\r\n      <p class=\"Liste2\"><span class=\"Liste2Nr\" id=\"Par2_Stk1_Num6_Litc\">c)</span> en specifik uddannelse uden forudgående uddannelse, eller</p>\r\n      <p class=\"Liste2\"><span class=\"Liste2Nr\" id=\"Par2_Stk1_Num6_Litd\">d)</span> udøvelse af erhvervet i etableringslandet på fuld tid i tre på hinanden følgende år eller på deltid i en periode af tilsvarende varighed i løbet af de forudgående ti år.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num7\">7)</span> »Faglig titel«: Tjenesteyderens faglige titel i etableringslandet. Titlen anføres på etableringslandets officielle sprog. Hvis en sådan titel ikke findes i etableringslandet, anfører tjenesteyderen på denne stats officielle sprog hvilket uddannelsesbevis tjenesteyderen har.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num8\">8)</span> »Kvikskranke«: De kompetente myndigheders elektroniske kontaktpunkt, BusinessInDenmark, hvorfra tjenesteydere elektronisk kan indsende ansøgninger og påkrævede dokumenter.</p>\r\n      <p class=\"ParagrafGruppeOverskrift\"><span id=\"Kap0_X3\">Anmeldelse af midlertidig eller lejlighedsvis inseminering af husdyr</span></p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Tjenesteydere, der midlertidigt eller lejlighedsvis agter at inseminere husdyr i Danmark skal inden aktiviteten påbegyndes indgive skriftlig anmeldelse til Fødevarestyrelsen.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Anmeldelsen kan indsendes skriftligt eller elektronisk til Fødevarestyrelsen eller elektronisk til kvikskranken.</p>\r\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Anmeldelsen skal indeholde følgende oplysninger:</p>\r\n      <p class=\"Liste1\"><span class=\"Liste1Nr\" id=\"Par3_Stk3_Num1\">1)</span> Tjenesteyderens fulde navn,</p>\r\n      <p class=\"Liste1\"><span class=\"Liste1Nr\" id=\"Par3_Stk3_Num2\">2)</span> tjenesteyderens bopælsadresse i hjemlandet,</p>\r\n      <p class=\"Liste1\"><span class=\"Liste1Nr\" id=\"Par3_Stk3_Num3\">3)</span> tjenesteyderens eventuelle bopælsadresse/etableringsadresse i Danmark,</p>\r\n      <p class=\"Liste1\"><span class=\"Liste1Nr\" id=\"Par3_Stk3_Num4\">4)</span> tjenesteyderens kontaktoplysninger: telefonnummer, mailadresse eller andet, og</p>\r\n      <p class=\"Liste1\"><span class=\"Liste1Nr\" id=\"Par3_Stk3_Num5\">5)</span> den dyreart tjenesteyderen agter at inseminere.</p>\r\n      <p class=\"Stk2\"><span class=\"StkNr\" id=\"Par3_Stk4\">Stk. 4.</span> Anmeldelsen skal ved første henvendelse, eller hvis der ved en fornyelse er tale om ændring af de oplysninger, der tidligere er givet, ledsages af følgende dokumenter:</p>\r\n      <p class=\"Liste1\"><span class=\"Liste1Nr\" id=\"Par3_Stk4_Num1\">1)</span> dokumentation for tjenesteyderens nationalitet,</p>\r\n      <p class=\"Liste1\"><span class=\"Liste1Nr\" id=\"Par3_Stk4_Num2\">2)</span> dokumentation for tjenesteyderens faglige titel og hvilken medlemsstat der har udstedt titlen,</p>\r\n      <p class=\"Liste1\"><span class=\"Liste1Nr\" id=\"Par3_Stk4_Num3\">3)</span> dokumentation for tjenesteyderens registrering i faglige organisationer,</p>\r\n      <p class=\"Liste1\"><span class=\"Liste1Nr\" id=\"Par3_Stk4_Num4\">4)</span> dokumentation for tjenesteyderens forsikring med kontaktoplysninger på forsikringsselskab samt geografisk dækning,</p>\r\n      <p class=\"Liste1\"><span class=\"Liste1Nr\" id=\"Par3_Stk4_Num5\">5)</span> attestation fra de kompetente myndigheder i etableringslandet om, at tjenesteyderens er lovligt etableret i landet til at inseminere den dyreart, som tjenesteyderens agter at inseminere,</p>\r\n      <p class=\"Liste1\"><span class=\"Liste1Nr\" id=\"Par3_Stk4_Num6\">6)</span> attestation fra den kompetente myndighed i etableringslandet om, at tjenesteyderens ikke har fået permanent eller midlertidigt forbud eller lignende mod at inseminere husdyr,</p>\r\n      <p class=\"Liste1\"><span class=\"Liste1Nr\" id=\"Par3_Stk4_Num7\">7)</span> bevis for erhvervsmæssige kvalifikationer, jf. § 2, stk. 1, nr. 4.</p>\r\n      <p class=\"Stk2\"><span class=\"StkNr\" id=\"Par3_Stk5\">Stk. 5.</span> Tilladelsen gælder for et år og skal fornys for hvert efterfølgende år tjenesteyderen agter at inseminere husdyr i Danmark.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4. </span> Når Fødevarestyrelsen har modtaget en anmeldelse om godkendelse og alle nødvendige dokumenter, sender styrelsen en kvittering til ansøgeren med oplysning om:</p>\r\n      <p class=\"Liste1\"><span class=\"Liste1Nr\" id=\"Par4_Stk1_Num1\">1)</span> Sagsbehandlingstiden,</p>\r\n      <p class=\"Liste1\"><span class=\"Liste1Nr\" id=\"Par4_Stk1_Num2\">2)</span> at ansøgeren ikke må udføre opgaver som inseminør, før vedkommende er godkendt hertil af Fødevarestyrelsen, samt</p>\r\n      <p class=\"Liste1\"><span class=\"Liste1Nr\" id=\"Par4_Stk1_Num3\">3)</span> klagemuligheder.</p>\r\n      <p class=\"ParagrafGruppeOverskrift\"><span id=\"Kap0_X4\">Oplysningspligt for tjenesteydere</span></p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Tjenesteydere skal oplyse tjenestemodtageren om:</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num1\">1)</span> Deres faglige titel,</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num2\">2)</span> navn og adresse på den kompetente tilsynsmyndighed i etableringslandet hvis inseminørvirksomheden dér er omfattet af en godkendelsesordning, eller kontaktoplysninger på Fødevarestyrelsen,</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num3\">3)</span> eventuelt registreringsnummer eller identifikationskode i et offentligt register i etableringslandet, og</p>\r\n      <p class=\"Liste1\"><span class=\"Liste1Nr\" id=\"Par5_Stk1_Num4\">4)</span> eventuelle forsikringer til dækning af erhvervsansvar.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Hvis tjenestemodtageren anmoder tjenesteyderen om det, skal denne oplyse om de regler, der gælder for udførelsen af erhvervet, og hvordan tjenestemodtageren får adgang hertil.</p>\r\n      <p class=\"ParagrafGruppeOverskrift\"><span id=\"Kap0_X5\">Registrering af tjenesteydere</span></p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Fødevarestyrelsen fører et offentligt register over personer, som er etablerede inseminører i et de i § 1 nævnte lande, og som har anmeldt til Fødevarestyrelsen, at de agter at midlertidigt eller lejlighedsvist at inseminere husdyr i Danmark.</p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> I registret optages oplysninger om anmeldernes navne, adresser og faglige titel.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Fødevarestyrelsen kan for hver tjenesteydelse udveksle nødvendige oplysninger med kompetente myndigheder i de i § 1 nævnte lande om, hvorvidt tjenesteyderen er lovlig etableret, om tjenesteyderens redelige adfærd og om, hvorvidt tjenesteyderen har været idømt faglige disciplinære eller strafferetlige sanktioner.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Fødevarestyrelsen kan udveksle relevante oplysninger med kompetente myndigheder i de i § 1 nævnte lande i forbindelse med klager fra modtagere af tjenesteydelser. Fødevarestyrelsen underretter tjenestemodtageren om undersøgelsens resultat.</p>\r\n      <p class=\"ParagrafGruppeOverskrift\"><span id=\"Kap0_X6\">Etablering som inseminør af husdyr</span></p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Fødevarestyrelsen kan give personer fra de i § 1 nævnte lande tilladelse til at etablere sig som inseminør af nærmere angivne husdyr, jf. lov om adgang til udøvelse af visse erhverv i Danmark.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Fødevarestyrelsen træffer afgørelse om godkendelse som inseminør senest 4 uger efter modtagelse af ansøgningen og de dokumenter, der er nævnt i § 3, stk. 4.</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Fristen i stk. 1 kan forlænges én gang, hvis sagens kompleksitet berettiger det. Fødevarestyrelsen begrunder forlængelsen og varigheden af forlængelsen og meddeler dette til ansøgeren inden udløbet af fristen i stk. 1.</p>\r\n      <p class=\"Stk2\"><span class=\"StkNr\" id=\"Par9_Stk3\">Stk. 3.</span> Ansøgeren må ikke udføre opgaver som inseminør, før vedkommende er godkendt hertil af Fødevarestyrelsen.</p>\r\n      <p class=\"Stk2\"><span class=\"StkNr\" id=\"Par9_Stk4\">Stk. 4.</span> Når Fødevarestyrelsen har modtaget en ansøgning om godkendelse og alle nødvendige dokumenter, sender styrelsen en kvittering til ansøgeren med oplysning om:</p>\r\n      <p class=\"Liste1\"><span class=\"Liste1Nr\" id=\"Par9_Stk4_Num1\">1)</span> Sagsbehandlingsfristen, jf. stk. 1 og 2,</p>\r\n      <p class=\"Liste1\"><span class=\"Liste1Nr\" id=\"Par9_Stk4_Num2\">2)</span> at ansøgeren ikke må udføre opgaver som inseminør, før vedkommende er godkendt hertil af Fødevarestyrelsen, samt</p>\r\n      <p class=\"Liste1\"><span class=\"Liste1Nr\" id=\"Par9_Stk4_Num3\">3)</span> klagemuligheder.</p>\r\n      <p class=\"ParagrafGruppeOverskrift\"><span id=\"Kap0_X7\">Straf- og ikrafttrædelsesbestemmelser</span></p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Med bøde straffes den, som overtræder § 3, § 4, stk. 1, nr. 2, § 5 eller § 9, stk. 4, nr. 2.</p>\r\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået forsætligt eller groft uagtsomt, og hvis der ved overtrædelsen er</p>\r\n      <p class=\"Liste1\"><span class=\"Liste1Nr\" id=\"Par10_Stk2_Num1\">1)</span> forvoldt skade på menneskers eller dyrs sundhed eller fremkaldt fare herfor, eller</p>\r\n      <p class=\"Liste1\"><span class=\"Liste1Nr\" id=\"Par10_Stk2_Num2\">2)</span> opnået eller tilsigtet opnået en økonomisk fordel for den pågældende selv eller andre, herunder ved besparelser.</p>\r\n      <p class=\"Stk2\"><span class=\"StkNr\" id=\"Par10_Stk3\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Bekendtgørelsen træder i kraft den 28. december 2009.</p>\r\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Samtidig ophæves bekendtgørelse nr. 1143 af 3. oktober 2007 om adgang for inseminører fra visse lande til at inseminere husdyr.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Fødevarestyrelsen, den 15. december 2009</P><P CLASS=SIGN1 ALIGN=\"CENTER\">Esben Egede Rasmussen</P><P CLASS=SIGN2 ALIGN=\"RIGHT\">/ Ina Elise Jensen</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2005/36/EF om anerkendelse af erhvervsmæssige kvalifikationer (EU-Tidende 2005 nr. L 255 s.22) samt dele af Europa-Parlamentets og Rådets direktiv 2006/123/EF om tjenesteydelser i det indre marked.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/12/2009"
        },
        {
            "displayName": "Accession",
            "displayValue": "B20090129205"
        },
        {
            "displayName": "Entydig dokumentidentifikation",
            "displayValue": "AH003569"
        },
        {
            "displayName": "Dato for førstegangsindlæggelse",
            "displayValue": "18/12/2009"
        },
        {
            "displayName": "Dato for indlæggelse",
            "displayValue": "18/12/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1292"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "15/12/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br /> Fødevarestyrelsen, j.nr. 2009-20-2301-00251"
        },
        {
            "displayName": "Stikord",
            "displayValue": "erhverv, Husdyr, inseminør"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}