{
    "id": 109623,
    "title": "1997 BTL 127   BETÆNKNING OVER FORSLAG TIL LOV OM ÆNDRING AF LOV OM EN AKTIV   ARBEJDSMARKEDSPOLITIK OG LOV OM ARBEJDSLØSHEDSFORSIKRING M.V. (TILMELDING AF   KONTANTHJÆLPSMODTAGERE, AKTIVERING VED RASKMELDING)    NR L 127 1997-98. 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1997/1 BTL 127",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 127 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om en aktiv  \r\n\r\n arbejdsmarkedspolitik og lov om arbejdsløshedsforsikring m.v. (Tilmelding af  \r\n\r\n kontanthjælpsmodtagere, aktivering ved raskmelding) <BR>  \r\n\r\n Nr L 127 1997-98. 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19971210 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i et møde. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Enhedslistens medlemmer) lovforslaget til  \r\n\r\n<I>vedtagelse uændret.</I>  </P>  \r\n\r\n<P>Et <I>mindretal</I> (Socialistisk Folkepartis og Enhedslistens medlemmer  \r\n\r\n af udvalget) indstiller lovforslaget til <I>forkastelse</I> ved 3.  \r\n\r\n behandling. </P>  \r\n\r\n<P>En del af mindretallet (Enhedslistens medlem af udvalget) kan ikke støtte  \r\n\r\n negativ særbehandling af personer, der har været langtidssyge. Hvis der havde  \r\n\r\n været tale om fremrykkede tilbud for raskmeldte ledige, der efter den lediges  \r\n\r\n vurdering ville fremme den lediges tilbagevenden til almindeligt arbejde,  \r\n\r\n ville det være et fremskridt. Som det fremstår nu, må det karakteriseres som  \r\n\r\n et &#187;siciliansk tilbud&#171;, der ikke kan afslås uden tab af dagpenge  \r\n\r\n som konsekvens. </P>  \r\n\r\n<PRE>  \r\n\r\n  Jan Petersen (S) fmd. Ole Vagn Christensen (S)  Poul Erik Dyrlund  \r\n\r\n    (S) Lone Møller (S)  Jens Peter Vernersen (S)  Aage Frandsen (SF)  \r\n\r\n    nfmd. Vibeke Peschardt (RV)  Jette Gottlieb (EL)  Vibeke Kiil  \r\n\r\n    (CD)  Helge Sander (V) Charlotte Antonsen (V)  Flemming Oppfeldt  \r\n\r\n    (V)  Ulla Tørnæs (V)  Bendt Bendtsen (KF) Frank Dahlgaard (KF)  \r\n\r\n    Brian Mikkelsen (KF)  Annette Just (FP)  \r\n\r\n</PRE>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist til  \r\n\r\n fornyet udvalgsbehandling, behandlet dette i et møde og har herunder stillet  \r\n\r\n spørgsmål til arbejdsministeren, som denne har besvaret skriftligt. To af  \r\n\r\n udvalgets spørgsmål og arbejdsministerens svar herpå er optrykt som bilag til  \r\n\r\n betænkningen. </P>  \r\n\r\n<P>Der er af arbejdsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Enhedslistens medlemmer) lovforslaget til  \r\n\r\n<I>vedtagelse</I> med det stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis og Enhedslistens medlemmer  \r\n\r\n af udvalget) indstiller lovforslaget til <I>forkastelse.</I> Mindretallet kan  \r\n\r\n dog stemme for det stillede ændringsforslag. </P>  \r\n\r\n<P>Æ n d r i n g s f o r s l a g </P>  \r\n\r\n<P>Af <I>arbejdsministeren,</I> tiltrådt af <I>udvalget:</I>  </P>  \r\n\r\n<P>Til § 1 </P>  \r\n\r\n<P> <B>1)</B> I det under <I>nr. 3</I> foreslåede <I>§ 38, stk. 3,</I> ændres  \r\n\r\n &#187;kontanthjælpsmodtagere, der alene har ledighed som problem&#171; til:  \r\n\r\n &#187;personer, der får kontanthjælp alene på grund af ledighed&#171;. </P>  \r\n\r\n<P>B e m æ r k n i n g e r </P>  \r\n\r\n<P>Til nr. 1 </P>  \r\n\r\n<P>Ændringen er redaktionel og skal ses i lyset af de tilsvarende  \r\n\r\n bestemmelser om tilmelding af kontanthjælpsmodtagere i det samtidig fremsatte  \r\n\r\n lovforslag om ændring af lov om social bistand og lov om aktiv  \r\n\r\n socialpolitik.(Rådighedsvurdering) (L 122). </P>  \r\n\r\n<PRE>  \r\n\r\n  Jan Petersen (S) fmd. Ole Vagn Christensen (S)  Poul Erik Dyrlund  \r\n\r\n    (S) Lone Møller (S)  Jens Peter Vernersen (S)  Aage Frandsen (SF)  \r\n\r\n    nfmd. Vibeke Peschardt (RV)  Jette Gottlieb (EL)  Vibeke Kiil  \r\n\r\n    (CD)  Helge Sander (V) Charlotte Antonsen (V)  Flemming Oppfeldt  \r\n\r\n    (V)  Ulla Tørnæs (V)  Bendt Bendtsen (KF) Frank Dahlgaard (KF)  \r\n\r\n    Brian Mikkelsen (KF)  Annette Just (FP)  \r\n\r\n</PRE>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n<P> <B>Bilag</B>  </P>  \r\n\r\n<P> <B>To af udvalgets spørgsmål til arbejdsministeren og dennes svar  \r\n\r\n herpå</B>  </P>  \r\n\r\n<P> <I>Spørgsmål nr. 1:</I>  </P>  \r\n\r\n<P>Hvad forhindrer de lokale arbejdsmarkedsråd i at udnytte de nuværende  \r\n\r\n regler om en fremrykket indsats for særlige grupper til at hjælpe arbejdsløse  \r\n\r\n med en længerevarende sygdomsperiode i gang igen? </P>  \r\n\r\n<P> <I>Svar:</I>  </P>  \r\n\r\n<P>Forslaget er et led i opfølgningen af aftalen om finansloven for 1998. Det  \r\n\r\n indgår i aftalen, at den pågældende gruppe skal have forlænget den periode,  \r\n\r\n hvor der er ret og pligt til aktivering. </P>  \r\n\r\n<P>Med forslaget sikres, at de pågældende får ret og pligt til at modtage  \r\n\r\n tilbud om aktivering, uanset at dagpengeperioden ikke er opbrugt. </P>  \r\n\r\n<P> <I>Spørgsmål nr. 3:</I>  </P>  \r\n\r\n<P>Hvordan stilles mennesker, som i deres sidste job var under den såkaldte §  \r\n\r\n 28 (lov om dagpenge ved sygdom og fødsel) vedrørende kronisk syge? </P>  \r\n\r\n<P>Er de også omfattet af loven om skærpet rådighed efter 3 sygeperioder?  \r\n\r\n</P>  \r\n\r\n<P> <I>Svar:</I>  </P>  \r\n\r\n<P>Som det fremgår af bemærkningerne til L 127, vil der i  \r\n\r\n rådighedsbekendtgørelsen blive tilføjet en bestemmelse, hvorefter  \r\n\r\n arbejdsløshedskassen skal foretage en skærpet rådighedsvurdering, hvis et  \r\n\r\n medlem 3 gange har meldt sig syg i forbindelse med formidling af arbejde,  \r\n\r\n tilbud om aktivering e.l. </P>  \r\n\r\n<P>Bestemmelsen ændrer ikke på de situationer, hvor arbejdsløshedskassen  \r\n\r\n allerede i dag skal foretage en rådighedsvurdering. </P>  \r\n\r\n<P>Bestemmelsen vil omfatte alle ledige dagpengemodtagere og dermed også  \r\n\r\n ledige, der i deres seneste job var omfattet af § 28 i lov om dagpenge ved  \r\n\r\n sygdom og fødsel. </P>  \r\n\r\n<P>En evt. kronisk sygdom, som ikke ved medlemmets anmodning om dagpenge i  \r\n\r\n forbindelse med ledighedens indtræden rejser tvivl om medlemmets rådighed,  \r\n\r\n vil ikke umiddelbart i sig selv medføre en negativ rådighedsvurdering ved  \r\n\r\n f.eks. 3 sygemeldinger forud for aktivering m.v. Omvendt vil kassen efter de  \r\n\r\n gældende regler altid skulle foretage en rådighedsvurdering, hvis den bliver  \r\n\r\n i tvivl om medlemmets rådighed, f.eks. fordi der kommer nye relevante  \r\n\r\n oplysninger om medlemmets kroniske sygdom. </P>  \r\n\r\n<P>Jeg vil gerne benytte lejligheden til at understrege, at den foreslåede  \r\n\r\n bestemmelse i praksis vil betyde, at det, at et medlem 3 gange har meldt sig  \r\n\r\n syg i forbindelse med formidling af arbejde eller aktivering m.v., i sig selv  \r\n\r\n skal og bør rejse tvivl om medlemmets rådighed og derfor udløse en  \r\n\r\n rådighedsvurdering. I denne rådighedsvurdering vil arbejdsløshedskassen på  \r\n\r\n sædvanlig vis skulle inddrage relevante oplysninger om medlemmets tidligere  \r\n\r\n sygdomsforløb - herunder evt. kroniske sygdomme - og årsagen til de seneste  \r\n\r\n sygemeldinger m.v. </P>  \r\n\r\n<P>På baggrund af disse informationer skal kassen så vurdere, om medlemmet  \r\n\r\n fortsat kan anses for at stå til rådighed. Hvis kassen vurderer, at medlemmet  \r\n\r\n står fuldt til rådighed for arbejdsmarkedet, fortsætter medlemmet i sit  \r\n\r\n dagpengeforløb som hidtil. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/01/1998"
        },
        {
            "displayName": "Accession",
            "displayValue": "199714K00127"
        },
        {
            "displayName": "Entydig dokumentidentifikation",
            "displayValue": "CL008262"
        },
        {
            "displayName": "Dato for førstegangsindlæggelse",
            "displayValue": "15/01/1998"
        },
        {
            "displayName": "Dato for indlæggelse",
            "displayValue": "15/01/1998"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "127"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}