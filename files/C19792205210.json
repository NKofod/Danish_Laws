{
    "id": 74644,
    "title": "Cirkulæreskrivelse om den praktiske del af skolernes færdselsundervisning (Til alle amtsråd, kommunalbestyrelser, skolekommissioner, skolenævn, fælleslærerråd og skoleledere) ",
    "documentTypeId": "210",
    "isSagsforlobPeriodValid": false,
    "shortName": "CIS nr 22052 af 02/11/1979",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om den praktiske del af  \r\n\r\n skolernes færdselsundervisning </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle amtsråd, kommunalbestyrelser,  \r\n\r\n skolekommissioner, skolenævn, </P>  \r\n\r\n<P CLASS=TITEL-KOMMENTAR ALIGN=CENTER>fælleslærerråd og skoleledere) </P>  \r\n\r\n<BR>  \r\n\r\n<P>Spørgsmålet om gennemførelsen af den praktiske del af skolernes  \r\n\r\n færdselsundervisning, herunder øvelse i at færdes på cykel, har været drøftet  \r\n\r\n i regeringsudvalget om børn i trafikken. </P>  \r\n\r\n<P>Regeringsudvalget tillægger den praktiske del af børnenes  \r\n\r\n færdselsundervisning den største betydning. Noget tyder imidlertid på, at den  \r\n\r\n flere steder i landet ikke har et ønskeligt omfang. Dette gælder navnlig  \r\n\r\n undervisningen i at færdes på cykel. </P>  \r\n\r\n<P>Regeringsudvalget har derfor besluttet, at det bør undersøges, om og på  \r\n\r\n hvilke måder undervisningen i at færdes på cykel kan styrkes og udbygges  \r\n\r\n inden for rammerne af den eksisterende færdselsundervisning i skolerne. </P>  \r\n\r\n<P>I den anledning skal man herved efter drøftelse med justitsministeriet og  \r\n\r\n Rådet for Større Færdselssikkerhed gøre opmærksom på følgende: </P>  \r\n\r\n<P>Ifølge folkeskolelovens § 6 skal der gives undervisning i færdselslære på  \r\n\r\n 1.-9. klassetrin. </P>  \r\n\r\n<P>Ifølge undervisningsministeriets bekendtgørelse af 27. november 1975 om  \r\n\r\n undervisningen i visse emner som led i folkeskolens obligatoriske fag  \r\n\r\n anvendes normalt mindst 48 timer til denne undervisning fordelt på 1.-9.  \r\n\r\n klassetrin. </P>  \r\n\r\n<P>Formålet med færdselsundervisningen er ifølge bekendtgørelsen, at eleverne  \r\n\r\n opnår kendskab til og forståelse af de farer og vanskeligheder, som de  \r\n\r\n stilles over for i trafikken, og at de bliver bekendt med de færdselsregler-  \r\n\r\n og anvisninger, som er af betydning i denne forbindelse. </P>  \r\n\r\n<P>Ifølge bekendtgørelsen skal det endvidere tilstræbes, at eleverne opnår  \r\n\r\n sikkerhed i at bedømme trafiksituationer og i at færdes i trafikken uden  \r\n\r\n risiko for sig selv eller andre. </P>  \r\n\r\n<P>Endelig skal undervisningen medvirke til, at eleverne bliver opmærksomme  \r\n\r\n og hensynsfulde trafikanter. </P>  \r\n\r\n<P>Det er undervisningsministeriets opfattelse, at formålet med  \r\n\r\n færdselsundervisningen ikke tilstrækkeligt kan tilgodeses, medmindre  \r\n\r\n undervisningen i størst mulig udstrækning ledsages af praktiske øvelser og  \r\n\r\n iagttagelse af trafikken. </P>  \r\n\r\n<P>Dette er tillige forudsat i undervisningsministeriets  \r\n\r\n undervisningsvejledning om færdselslære (nr. 17, 1976), hvoraf det bl.a.  \r\n\r\n fremgår, at man allerede på de yngste klassetrin som øvelsesplads foruden  \r\n\r\n klasseværelset bør tage legepladsen i anvendelse og senere, når nogen  \r\n\r\n sikkerhed er opnået, også bør fortsætte træningen på veje og gader i skolens  \r\n\r\n umiddelbare nærhed. </P>  \r\n\r\n<P>Specielt hvad angår undervisningen i at færdes på cykel, gør man opmærksom  \r\n\r\n på, at det af det vejledende forslag til læseplan (undervisningsministeriets  \r\n\r\n vejledning af 12. maj 1976) fremgår, at det i undervisningen på 3.-5.  \r\n\r\n klassetrin kan indgå, at eleverne øves i at færdes sikkert på cykel i  \r\n\r\n trafikken. </P>  \r\n\r\n<P>Ministeriet skal på den givne foranledning understrege vigtigheden af, at  \r\n\r\n ovenstående bestemmelser og anvisninger følges. </P>  \r\n\r\n<P>Man henleder i øvrigt opmærksomheden på den serie af hjælpemidler til  \r\n\r\n skolernes færdselslære, som er udarbejdet af Rådet for Større  \r\n\r\n Færdselssikkerhed, og hvor der i de tilhørende lærervejledninger stilles en  \r\n\r\n række konkrete forslag til praktiske cykeløvelser. </P>  \r\n\r\n<P>Endelig gør man opmærksom på, at det i undervisningsvejledningen anbefales  \r\n\r\n at afholde cyklistprøver på 6. klassetrin. Det overvejes at ændre  \r\n\r\n undervisningsvejledningen, således at udover cyklistprøver på 6. klassetrin  \r\n\r\n anbefales at afholde indledende cyklistprøver på et tidligere klassetrin.  \r\n\r\n</P>  \r\n\r\n<P>UNDERVISNINGSMINISTERIET </P>  \r\n\r\n<P>Direktoratet for folkeskolen, </P>  \r\n\r\n<P>folkeoplysning, seminarier m.v., den 2. november 1979. </P>  \r\n\r\n<P>P.D.V. </P>  \r\n\r\n<P>Helge Thomsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19792205210"
        },
        {
            "displayName": "Entydig dokumentidentifikation",
            "displayValue": "CM033849"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "10/08/1999"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22052"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "02/11/1979"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Folkeskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin. F. 09-27-06/79."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}