{
    "id": 173118,
    "title": "Ankestyrelsens principafgørelse 33-15 om førtidspension - ung person - udviklingshæmmet - udviklingsmuligheder",
    "documentTypeId": "240",
    "isSagsforlobPeriodValid": true,
    "shortName": "KEN nr 9705 af 30/06/2015",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 33-15 om førtidspension - ung person - udviklingshæmmet - udviklingsmuligheder</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\">\r\n      <span class=\"Bold\">Betingelser for førtidspension til unge med udviklingshæmning</span>\r\n   </p>\r\n   <p class=\"TekstGenerel\">Efter reglerne, der trådte i kraft 1. januar 2013 (førtidspensionsreformen), kan borgere fra 18 til 39 år få førtidspension, hvis det er dokumenteret eller det på grund af særlige forhold er helt åbenbart, at arbejdsevnen ikke kan forbedres.</p>\r\n   <p class=\"TekstGenerel\">Det afhænger af en konkret vurdering i det enkelte tilfælde, om det er åbenbart formålsløst at forsøge at udvikle arbejdsevnen.</p>\r\n   <p class=\"TekstGenerel\">I en sag, hvor en 18-årig borger var mentalt retarderet i spændet fra lettere grad til middelsvær grad, vurderede Ankestyrelsens Beskæftigelsesudvalg konkret, at det ikke på tidspunktet for kommunens afgørelse var dokumenteret, eller at det på grund af særlige forhold var helt åbenbart, at borgerens arbejdsevne ikke kunne forbedres.</p>\r\n   <p class=\"TekstGenerel\">Udvalget vurderede, at det ikke ud fra de lægelige oplysninger alene var muligt at vurdere, om borgerens funktionsniveau var nedsat i et sådant omfang, at det var udelukket, at han kunne blive selvforsørgende ved indtægtsgivende arbejde, for eksempel i form af et fleksjob. Udvalget vurderede i den forbindelse, at der var behov for en yderligere og længerevarende afklaring med henblik på udvikling af borgerens arbejdsevne.</p>\r\n   <p class=\"TekstGenerel\">Udvalget lagde vægt på, at det fremgik af sagens oplysninger, at borgeren var mentalt retarderet i spændet fra lettere grad til middelsvær grad. Borgeren havde som følge heraf indlæringsvanskeligheder og var forsinket i sin udvikling. Borgeren var beskrevet som en dreng med gode sociale kompetencer. Der var ikke beskrevet særlige psykiske problemer.</p>\r\n   <p class=\"TekstGenerel\">Udvalget lagde vægt på, at at det fremgik af sagen, at borgeren i sine sproglige og kommunikative kompetencer klarede sig godt ved almindelig daglig tale, og at han i dagligdags situationer havde et næsten aldersvarende ordforråd. Det var desuden oplyst, at borgeren havde gode faglige muligheder, men at han ikke brugte dem optimalt. Det fremgik også, at borgeren læste dansk på 3. klasses niveau, og at han både læste skøn- og faglitteratur. Det fremgik dog også, at han havde problemer med at fokusere, fastholde og dele sin opmærksomhed, og at han havde hukommelsesproblemer og let blev afledt. Der var jævnligt behov for at blive guidet. Han var dygtig til IT, og han var hurtig til at lære nye programmer.</p>\r\n   <p class=\"TekstGenerel\">Udvalget lagde videre vægt på, at der i sagen lå en elevbeskrivelse fra borgerens efterskole. Det fremgik af denne, at borgeren var i stand til at transportere sig selv med busser og tog, og at han med interesse deltog i madlavningen. Det fremgik også af elevbeskrivelsen, at borgeren var glad for pedelarbejde på skolen, og at han ligeledes havde interesse for mekaniker området.</p>\r\n   <p class=\"TekstGenerel\">Udvalget lagde desuden vægt på, at borgeren var i gang med et tre årigt STU forløb (Særligt Tilrettelagt Uddannelse). Udvalget vurderede, at det ikke kunne udelukkes, at der var udviklingsmuligheder ved fortsat deltagelse i det 3-årige STU-forløb.</p>\r\n   <p class=\"TekstGenerel\">Forskellen til principafgørelse 68-14, hvor Ankestyrelsens Beskæftigelsesudvalg traf afgørelse om ret til førtidspension, er, at borgeren i denne sag ikke har psykiske problemer, har flere kompetencer, og er væsentligt bedre fungerende både fagligt og socialt.</p>\r\n</div>\r\n<p>\r\n   <span class=\"Bold\">Lovgivning:</span>\r\n</p>\r\n<p>Lov om førtidspension – lovbekendtgørelse nr. 10 af 15. januar 2015 - § 16, § 17, stk. 2, § 18, stk. 1, § 20 stk. 1 og stk. 2.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagen principielt</span></p>\r\n<p>Ankestyrelsens Beskæftigelsesudvalg har behandlet sagen principielt som supplement til principafgørelse 68-14 om ret til førtidspension til unge borgere, som har nedsat funktion som følge af udviklingshæmning.</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>Det fremgår af § 16, stk. 1, og stk. 2, i lov om social pension, at førtidspension kan tilkendes personer i alderen fra 40 år til folkepensionsalderen. Personer i alderen fra 18 til 39 år kan tilkendes førtidspension, hvis det er dokumenteret eller det på grund af særlige forhold er helt åbenbart, at arbejdsevnen ikke kan forbedres.</p>\r\n<p>Det fremgår af § 16, stk. 3, at det er en betingelse for at få tilkendt førtidspension efter stk. 1 eller 2,</p>\r\n<p>1) at personens arbejdsevne er varigt nedsat, og 2) at nedsættelsen er af et sådant omfang, at den pågældende uanset mulighederne for støtte efter den sociale eller anden lovgivning, herunder beskæftigelse i fleksjob, ikke vil være i stand til at blive selvforsørgende ved indtægtsgivende arbejde.</p>\r\n<p>Det fremgår af § 17, stk. 2, at personer kan anmode kommunalbestyrelsen om at tage stilling til spørgsmålet om førtidspension. I sådanne tilfælde forelægges sagen på det foreliggende dokumentationsgrundlag for kommunens rehabiliteringsteam. Kommunalbestyrelsen træffer umiddelbart efter rehabiliteringsteamets indstilling i sagen afgørelse om, at sagen på det foreliggende dokumentationsgrundlag overgår til behandling efter reglerne om førtidspension.</p>\r\n<p>Det fremgår af § 20, stk. 2, at kommunen træffer afgørelse om afslag på førtidspension, når det efter en samlet faglig vurdering af de foreliggende oplysninger må anses for dokumenteret, at en person ved konkret angivne arbejdsfunktioner enten umiddelbart eller ved en nærmere angivet indsats, jf. § 16, kan blive selvforsørgende.</p>\r\n<p>Det fremgår af forarbejderne til loven (L 53 5012-13), at ” Personer, der er så syge eller har så betydelige funktionsnedsættelser, at det er helt åbenbart formålsløst at forsøge at udvikle arbejdsevnen, er undtaget fra ressourceforløb og stadig skal kunne tilkendes førtidspension… ”.</p>\r\n<p>Det er eksemplificeret, at ” Personer, der er så syge eller har så betydelige funktionsnedsættelser, at det er helt åbnebart formålsløst at forsøge at udvikle arbejdsevnen, stadig skal kunne tilkendes førtidspension. Det kan fx være borgere med en betydelig nedsat funktionsevne som følge af udviklingshæmning, personer med en alvorlig hjerneskade eller en person med alvorlige lidelser, hvor de medicinske behandlingsmuligheder er udtømte eller udsigtsløste, og hvor prognosen er kort levetid, eller sygdommen er hastigt accelererende”.</p>\r\n<p>Det fremgår af vejledning nr. 9684 af 11. september 2014 om dokumentationskravet ved behandling af sager, hvor det er åbenbart formålsløst at udvikle arbejdsevnen, at i de tilfælde, hvor det kan være relevant at tilkende førtidspension til en ung –  herunder en ung som snart fylder 18 år - vil det i langt de fleste tilfælde dreje sig om en ung, der har haft store udfordringer hele eller dele af livet, og personen vil derfor ofte være kendt af kommunens børne- og unge forvaltning, fx fordi der er eller har været tildelt en særlig indsats efter serviceloven.</p>\r\n<p>\r\n   <span class=\"Bold\">3.</span> <span class=\"Bold\">Andre principafgørelser</span></p>\r\n<p>Følgende principafgørelser er brugt ved afgørelsen og gælder stadig:</p>\r\n<p>\r\n   <span class=\"Bold\">68-14</span>: Borgeren var mentalt retarderet i lettere grad og havde en adfærdsforstyrrelse inden for autismespektret.</p>\r\n<p>Ankestyrelsens Beskæftigelsesudvalg vurderede konkret, at det var helt åbenbart, at borgerens arbejdsevne var væsentligt og varigt nedsat i et sådant omfang, at borgeren ikke kunne blive selvforsørgende ved indtægtsgivende arbejde, herunder i et fleksjob.</p>\r\n<p>\r\n   <span class=\"Bold\">4.</span> <span class=\"Bold\">Den konkrete afgørelse</span></p>\r\n<p>Ankestyrelsens Beskæftigelsesudvalg har i møde truffet afgørelse i din sag om klage over YY Kommunes afgørelse truffet den 24. juni 2014 om afslag på førtidspension på det foreliggende grundlag.</p>\r\n<p>Resultatet er</p>\r\n<p>•  Du har ikke ret til førtidspension</p>\r\n<p>Det betyder, at vi er enige i kommunens afgørelse, som vi stadfæster.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Ankestyrelsens Beskæftigelsesudvalg vurderer, at det ikke på tidspunktet for kommunens afgørelse var dokumenteret, eller at det på grund af særlige forhold var helt åbenbart, at din arbejdsevne ikke kan forbedres, således at du kan blive selvforsørgende ved indtægtsgivende arbejde.</p>\r\n<p>Indtægtsgivende arbejde omfatter både arbejde på ordinære vilkår og et fleksjob.</p>\r\n<p>Vi vurderer også, at det ikke ud fra de lægelige oplysninger alene er muligt at vurdere, om dit funktionsniveau er nedsat i et sådant omfang, at det er udelukket, at du kan blive selvforsørgende ved indtægtsgivende arbejde, for eksempel i form af et fleksjob.</p>\r\n<p>Vi vurderer i den forbindelse, at der er behov for en yderligere og længerevarende afklaring med henblik på udvikling af din arbejdsevne. Først herefter kan kommunen tage stilling til dine fremtidige muligheder på arbejdsmarkedet.</p>\r\n<p>Vi har lagt vægt på, at det fremgår af sagens oplysninger, at du er født med manglende hjerneanlæg (hjernebjælke), og at du er mentalt retarderet i spændet fra lettere grad til middelsvær grad. Du har som følge heraf indlæringsvanskeligheder og er forsinket i din udvikling. Du er beskrevet som en dreng med gode sociale kompetencer. Der er ikke beskrevet særlige psykiske problemer.</p>\r\n<p>Vi har videre lagt vægt på, at du har gået i specialskole indtil 9. klasse, og at du efterfølgende har gået på efterskole for elever med særlige behov.</p>\r\n<p>Vi har også lagt vægt på Pædagogisk Psykologisk Vurdering fra psykolog på Skolen XX af 4. december 2011. Det fremgår heraf blandt andet, at du i dine sproglige og kommunikative kompetencer klarer dig godt ved almindelig daglig tale, og at du i dagligdags situationer har et næsten aldersvarende ordforråd. Du har gode faglige muligheder, men du bruger dem ikke optimalt. Det fremgår også, at du læser dansk på 3. klasses niveau, og at du både læser skøn- og faglitteratur. Det fremgår dog også, at du har problemer med at fokusere, fastholde og dele din opmærksomhed, og at du har hukommelsesproblemer og let afledes. Der er jævnligt behov for at blive guidet.</p>\r\n<p>Vi har endvidere lagt vægt på udtalelse fra Skolen XX fra november 2011. Det fremgår heraf, at du er dygtig til IT, og at du er hurtig til at lære nye programmer.</p>\r\n<p>Vi har desuden lagt vægt på Efterskolen XX´s elevbeskrivelse af 14. november 2013. Det fremgår heraf blandt andet, at du har gode sproglige og sociale kompetencer og alderssvarende ordforståelse. Det fremgår desuden, at du godt kan transportere dig selv med busser og tog, at du deltager i madlavning i dit botræningshus, og at det interesserer dig. Det fremgår også, at du har behov for voksen støtte i forhold til læring og udvikling. Skolen beskriver også, at det vil være relevant for dig at være i et miljø, hvor du vil have mulighed for at afprøve dig selv i faglige sammenhænge således, at du kan blive afklaret i forhold til videre uddannelse og arbejdsmuligheder.</p>\r\n<p>Det fremgår også af elevbeskrivelsen, at du er glad for pedel arbejde på skolen, og at du ligeledes har interesse for mekaniker området.</p>\r\n<p>Vi har videre lagt vægt på, at du på nuværende tidspunkt er i gang med et tre årigt STU forløb (Særligt Tilrettelagt Uddannelse).</p>\r\n<p>Vi vurderer, at det ikke kan udelukkes, at der er udviklingsmuligheder ved fortsat deltagelse i det 3-årige STU-forløb. Det er derfor ikke ved afprøvede erhvervsmæssige foranstaltninger belyst, i hvilket omfang du kan klare et arbejde, eventuelt på fleksjobvilkår, hvor opgaverne er tilpasset dine skånebehov.</p>\r\n<p>På denne baggrund er det ikke tilstrækkeligt dokumenteret, at din arbejdsevne er varigt svært nedsat uden mulighed for bedring ved arbejdsmarkedsrettede foranstaltninger.</p>\r\n<p>Efter reglerne er det en betingelse for at tilkende førtidspension, at arbejdsevnen er varigt nedsat i et sådant omfang, at pågældende uanset mulighederne for støtte efter den sociale eller anden lovgivning, herunder beskæftigelse i fleksjob, ikke vil være i stand til at blive selvforsørgende ved indtægtsgivende arbejde.</p>\r\n<p>Der kan gives førtidspension til personer fra 18 til 39 år, hvis det er dokumenteret eller det på grund af særlige forhold er helt åbenbart, at arbejdsevnen ikke kan forbedres.</p>\r\n<p>Det fremgår af bemærkningerne til lovforslaget om reglen, at personer, der er så syge eller har så betydelige funktionsnedsættelser, at det er helt åbenbart formålsløst at forsøge at udvikle arbejdsevnen, stadig skal kunne tilkendes førtidspension.</p>\r\n<p>Vi henviser Ankestyrelsens principafgørelse 68-14, hvorefter det afhænger af en konkret vurdering i det enkelte tilfælde, om det er åbenbart formålsløst at forsøge at udvikle arbejdsevnen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 11. juni 2018, da der er kommet nye regler på området."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/07/2015"
        },
        {
            "displayName": "Accession",
            "displayValue": "W20150970525"
        },
        {
            "displayName": "Entydig dokumentidentifikation",
            "displayValue": "CF001766"
        },
        {
            "displayName": "Dato for indlæggelse",
            "displayValue": "12/06/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9705"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "30/06/2015"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2014-3720-41691"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}