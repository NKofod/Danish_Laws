{
    "id": 106124,
    "title": "1986 BSF 10   FORSLAG TIL FOLKETINGSBESLUTNING OM OPFORDRING TIL AT OPRETHOLDE AKTSTYKKE   NR. 1 AF 7. OKTOBER 1986 TIL FINANSUDVALGET VEDRØRENDE STIFTELSE AF OG   KAPITALINDSKUD I ET STATSLIGT AKTIESELSKAB TIL ETABLERING OG EJE AF EN FAST   STOREBÆLTSFORBINDELSE ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 10",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 10 </P>  \r\n\r\n<P></P>  \r\n\r\n<P>Forslag til folketingsbeslutning om opfordring til at opretholde aktstykke  \r\n\r\n nr. 1 af 7. oktober 1986 til Finansudvalget vedrørende stiftelse af og  \r\n\r\n kapitalindskud i et statsligt aktieselskab til etablering og eje af en fast  \r\n\r\n Storebæltsforbindelse </P>  \r\n\r\n<P></P>  \r\n\r\n<P>Fremsat af Ikast (KF) J. K. Hansen (S) Jens Peter Jensen (V) Arne Melchior  \r\n\r\n (CD) Steffensen (KRF) </P>  \r\n\r\n<P></P>  \r\n\r\n<P>den 14. oktober 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer ministeren for offentlige arbejder til at </P>  \r\n\r\n<P>opretholde aktstykke nr. 1 af 7. oktober 1986 og dermed muligheden </P>  \r\n\r\n<P>for med Finansudvalgets tilslutning bl.a. at kunne oprette det i </P>  \r\n\r\n<P>aktstykket omtalte aktieselskab og indskyde den foreslåede </P>  \r\n\r\n<P>aktiekapital. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Formålet med ved aktstykke at oprette et særligt aktieselskab, der </P>  \r\n\r\n<P>som ejer skal stå for anlæg og drift af en fast </P>  \r\n\r\n<P>Storebæltsforbindelse, er hurtigst muligt at skabe grundlag for </P>  \r\n\r\n<P>fremme af dette projekt. Fra tidspunktet, hvor det formelle </P>  \r\n\r\n<P>grundlag for selskabet er til stede, og til selskabet er bemandet </P>  \r\n\r\n<P>og kan fungere effektivt, vil der nødvendigvis gå en vis tid. Det </P>  \r\n\r\n<P>er forslagsstillernes opfattelse, at man bør udnytte den tid, det </P>  \r\n\r\n<P>tager, inden en anlægslov for projektet er udarbejdet og behandlet </P>  \r\n\r\n<P>af Folketinget, til at etablere bygherreorganisationen i form af </P>  \r\n\r\n<P>et statsligt aktieselskab. </P>  \r\n\r\n<P>For den nærmere baggrund for oprettelsen af aktieselskabet henvises </P>  \r\n\r\n<P>til aktstykket og til den indgåede politiske aftale om Store Bælt, </P>  \r\n\r\n<P>der begge er vedlagt som bilag. </P>  \r\n\r\n<P>Fremsættelse af forslaget til folketingsbeslutning sker under </P>  \r\n\r\n<P>henvisning til, at der under behandlingen i Finansudvalget af det </P>  \r\n\r\n<P>nu bortfaldne aktstykke nr. 295 af 28. juli 1986 blev fremsat en </P>  \r\n\r\n<P>anmodning om at få sagen drøftet i Folketinget. Forslagsstillerne </P>  \r\n\r\n<P>ønsker at fremskynde sagens behandling i Folketinget mest muligt. </P>  \r\n\r\n<P>Den 12. juni 1986 Bilag 1 </P>  \r\n\r\n<P>Politisk aftale om Store Bælt </P>  \r\n\r\n<P>Regeringen og Socialdemokratiet er enige om, at en fast forbindelse </P>  \r\n\r\n<P>over Store Bælt skal etableres. Den faste forbindelse skal være </P>  \r\n\r\n<P>for både vej- og banetrafik. </P>  \r\n\r\n<P>I den anledning er parterne enige om følgende: </P>  \r\n\r\n<P>§ 1 </P>  \r\n\r\n<P>Som 1. etape af Storebæltsforbindelsen anlægges snarest muligt en </P>  \r\n\r\n<P>jernbaneforbindelse mellem Sjælland og Fyn. </P>  \r\n\r\n<P>Over Store Bælts Østerrende udformes forbindelsen som en </P>  \r\n\r\n<P>tunnelforbindelse for jernbanetrafik i begge retninger. På </P>  \r\n\r\n<P>baggrund af den fortsatte bearbejdning af projektet vurderer </P>  \r\n\r\n<P>aftaleparterne, om både en boret tunnel og en sænketunnel udbydes </P>  \r\n\r\n<P>i licitation for denne del af den samlede forbindelse. </P>  \r\n\r\n<P>Forbindelsen over Vesterrenden anlægges samtidig med jernbanetunnelen </P>  \r\n\r\n<P>under Østerrenden. Den udføres som en lavbro for jernbanetrafik i </P>  \r\n\r\n<P>begge retninger og forberedes i et økonomisk forsvarligt omfang </P>  \r\n\r\n<P>for senere tilføjelse af vejbaner omfattende 2 * 2 spor plus </P>  \r\n\r\n<P>nødspor. </P>  \r\n\r\n<P>2. etape består af en vejforbindelse i form af en højbro omfattende 2 </P>  \r\n\r\n<P>* 2 spor plus nødspor over Østerrenden samt af færdiggørelse af </P>  \r\n\r\n<P>lavbroen over Vesterrenden for vejtrafik. </P>  \r\n\r\n<P>Denne etape påbegyndes senest 1 år før ibrugtagningen af </P>  \r\n\r\n<P>jernbaneforbindelsen, idet der lægges vægt på de økonomiske og </P>  \r\n\r\n<P>beskæftigelsesmæssige hensyn, herunder på en rationel </P>  \r\n\r\n<P>projekterings- og byggerytme. </P>  \r\n\r\n<P>Erfaringer fra licitationen over jernbanetunnelen kan indgå i </P>  \r\n\r\n<P>aftaleparternes overvejelser om, hvorvidt vejforbindelsen over </P>  \r\n\r\n<P>Østerrenden udbydes både som højbro og sænketunnel. </P>  \r\n\r\n<P>I 2. halvdel af folketingssamlingen 1986-87 forelægges og vedtages en </P>  \r\n\r\n<P>anlægslov til afløsning af loven om Statsbroen Store Bælt fra </P>  \r\n\r\n<P>1973. </P>  \r\n\r\n<P>§ 2 </P>  \r\n\r\n<P>De to etaper udføres hver for sig på en miljømæssigt forsvarlig måde, </P>  \r\n\r\n<P>således at der af hensyn til vandmiljøet i Østersøen sikres en </P>  \r\n\r\n<P>uændret vandgennemstrømning. </P>  \r\n\r\n<P>§ 3 </P>  \r\n\r\n<P>Anlægget opføres og ejes af et aktieselskab, hvis hele aktiekapital </P>  \r\n\r\n<P>ejes af staten. </P>  \r\n\r\n<P>DSB tildeles en plads i selskabets bestyrelse. </P>  \r\n\r\n<P>Selskabet søges snarest muligt oprettet ved et aktstykke, således at </P>  \r\n\r\n<P>igangværende forarbejder kan overdrages til selskabet. </P>  \r\n\r\n<P>Selskabet skal i skattemæssig henseende have mulighed for at fremføre </P>  \r\n\r\n<P>underskud i 15 år. Selskabet kan foretage skattemæssige </P>  \r\n\r\n<P>afskrivninger på den faste forbindelse efter regler, der </P>  \r\n\r\n<P>fastsættes af parterne. </P>  \r\n\r\n<P>§ 4 </P>  \r\n\r\n<P>Til finansiering af selskabets aktiviteter optages efter </P>  \r\n\r\n<P>finansministerens nærmere bestemmelse lån i ind- og udland </P>  \r\n\r\n<P>(eventuelt statslån) på de billigst mulige markedsmæssige vilkår. </P>  \r\n\r\n<P>Finansministeriet garanterer for lånenes forrentning og afdrag. </P>  \r\n\r\n<P>ATP og LD skal på disse vilkår have fortrinsret til at yde lån til </P>  \r\n\r\n<P>selskabet på op til 60 pct. af det samlede lånebehov. </P>  \r\n\r\n<P>§ 5 </P>  \r\n\r\n<P>Ved ibrugtagning af anlæggets 1. etape overdrages brugsretten til </P>  \r\n\r\n<P>denne fra selskabet til DSB, der herefter forestår driften og </P>  \r\n\r\n<P>vedligeholdelsen af jernbanetunnelen og af de jernbanetekniske </P>  \r\n\r\n<P>anlæg på Vesterbroen. For brugsretten betaler DSB til selskabet en </P>  \r\n\r\n<P>årlig ydelse svarende til selskabets udgifter til forrentning og </P>  \r\n\r\n<P>afdrag af anlægget over Østerrenden samt af sin andel af 1. </P>  \r\n\r\n<P>etapeanlægget over Vesterrenden. Denne andel fastsættes med </P>  \r\n\r\n<P>udgangspunkt i, at DSBs betaling til det samlede Vesterrendeanlæg </P>  \r\n\r\n<P>(1. og 2. etape) skal udgøre 50 pct. </P>  \r\n\r\n<P>Når lånene til jernbanedelen er fuldt afdraget, overgår </P>  \r\n\r\n<P>ejendomsretten til jernbaneforbindelsen over Østerrenden til DSB, </P>  \r\n\r\n<P>der samtidig i forholdet 50:50 indgår sameje med selskabet om </P>  \r\n\r\n<P>forbindelsen over Vesterrenden. </P>  \r\n\r\n<P>For benyttelsen af anlæggets 2. etape (vejdelen) opkræves takster til </P>  \r\n\r\n<P>dækning af de løbende driftsudgifter samt til forrentning og </P>  \r\n\r\n<P>afdrag af optagne lån. På længere sigt forventes selskabet at </P>  \r\n\r\n<P>kunne give et afkast til staten som ejer af aktiekapitalen. </P>  \r\n\r\n<P>Selskabets bestyrelse fastsætter inden for rammerne af lovgivningen </P>  \r\n\r\n<P>taksterne for biltrafikkens passage af Store Bælt. </P>  \r\n\r\n<P>For vejtrafikken opkræves takster, der - med fradrag af </P>  \r\n\r\n<P>trafikanternes egne omkostninger til passage af forbindelsen - </P>  \r\n\r\n<P>nogenlunde svarer til de tilsvarende færgetakster. </P>  \r\n\r\n<P>§ 6 </P>  \r\n\r\n<P>Eventuelle uoverensstemmelser om fordelingen af anlægsomkostningerne </P>  \r\n\r\n<P>og vedligeholdelsesudgifterne for den fælles Vesterrendebro </P>  \r\n\r\n<P>afgøres af ministeren for offentlige arbejder. </P>  \r\n\r\n<P>§ 7 </P>  \r\n\r\n<P>Der skal opretholdes mindst en færgeforbindelse mellem Sjælland og </P>  \r\n\r\n<P>Jylland over Kattegat. Der skal opretholdes en rute mellem </P>  \r\n\r\n<P>Spodsbjerg og Tårs. </P>  \r\n\r\n<P>Hvis det ikke viser sig muligt for enten DSB eller de private </P>  \r\n\r\n<P>rederier eller et nyt fælles Kattegatrederi at opretholde en rute </P>  \r\n\r\n<P>på (privat) driftsøkonomisk grundlag, forpligtes selskabet til at </P>  \r\n\r\n<P>sørge for besejlingen. </P>  \r\n\r\n<P>Hvis der ikke er driftsøkonomisk grundlag for en rute mellem </P>  \r\n\r\n<P>Spodsbjerg og Tårs, forpligtes selskabet til at sørge for </P>  \r\n\r\n<P>besejlingen. </P>  \r\n\r\n<P>§ 8 </P>  \r\n\r\n<P>For at forbedre den trafikale forbindelse til det nordlige Jylland </P>  \r\n\r\n<P>fortsættes anlægget af den jyske motorvej nord for Århus i et </P>  \r\n\r\n<P>tempo, der sikrer, at der er motorvejsforbindelse mellem Ålborg og </P>  \r\n\r\n<P>Århus senest 1993. </P>  \r\n\r\n<P>Vejforbindelser i Vendsyssel udbygges til færdiggørelse snarest </P>  \r\n\r\n<P>muligt og senest i 1996 i overensstemmelse med resultatet af det </P>  \r\n\r\n<P>planlægnings- og forberedelsesarbejde, som for tiden foregår i et </P>  \r\n\r\n<P>samarbejde mellem vejdirektoratet, Nordjyllands amtskommune og de </P>  \r\n\r\n<P>berørte kommuner. </P>  \r\n\r\n<P>Endvidere skal udbygningen af gode vejforbindelser prioriteres højt </P>  \r\n\r\n<P>til den eller de færgeruter, som efter en tilpasningsperiode </P>  \r\n\r\n<P>vurderes at kunne opretholdes på længere sigt. </P>  \r\n\r\n<P>§ 9 </P>  \r\n\r\n<P>Med henblik på at varetage væsentlige, lokale planlægningshensyn </P>  \r\n\r\n<P>inddrages Korsør kommune, Nyborg kommune og de berørte </P>  \r\n\r\n<P>amtskommuner i projektets planlægningsfase. </P>  \r\n\r\n<P>De lokale beskæftigelsesmæssige overgangsproblemer vil især berøre </P>  \r\n\r\n<P>Korsør kommune. Ved udflytning af statslige arbejdspladser og ved </P>  \r\n\r\n<P>disponeringen af de arealer, der bliver ledige ved færgefartens </P>  \r\n\r\n<P>ophør, skal de lokale beskæftigelsesmæssige forhold tilgodeses. </P>  \r\n\r\n<P>DSB skal optage forhandlinger med de relevante </P>  \r\n\r\n<P>personaleorganisationer med henblik på indgåelse af aftaler, som </P>  \r\n\r\n<P>dels sikrer færgefartens opretholdelse indtil åbningstidspunktet </P>  \r\n\r\n<P>for den faste forbindelse, dels i videst muligt omfang sikrer de </P>  \r\n\r\n<P>ansatte genbeskæftigelsesmuligheder. </P>  \r\n\r\n<P>§ 10 </P>  \r\n\r\n<P>Aftaleparterne er enige om, at regeringen i tiden frem til den </P>  \r\n\r\n<P>endelige behandling af forslaget til ny anlægslov undlader </P>  \r\n\r\n<P>indgåelse af nye økonomiske forpligtelser, der har til formål at </P>  \r\n\r\n<P>opfylde lov nr. 296 af 6. juni 1984 om udbygning af færgefarterne </P>  \r\n\r\n<P>over Store Bælt, og til at søge igangværende arbejder på dette </P>  \r\n\r\n<P>projekt standset på den mest hensigtsmæssige måde. </P>  \r\n\r\n<P>Ophævelse af loven om udbygning af færgefarterne sker i forbindelse </P>  \r\n\r\n<P>med fremsættelse af et forslag til ny lov om anlæg af en fast </P>  \r\n\r\n<P>forbindelse over Store Bælt. </P>  \r\n\r\n<P>§ 11 </P>  \r\n\r\n<P>Forhandlinger med den svenske regering om opførelse af faste </P>  \r\n\r\n<P>forbindelser over Øresund indledes i 2. halvår af 1986. </P>  \r\n\r\n<P>Trafikministeren orienterer løbende partierne bag vedtagelsen af </P>  \r\n\r\n<P>en ny anlægslov om forhandlingerne med den svenske regering. </P>  \r\n\r\n<P>Bilag 2 </P>  \r\n\r\n<P>København, den </P>  \r\n\r\n<P>f. Finansministeriets tilslutning foreligger. </P>  \r\n\r\n<P>( </P>  \r\n\r\n<P>Til Finansudvalget. </P>  \r\n\r\n<P>1 </P>  \r\n\r\n<P>Ministeriet for Offentlige Arbejder. </P>  \r\n\r\n<P>7. oktober 1986. </P>  \r\n\r\n<P>a. Ministeriet for Offentlige Arbejder anmoder om Finansudvalgets </P>  \r\n\r\n<P>tilslutning til, at der i finansåret 1986 anvendes 100 mill. kr. </P>  \r\n\r\n<P>til stiftelse af og kapitalindskud i et fuldt ud statsejet </P>  \r\n\r\n<P>aktieselskab, der skal etablere og eje en fast forbindelse over </P>  \r\n\r\n<P>Store Bælt for jernbanetrafik og vejtrafik. Udgiften modsvares af </P>  \r\n\r\n<P>en forhøjelse af finansministeriets budgetreguleringskonto. Et </P>  \r\n\r\n<P>forslag til anlægslov for forbindelsen vil blive fremsat i </P>  \r\n\r\n<P>folketingssamlingen 1986/ 87. </P>  \r\n\r\n<P>Der søges tillige om tilslutning til, at de i medfør af lov nr. 296 </P>  \r\n\r\n<P>af 6. juni 1984 erhvervede arealer og gennemførte arbejder på </P>  \r\n\r\n<P>Knudshovedhalvøen til en anslået værdi af 50 mill. kr. </P>  \r\n\r\n<P>vederlagsfrit overdrages til selskabet. Derudover foreslås driften </P>  \r\n\r\n<P>af Sprogø at overgå til selskabet. </P>  \r\n\r\n<P>Endelig søges der om tilslutning til vederlagsfrit at overdrage </P>  \r\n\r\n<P>selskabet undersøgelsesresultater og projektmateriale, der </P>  \r\n\r\n<P>tilhører staten, og som vil kunne nyttiggøres af aktieselskabet. </P>  \r\n\r\n<P>b. Der har siden sommeren 1985 været ført forhandlinger mellem </P>  \r\n\r\n<P>regeringen og Socialdemokratiet om et fælles grundlag for </P>  \r\n\r\n<P>etablering af en fast forbindelse over Store Bælt. Disse </P>  \r\n\r\n<P>forhandlinger førte til indgåelse af en politisk aftale den 12. </P>  \r\n\r\n<P>juni 1986. Aftalen er vedlagt som bilag. Af aftalen fremgår, at </P>  \r\n\r\n<P>Storebæltsforbindelsen skal etableres etapevis med en </P>  \r\n\r\n<P>jernbaneforbindelse først og derefter en vejforbindelse, som </P>  \r\n\r\n<P>påbegyndes senest 1 år før ibrugtagning af jernbaneforbindelsen. </P>  \r\n\r\n<P>Anlægget skal opføres og ejes af et aktieselskab, hvis hele </P>  \r\n\r\n<P>aktiekapital ejes af staten. Brugsretten til jernbanedelen og </P>  \r\n\r\n<P>drift og vedligeholdelse af denne overtages af DSB, når denne del </P>  \r\n\r\n<P>af anlægget er færdigt. Når lånene til jernbanedelen er fuldt </P>  \r\n\r\n<P>afdraget, overgår ejendomsretten til jernbaneforbindelsen over </P>  \r\n\r\n<P>Østerrenden til DSB, der samtidig i forholdet 50:50 indgår sameje </P>  \r\n\r\n<P>med selskabet om forbindelsen over Vesterrenden. </P>  \r\n\r\n<P>Over Store Bælts Vesterrende etableres et fællesanlæg for vej og </P>  \r\n\r\n<P>bane i form af en bro. Over Østerrenden vil der blive 2 separate </P>  \r\n\r\n<P>forbindelser, en tunnel til jernbane og en tunnel eller bro til </P>  \r\n\r\n<P>vej. Jernbanetunnelen kan etableres enten i form af en nedsænket </P>  \r\n\r\n<P>tunnel eller som en tunnel boret under Bæltet. Af </P>  \r\n\r\n<P>teknisk-økonomiske årsager er en boret vejtunnel ikke et </P>  \r\n\r\n<P>realistisk alternativ. Jernbaneforbindelsen skal være </P>  \r\n\r\n<P>dobbeltsporet og vejforbindelsen bestå af 2 vejspor samt nødspor i </P>  \r\n\r\n<P>hver retning. </P>  \r\n\r\n<P>Anlægget skal gennemføres på en miljømæssigt forsvarlig måde, </P>  \r\n\r\n<P>hvorfor der af hensyn til vandmiljøet i Østersøen træffes </P>  \r\n\r\n<P>foranstaltninger for at sikre en uændret vandgennemstrømning. </P>  \r\n\r\n<P>De 2 etaper vil i alt medføre anlægsudgifter, der på nuværende </P>  \r\n\r\n<P>tidspunkt kan skønnes til 12,8 mia kr. (1985-niveau), eksklusive </P>  \r\n\r\n<P>moms og byggerenter. Selskabets udgifter i byggeperioden dækkes </P>  \r\n\r\n<P>ved indskud af egenkapital fra staten samt gennem selskabets </P>  \r\n\r\n<P>lånoptagning i ind- og udland. ATP og Lønmodtagernes Dyrtidsfond </P>  \r\n\r\n<P>har fortrinsret til at yde lån op til 60 pct. af selskabets </P>  \r\n\r\n<P>lånebehov, såfremt dette kan ske på de billigst mulige </P>  \r\n\r\n<P>markedsmæssige vilkår. Lånene optages efter finansministeriets </P>  \r\n\r\n<P>nærmere bestemmelser, hvorefter staten garanterer for lånenes </P>  \r\n\r\n<P>forrentning og tilbagebetaling. Når den faste forbindelse er </P>  \r\n\r\n<P>etableret, vil selskabets drift samt forrentning og afdrag af de </P>  \r\n\r\n<P>optagne lån skulle finansieres ved brugernes - herunder DSBs - </P>  \r\n\r\n<P>betaling for benyttelse af anlægget. Der forventes brugertakster </P>  \r\n\r\n<P>for bilisterne på niveau med de nuværende overfartstakster for </P>  \r\n\r\n<P>færgerne. </P>  \r\n\r\n<P>I 1986 og 1987 forventes selskabet at opbygge en </P>  \r\n\r\n<P>bygherreorganisation og skal med denne udarbejde det nødvendige </P>  \r\n\r\n<P>udbudsmateriale. I 1987 vil der forventeligt kunne indgås visse </P>  \r\n\r\n<P>kontrakter på landanlæg, arbejdsarealer m.v. </P>  \r\n\r\n<P>På forslag til finanslov for 1987 er der som ny konto under </P>  \r\n\r\n<P>ministeriet for offentlige arbejder optaget en reservekonto, konto </P>  \r\n\r\n<P>16.20.01.75.01., på 400 mill. kr. til erhvervelse af yderligere </P>  \r\n\r\n<P>aktier i selskabet. Den nærmere fastlæggelse af denne </P>  \r\n\r\n<P>kapitaltilførsel vil blandt andet ud fra en vurdering af </P>  \r\n\r\n<P>selskabets forventede udgifter i 1987 ske ved ændringsforslag til </P>  \r\n\r\n<P>finansloven for 1987 eller ved anlægsloven. </P>  \r\n\r\n<P>Det vil senere, når der foreligger kontrakt på de mere afgørende </P>  \r\n\r\n<P>entrepriser, blive vurderet, om en større statslig aktiekapital </P>  \r\n\r\n<P>vil være rimelig, henset til selskabets totale forpligtelser og de </P>  \r\n\r\n<P>lånebetingelser, selskabet vil kunne opnå. </P>  \r\n\r\n<P>Det statslige aktieselskab vil skulle ledes af en bestyrelse </P>  \r\n\r\n<P>bestående af repræsentanter fra relevante ministerier samt særligt </P>  \r\n\r\n<P>udpegede bestyrelsesmedlemmer, som i kraft af personlige </P>  \r\n\r\n<P>egenskaber og erfaring vil kunne sikre den fornødne bredde i </P>  \r\n\r\n<P>selskabets ledelse. En direktion vil stå for den daglige ledelse. </P>  \r\n\r\n<P>Selskabet forudsættes at benytte sig af bistand fra private </P>  \r\n\r\n<P>konsulentfirmaer i projekterings- og tilsynsarbejdet, ligesom </P>  \r\n\r\n<P>selskabet forudsættes at kunne drage nytte af ekspertise i </P>  \r\n\r\n<P>offentlige virksomheder, herunder vejdirektoratet og DSB. Derfor </P>  \r\n\r\n<P>forventes selskabets personale ikke at ville overstige 50 </P>  \r\n\r\n<P>personer. </P>  \r\n\r\n<P>Som grundlag for selskabets aktiviteter vil der i </P>  \r\n\r\n<P>folketingssamlingen 1986/ 87 blive fremsat et forslag til ny lov </P>  \r\n\r\n<P>om anlæg af en fast forbindelse over Store Bælt til erstatning af </P>  \r\n\r\n<P>den gældende anlægslov, lov nr. 414 af 13. juni 1973. Samtidig vil </P>  \r\n\r\n<P>den ved lov nr. 296 af 6. juni 1984 vedtagne sammenlægning af </P>  \r\n\r\n<P>færgeoverfarterne på Store Bælt blive foreslået ophævet. </P>  \r\n\r\n<P>Arbejdet med færgesammenlægningen er for så vidt angår nye </P>  \r\n\r\n<P>entrepriser i konsekvens af den politiske aftale af 12. juni 1986 </P>  \r\n\r\n<P>stoppet. De delanlæg, der vil kunne anvendes til den faste </P>  \r\n\r\n<P>forbindelse, færdiggøres efter ministeren for offentlige arbejders </P>  \r\n\r\n<P>nærmere bestemmelse. </P>  \r\n\r\n<P>Som følge af opgivelsen af færgesammenlægningen foreslås de anlæg, </P>  \r\n\r\n<P>som er under etablering mellem Nyborg og Knudshoved, samt de </P>  \r\n\r\n<P>erhvervede arealer overdraget vederlagsfrit til selskabet. </P>  \r\n\r\n<P>Sprogø, der ejes og drives af staten, vil blive bibeholdt som </P>  \r\n\r\n<P>statslig ejendom. Driften vil, når det er praktisk muligt, overgå </P>  \r\n\r\n<P>til selskabet, der efter nærmere aftale med Ministeriet for </P>  \r\n\r\n<P>Offentlige Arbejder vil kunne etablere anlæg på eller i </P>  \r\n\r\n<P>tilknytning til øen. </P>  \r\n\r\n<P>Selskabets geografiske virkeområde omfatter alle jernbaneanlæg på </P>  \r\n\r\n<P>strækningen mellem tilslutningspunkterne til de nuværende baner, </P>  \r\n\r\n<P>dog eksklusive stationsbygninger og forpladser ved </P>  \r\n\r\n<P>standsningsstederne i Korsør og Nyborg, og for vejforbindelsen </P>  \r\n\r\n<P>strækningen mellem de 2 tilslutningspunkter til det eksisterende </P>  \r\n\r\n<P>motorvejssystem. </P>  \r\n\r\n<P>Selskabet vil kunne drage nytte af et omfattende forarbejde. Det </P>  \r\n\r\n<P>gælder dels det arbejde, der blev udført af Statsbroen Store Bælt </P>  \r\n\r\n<P>frem til 1978, dels senere undersøgelser m.v., som er blevet </P>  \r\n\r\n<P>udført fortrinsvis for at sikre et optimalt beslutningsgrundlag. </P>  \r\n\r\n<P>Dette materiale ejes i dag af staten og foreslås overdraget </P>  \r\n\r\n<P>vederlagsfrit. </P>  \r\n\r\n<P>Dertil kommer det undersøgelsesprogram, som gennemføres i </P>  \r\n\r\n<P>øjeblikket, og hvortil Finansudvalget med Aktstykke nr. 200 den </P>  \r\n\r\n<P>28. maj 1986 gav bevilling. Resultaterne fra disse undersøgelser, </P>  \r\n\r\n<P>der primært har til formål at søge ny viden, for så vidt angår </P>  \r\n\r\n<P>mulighederne for forskellige tunneludformninger, foreslås </P>  \r\n\r\n<P>ligeledes overdraget selskabet uden vederlag herfor. </P>  \r\n\r\n<P>c. Af den politiske aftale fra den 12. juni 1986 fremgår det, at den </P>  \r\n\r\n<P>faste jernbaneforbindelse skal anlægges snarest muligt. Det er </P>  \r\n\r\n<P>derfor vigtigt hurtigt at få etableret selskabet og opbygget den </P>  \r\n\r\n<P>nødvendige byggeorganisation. </P>  \r\n\r\n<P>e. Under henvisning til ovenstående anmodes om tilslutning til at </P>  \r\n\r\n<P>stifte aktieselskabet og i den forbindelse foretage kapitalindskud </P>  \r\n\r\n<P>samt tilslutning til, at selskabet får overdraget </P>  \r\n\r\n<P>projektmateriale, visse fysiske anlæg samt driften af Sprogø, </P>  \r\n\r\n<P>således at der på forslag til lov om tillægsbevilling for 1986 </P>  \r\n\r\n<P>opføres følgende: </P>  \r\n\r\n<P>Som ny konto (med foreløbig kontobetegnelse) indsættes: </P>  \r\n\r\n<P>§ 16.20.01. Centralstyrelsen </P>  \r\n\r\n<P>75.01. Erhvervelse af aktier i Storebæltsselskab </P>  \r\n\r\n<P>100 mill. kr. </P>  \r\n\r\n<P>§ 23.01.10. Reserver m.v. </P>  \r\n\r\n<P>99.04. Budgetregulering </P>  \r\n\r\n<P>¬100 mill. kr. </P>  \r\n\r\n<P>Udgiften i 1987 er optaget på forslag til finanslov for 1987. </P>  \r\n\r\n<P>Frode Nør Christensen </P>  \r\n\r\n<P>/ Torkil Eriksen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00010"
        },
        {
            "displayName": "Entydig dokumentidentifikation",
            "displayValue": "CL004948"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "10"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}