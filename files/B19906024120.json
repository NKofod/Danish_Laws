{
    "id": 65894,
    "title": "Søfartsstyrelsens Meddelelser E. Forskrifter for bygning og udstyr m.v. for fiskeskibe. Kapitel E I, dateret 2. juli 1990 (* 1) ",
    "documentTypeId": "650",
    "isSagsforlobPeriodValid": false,
    "shortName": "FSK nr 60241 af 23/07/1990",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<LI><A HREF=\"#K1\"> KAPITEL I Almindelige bestemmelser</A></LI>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Søfartsstyrelsens Meddelelser E. Forskrifter for  \r\n\r\n bygning og udstyr m.v. for fiskeskibe. Kapitel E I, dateret 2. juli 1990 (*  \r\n\r\n 1) </H1>  \r\n\r\n<P></P>  \r\n\r\n<BR>  \r\n\r\n<A NAME=\"K1\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>KAPITEL I </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Almindelige bestemmelser </I> </P>  \r\n\r\n<PRE>  \r\n\r\n  1.100 Generelt  \r\n\r\n   .110 Anvendelsesområde og ikrafttrædelse  \r\n\r\n  1.200 Definitioner  \r\n\r\n   .210 Generelt  \r\n\r\n   .220 Dimensioner  \r\n\r\n   .230 Betegnelser  \r\n\r\n   .240 Diverse  \r\n\r\n   .250 Fartsområder  \r\n\r\n  1.300 Syn og certifikater  \r\n\r\n   .310 Syn  \r\n\r\n   .320 Certifikater m.v.  \r\n\r\n  1.400 Prøver  \r\n\r\n  1.500 Tonnagemåling  \r\n\r\n   .510 Hjemmel  \r\n\r\n   .520 Definitioner  \r\n\r\n  1.600 Ækvivalens  \r\n\r\n  1.700 Dispensation  \r\n\r\n  1.800 Undtagelser  \r\n\r\n  1.900 Straffebestemmelser  \r\n\r\n</PRE>  \r\n\r\n</DIV>  \r\n\r\n<A NAME=\"K1\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>KAPITEL I </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Almindelige bestemmelser </I> </P>  \r\n\r\n<P> <B>1.100 Generelt</B>  </P>  \r\n\r\n<P> <I>1.110 Anvendelsesområde og ikrafttrædelse.</I>  </P>  \r\n\r\n<P>.111 Medmindre andet udtrykkeligt er bestemt i de enkelte afsnit, finder  \r\n\r\n disse bestemmelser anvendelse på nye fiskeskibe med en bruttotonnage på 20 og  \r\n\r\n derover. </P>  \r\n\r\n<P>.112 Skibe, der gennemgår større reparationer, bortset fra reparationer  \r\n\r\n efter havari, ombygninger og forandringer samt udrustning i forbindelse  \r\n\r\n hermed, og/eller får ændret fartsområde fra et beskyttet til et mindre  \r\n\r\n beskyttet farvand, skal opfylde de efterfølgende krav for nye skibe, for så  \r\n\r\n vidt Søfartsstyrelsen anser dette for rimeligt og praktisk muligt. </P>  \r\n\r\n<P>Dette gælder også skibe, der ombygges fra passager- og lastskib til  \r\n\r\n fiskeskib. </P>  \r\n\r\n<P>.113 Disse bestemmelser træder i kraft den 1. august 1990, såfremt ikke  \r\n\r\n andet er angivet i de enkelte afsnit. </P>  \r\n\r\n<P> <B>1.200 Definitioner</B>  </P>  \r\n\r\n<P>Ved anvendelse af disse forskrifter gælder, medmindre andet udtrykkeligt  \r\n\r\n er bestemt, følgende definitioner: </P>  \r\n\r\n<P> <I>1.210 Generelt.</I>  </P>  \r\n\r\n<P>.211 &#187;Fiskeskib&#171;: Et skib, der anvendes til erhvervsmæssig  \r\n\r\n fangst af fisk, hvaler, sæler, hvalrosser, skaldyr eller andre levende  \r\n\r\n ressourcer fra havet, heri også indbefattet skibe, der forarbejder deres egen  \r\n\r\n fangst og/eller er forsynet med fiskericertifikat i henhold til lov om  \r\n\r\n skibsregistrering. </P>  \r\n\r\n<P>.212 &#187;Nyt skib&#171;: Et skib, hvis køl er lagt eller som befinder  \r\n\r\n sig på et tilsvarende konstruktionsstadium på eller efter  \r\n\r\n ikrafttrædelsesdatoen. På et tilsvarende konstruktionsstadium betyder det  \r\n\r\n stadium, hvor konstruktionen, som kan identificeres med et bestemt skib, er  \r\n\r\n påbegyndt og for det nævnte skib omfatter mindst 50 tons eller 1% af den  \r\n\r\n anslåede samlede skrogvægt, hvis det sidstnævnte er mindst. </P>  \r\n\r\n<P>.213 &#187;Eksisterende skib&#171;: Et skib, som ikke er et nyt skib. </P>  \r\n\r\n<P>.214 &#187;Alle skibe&#171; og &#187;ethvert skib&#171;: Nye og  \r\n\r\n eksisterende skibe. </P>  \r\n\r\n<P>.215 &#187;Indkøbt skib&#171;: Et skib, der indkøbes fra udlandet. </P>  \r\n\r\n<P> <I>1.220 Dimensioner (måles i meter).</I>  </P>  \r\n\r\n<P>.221 &#187;Længde overalt&#171; (Loa): Skibets længde overalt, excl.  \r\n\r\n eventuelle fenderlister, bovspryd, udvendigt ror og lignende. </P>  \r\n\r\n<P>.222 &#187;Længde L&#171;: 96% af den totale længde målt på en vandlinie,  \r\n\r\n som ligger 85% af dybden D, eller som længden fra forstævnens forkant til  \r\n\r\n rorstammens midte på nævnte vandlinie, såfremt denne længde er større. I  \r\n\r\n skibe konstrueret med styrlastighed skal den vandlinie, på hvilken længden  \r\n\r\n måles, være parallel med konstruktionsvandlinien. </P>  \r\n\r\n<P>.223 &#187;Bredden B&#171;: Skibets største bredde, målt midtskibs til  \r\n\r\n yderkant af spant i et skib med klædning af stål, aluminium eller andet metal  \r\n\r\n og til yderkant af klædning i et skib med yderklædning af andet materiale.  \r\n\r\n</P>  \r\n\r\n<P>.224 &#187;Dybden D&#171;: Den lodrette afstand målt midtskibs fra  \r\n\r\n basislinien til overkant af bjælker på fribordsdækket i borde. </P>  \r\n\r\n<P>I skibe, hvor forbindelsen mellem skibssiden og dæk er afrundet, skal  \r\n\r\n dybden måles til skæringspunktet mellem dækkets og klædningens forlængelse,  \r\n\r\n idet linierne forlænges, som om dæk og klædning var udført i rette linier.  \r\n\r\n Såfremt fribordsdækket er indrettet med trin, og den løftede del af dækket  \r\n\r\n strækker sig over det punkt, hvor dybden skal bestemmes, skal dybden måles  \r\n\r\n til en linie, der forlænges fra den lavere del af dækket parallel med den  \r\n\r\n løftede del. </P>  \r\n\r\n<P>.225 &#187;Dimensioneringsdybgang T&#171; for dimensionering af skrog m.v.  \r\n\r\n er lig med &#187;D&#171; som defineret under pkt. .224. </P>  \r\n\r\n<P>For skibe med flere dæk, og hvor et lavere liggende dæk af  \r\n\r\n Søfartsstyrelsen godkendes som fribordsdæk, kan &#187;T&#171; måles til dette  \r\n\r\n dæk. </P>  \r\n\r\n<P>Ovennævnte er gældende, uanset om skibet bygges til optagelse i et  \r\n\r\n klassifikationsselskab eller ej. </P>  \r\n\r\n<P> <I>1.230 Betegnelser.</I>  </P>  \r\n\r\n<P>.231 &#187;Midtskibs&#171;: Midtpunktet af længden L. </P>  \r\n\r\n<P>.232 &#187;Basislinien&#171;: For træskibe en linie parallel med skibets  \r\n\r\n konstruktionsvandlinie gennem udvendig spunding midtskibs. </P>  \r\n\r\n<P>For skibe af stål, aluminium, glasfiberarmeret polyester og lignende en  \r\n\r\n linie parallel med skibets konstruktionsvandlinie gennem kølpladens  \r\n\r\n indvendige skæring med centerlinien midtskibs. </P>  \r\n\r\n<P>.233 &#187;Overbygning&#171;: Den overdækkede opbygning på arbejdsdækket,  \r\n\r\n som strækker sig fra side til side af skibet, eller hvis sider ikke befinder  \r\n\r\n sig mere end 0,04 B inden for yderklædningen. </P>  \r\n\r\n<P>.234 &#187;Lukket overbygning&#171;: En overbygning, hvor: (a) aflukkede  \r\n\r\n begrænsningsskodder er af en forsvarlig konstruktion; </P>  \r\n\r\n<UL CLASS=PLAIN-LIST>  \r\n\r\n<LI>(b) eventuelle adgangsåbninger i sådanne skodder er udstyret med  \r\n\r\n permanent anbragte vejrtætte døre af en styrke svarende til den  \r\n\r\n ikke-gennembrudte del af konstruktionen, og som kan betjenes fra begge sider;  \r\n\r\n</LI>  \r\n\r\n<LI>(c) andre åbninger i overbygningens sider eller ender er udstyret med  \r\n\r\n effektive, vejrtætte lukkemidler. </LI>  \r\n\r\n</UL>  \r\n\r\n<P>En bro eller poop skal ikke anses som lukket, medmindre den giver adgang  \r\n\r\n for besætningen til at nå frem til maskineri og andre arbejdspladser inden  \r\n\r\n for sådanne overbygninger ad alternative veje, som er tilgængelige til enhver  \r\n\r\n tid, når skodåbningerne er lukkede. </P>  \r\n\r\n<P>.235 &#187;Vejrtæt&#171; betyder, at der ikke under nogen sø- og  \r\n\r\n vejrforhold vil kunne trænge vand ind i skibet. </P>  \r\n\r\n<P>.236 &#187;Vandtæt&#171; betyder, at den pågældende konstruktion er i  \r\n\r\n stand til at forhindre, at vand trænger igennem strukturen i nogen retning  \r\n\r\n under et vandtryk svarende til det, den omgivende struktur er beregnet for.  \r\n\r\n</P>  \r\n\r\n<P>.237 &#187;Fribordsdæk&#171;: Normalt det øverste komplette dæk, der er  \r\n\r\n udsat for vejr og sø, og som har faste midler til lukning af alle åbninger i  \r\n\r\n de udsatte dele af dækket, og under hvilket alle åbninger i skibssiden er  \r\n\r\n forsynet med faste vandtætte lukkemidler. I skibe, hvor der er afbrydelser i  \r\n\r\n fribordsdækket, anses den laveste del af det udsatte dæk og denne dels flugt  \r\n\r\n parallelt med den øverste del af dækket som fribordsdæk. Efter rederens  \r\n\r\n begæring og med forbehold af Søfartsstyrelsens godkendelse kan et lavere dæk  \r\n\r\n vælges som fribordsdæk, forudsat at det er et komplet og permanent dæk, som  \r\n\r\n er gennemgående i langskibs retning i det mindste mellem maskinrummet og  \r\n\r\n peakskodderne og er gennemgående tværskibs. Når dette lavere dæk har trin,  \r\n\r\n anses den laveste del af dækket og dennes flugt parallelt med den øverste del  \r\n\r\n af dækket som fribordsdæk. </P>  \r\n\r\n<P> <I>1.240 Diverse.</I>  </P>  \r\n\r\n<P>.241 &#187;DVS&#171;: Danske Værfters Standardiseringsudvalg. </P>  \r\n\r\n<P>.242 &#187;GRP&#171;: Glasfiberarmeret polyester. </P>  \r\n\r\n<P>.243 &#187;Godkendt&#171;: Godkendt af Søfartsstyrelsen. Udstyrsdele m.v.,  \r\n\r\n der er godkendt af Søfartsstyrelsen f.eks. i overensstemmelse med reglerne i  \r\n\r\n disse forskrifter, vil som hovedregel være opført i den af Søfartsstyrelsen  \r\n\r\n udgivne godkendelsesbog. De nærmere regler for opnåelse af typegodkendelse,  \r\n\r\n herunder såvel tekniske krav som krav til mærkning, afprøvningsprocedure  \r\n\r\n m.v., fastsættes af Søfartsstyrelsen for hver enkelt udstyrstype. Generelle  \r\n\r\n regler herom offentliggøres i Meddelelser fra Søfartsstyrelsen. </P>  \r\n\r\n<P>Anmodning om typegodkendelse indsendes til Søfartsstyrelsen. </P>  \r\n\r\n<P>.244 &#187;IMO&#171;: International Maritime Organization. </P>  \r\n\r\n<P> <I>1.250 Fartsområder.</I>  </P>  \r\n\r\n<P>Tildeling af fartsområde vil være afhængig af skibets konstruktion,  \r\n\r\n arrangement, installationer og udrustning samt disses tilstand, idet de  \r\n\r\n følgende områder vil være de mest anvendte: </P>  \r\n\r\n<P>.251 &#187;Kystfart&#171;: Fart i Nordsøen øst for 3 grader Ø. længde og  \r\n\r\n syd for 62 grader N. bredde samt fart i Østersøen og de mellemliggende  \r\n\r\n farvande. </P>  \r\n\r\n<P>.252 &#187;Nærfart&#171;: Fart syd for 62 grader N. bredde, nord for 48  \r\n\r\n grader N. bredde og øst for 12 grader V. længde, fart i Østersøen samt fart  \r\n\r\n på Færøerne og Færø Banke. </P>  \r\n\r\n<P>.253 &#187;International fart&#171;: Fart mellem dansk og udenlandsk havn  \r\n\r\n eller mellem to udenlandske havne samt fart mellem Danmark og Færøerne eller  \r\n\r\n Grønland og fart mellem Færøerne og Grønland. </P>  \r\n\r\n<P>.254 &#187;Indenrigs fart&#171;: Al fart, der ikke er international fart.  \r\n\r\n</P>  \r\n\r\n<P>.255 &#187;Lokal fart ved Danmark&#171;: Tildeles med angivelse af lokale  \r\n\r\n geografiske begrænsninger og/eller nærmere angivet antal sømil fra kysten.  \r\n\r\n</P>  \r\n\r\n<P>.256 &#187;Lokal fart ved Færøerne&#171;: Tildeles med angivelse af lokale  \r\n\r\n geografiske begrænsninger og/eller nærmere angivet antal sømil fra øgruppen.  \r\n\r\n</P>  \r\n\r\n<P>.257 &#187;Lokal fart ved Grønland&#171;: Tildeles med angivelse af lokale  \r\n\r\n geografiske begrænsninger og/eller nærmere angivet antal sømil fra kysten.  \r\n\r\n</P>  \r\n\r\n<P> <B>1.300 Syn og certifikater</B>  </P>  \r\n\r\n<P> <I>1.310 Syn.</I>  </P>  \r\n\r\n<P>.311 Skibe omfattet af disse forskrifter er synspligtige i medfør af  \r\n\r\n Søfartsstyrelsens bekendtgørelse om syn og certifikater m.v. </P>  \r\n\r\n<P>.312 Ethvert skib skal, forinden det går i fart enten som nybygget eller  \r\n\r\n som indkøbt fra udlandet, anmeldes til Søfartsstyrelsen og være godkendt af  \r\n\r\n Søfartsstyrelsen efter forud afholdt 1. hovedsyn. </P>  \r\n\r\n<P>Skibet skal ved samme lejlighed tonnagemåles, jfr. pkt. 1.500. </P>  \r\n\r\n<P>.313 Ethvert skib, der har fået udskiftet hovedmotoren eller i øvrigt har  \r\n\r\n undergået en væsentlig reparation eller fornyelse, eller som har gennemgået  \r\n\r\n en ombygning, der medfører ændringer i de i skibets målebrev anførte  \r\n\r\n kendingsmål eller væsentlige ændringer i skibets indretning, skal underkastes  \r\n\r\n syn. </P>  \r\n\r\n<P>.314 Det påhviler ejeren, eventuelt igennem værft eller konsulent, at  \r\n\r\n anmelde skibet til syn og eventuel måling hos det stedlige distriktskontor.  \r\n\r\n</P>  \r\n\r\n<P> <I>1.320 Certifikater m.v.</I>  </P>  \r\n\r\n<P>.321 <I>Fartstilladelse</I> udstedes efter afsluttet hovedsyn. </P>  \r\n\r\n<P>.322 <I>Internationalt certifikat om forebyggelse af olieforurening</I>  \r\n\r\n udstedes til fiskeskibe på 400 tons og derover med gyldighed i indtil 5 år.  \r\n\r\n</P>  \r\n\r\n<P>.323 <I>Tilsynsbog</I>  </P>  \r\n\r\n<P>Ethvert skib, der er omfattet af disse regler, skal være forsynet med en  \r\n\r\n tilsynsbog. Tilsynsbogen, der udgives af Søfartsstyrelsen, skal føres i  \r\n\r\n overensstemmelse med den i bogen optrykte vejledning. Forinden en tilsynsbog  \r\n\r\n tages i brug, skal den autoriseres af Søfartsstyrelsen eller af en dansk  \r\n\r\n udenrigsrepræsentant. En udskrevet tilsynsbog skal opbevares om bord, indtil  \r\n\r\n det af Søfartsstyrelsen i den nye tilsynsbog er attesteret, at alle  \r\n\r\n nødvendige oplysninger er overført fra den udskrevne til den nye bog. </P>  \r\n\r\n<P> <B>1.400 Prøver</B>  </P>  \r\n\r\n<P>.411 I forbindelse med afholdelse af 1. hovedsyn og hovedsyn i forbindelse  \r\n\r\n med ombygninger skal der i overværelse af Søfartsstyrelsen bl.a. afholdes  \r\n\r\n krængningsprøver, trykprøver af tanke, og diverse funktionsprøver, der alle  \r\n\r\n skal godtgøre, at skibets konstruktion, installationer, arrangementer og  \r\n\r\n udrustning m.v. er i en sikker og forsvarlig stand. </P>  \r\n\r\n<P>.412 Såfremt Søfartsstyrelsen i forbindelse med afholdelse af 1. hovedsyn  \r\n\r\n eller hovedsyn i forbindelse med ombygning skønner det nødvendigt, skal der  \r\n\r\n afholdes en prøvetur med det fuldt færdige skib for at konstatere, om  \r\n\r\n fartøjet har tilfredsstillende manøvreog søegenskaber. </P>  \r\n\r\n<P> <B>1.500 Tonnagemåling</B>  </P>  \r\n\r\n<P> <I>1.510 Hjemmel.</I>  </P>  \r\n\r\n<P>.511 Skibe omfattet af disse forskrifter skal tonnagemåles i  \r\n\r\n overensstemmelse med bestemmelserne i lov nr. 203 af 18. maj 1977 om  \r\n\r\n skibsmåling. </P>  \r\n\r\n<P> <I>1.520 Definitioner.</I>  </P>  \r\n\r\n<P>.521 &#187;Tons&#171;: </P>  \r\n\r\n<UL CLASS=PLAIN-LIST>  \r\n\r\n<LI>(1) For skibe, der er bygget eller ombygget efter den 18. juli 1982, og  \r\n\r\n som alene er målt i medfør af lov om skibsmåling af 18. maj 1977: Den i  \r\n\r\n skibets målebrev angivne <I>bruttotonnage.</I>  </LI>  \r\n\r\n<LI>(2) For andre end de under (1) nævnte skibe: Den for skibet i medfør af  \r\n\r\n lov om måling af skibe af 22. december 1954 eller i overensstemmelse med  \r\n\r\n lovens regler opmålte  <I>bruttoregistertonnage,</I> uanset om denne ikke er  \r\n\r\n indført i skibets målebrev. </LI>  \r\n\r\n</UL>  \r\n\r\n<P> <B>1.600 Ækvivalens</B>  </P>  \r\n\r\n<P>.611 Dersom disse forskrifter kræver, at et bestemt tilbehør, materiale,  \r\n\r\n anordning eller apparat, eller type heraf, skal anbringes eller forefindes i  \r\n\r\n et skib, eller at der skal træffes en bestemt foranstaltning, kan  \r\n\r\n Søfartsstyrelsen tillade, at der anbringes eller forefindes et andet  \r\n\r\n tilbehør, materiale, anordning eller type heraf, eller at der træffes en  \r\n\r\n anden foranstaltning i skibet, hvis den ved afprøvning heraf eller på anden  \r\n\r\n måde finder det godtgjort, at et sådant tilbehør, materiale, anordning eller  \r\n\r\n apparat, eller type heraf, eller foranstaltning er mindst lige så effektiv  \r\n\r\n som det, der kræves efter forskrifterne. </P>  \r\n\r\n<P>.612 Søfartsstyrelsen accepterer afprøvninger, hvis det godtgøres, at et  \r\n\r\n uvildigt og sagkyndigt prøveinstitut på tilfredsstillende måde har udført  \r\n\r\n afprøvningen. </P>  \r\n\r\n<P> <B>1.700 Dispensation</B>  </P>  \r\n\r\n<P>.711 De i disse forskrifter indeholdte bestemmelser kan fraviges, for så  \r\n\r\n vidt Søfartsstyrelsen anser det for rimeligt. </P>  \r\n\r\n<P> <B>1.800 Undtagelser</B>  </P>  \r\n\r\n<P>.811 For skibe af særlig bygning, af særligt materiale eller med særligt  \r\n\r\n maskineri eller skibe, der er bestemt for særlige formål eller anvendes i  \r\n\r\n særlig fart, kan Søfartsstyrelsen fravige de i disse forskrifter indeholdte  \r\n\r\n bestemmelser. </P>  \r\n\r\n<P> <B>1.900 Straffebestemmelser</B>  </P>  \r\n\r\n<P>.911 Overtrædelse af forskrifterne kan i medfør af § 28 i lov om skibes  \r\n\r\n sikkerhed m.v. straffes med bøde eller hæfte. </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Søfartsstyrelsens Meddelelser E i sin helhed findes ved følgende søgning: I feltet \"Forskriftens titel\" skrives 'meddelelser e'",
        "(* 1) Søfartsstyrelsens Meddelelser E i sin helhed findes ved følgende søgning: I feltet \"Forskriftens titel\" skrives \"meddelelser e\""
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "B19906024120"
        },
        {
            "displayName": "Entydig dokumentidentifikation",
            "displayValue": "CM025007"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Forskrifter"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "60241"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "23/07/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}