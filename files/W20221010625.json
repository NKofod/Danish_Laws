{
    "id": 233448,
    "title": "Ligebehandlingsnævnets afgørelse om etnisk oprindelse - hudfarve og race - sagsbehandling - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10106 af 05/09/2022",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om etnisk oprindelse - hudfarve og race - sagsbehandling - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr.</span> <span class=\"Bold\">22-36592</span></p>\r\n   <p class=\"TekstGenerel\">En mand klagede over, at det indklagede ministerie havde udsat ham for forskelsbehandling i forbindelse med ministeriets svar på mandens klage til dem.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede, at manden ikke ved de fremlagte oplysninger havde påvist faktiske omstændigheder, som gav anledning til at formode, at der var udøvet forskelsbehandling. Nævnet afviste derfor at behandle klagen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Afgørelsen blev truffet af et medlem af nævnets formandskab.</p>\r\n</div>\r\n<p>Klagen angår påstået forskelsbehandling på grund af national og etnisk oprindelse i forbindelse med indklagedes svar på klagers klage til dem.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Ligebehandlingsnævnet tiltræder sekretariatets afvisning af sagen.</p>\r\n<p>\r\n</p>\r\n<p>\r\n   <span class=\"Bold\">Sagens behandling</span>\r\n</p>\r\n<p>\r\n</p>\r\n<p>Afgørelsen er truffet af et medlem af Ligebehandlingsnævnets formandskab.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager klagede den 7. september 2020 til indklagede, Udlændinge- og Integrationsministeriet, over Udlændingestyrelsen, fordi klager ikke havde haft et gyldigt ID kort siden september 2019.</p>\r\n<p>\r\n</p>\r\n<p>Klager rykkede indklagede for svar ved e-mails af 19. februar 2021 og 20. maj 2021.</p>\r\n<p>\r\n</p>\r\n<p>Klagen blev modtaget i Ligebehandlingsnævnet den 18. november 2021.</p>\r\n<p>\r\n</p>\r\n<p>Klager fremsatte i e-mail af 24. juli 2022 en beløbsmæssig påstand om betaling af en godtgørelse på 8.316 kr.</p>\r\n<p>\r\n</p>\r\n<p>Den 3. august 2022 traf Sekretariatet for Ligebehandlingsnævnet afgørelse om at afvise sagen. Sekretariatet vurderede, at klager ikke havde påvist faktiske omstændigheder, som gav anledning til at formode, at der var udøvet forskelsbehandling på grund af etnisk oprindelse. Afgørelsen var derfor begrundet i, at det var åbenbart, at klager ikke kunne få medhold i sagen.</p>\r\n<p>\r\n</p>\r\n<p>Ved e-mail af 15. august 2022 klagede klager over sekretariatets afvisning. Klager angav samtidig, at han blev udsat for forskelsbehandling på grund af politisk anskuelse og etnisk oprindelse.</p>\r\n<p>\r\n</p>\r\n<p>Efter indholdet af klagen har Ligebehandlingsnævnet ikke fundet anledning til at foretage partshøring af indklagede.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at han blev udsat for forskelsbehandling som følge af indklagedes besvarelse af hans e-mails.</p>\r\n<p>\r\n</p>\r\n<p>Klager blev udsat for forskelsbehandling på grund af politisk anskuelse, national og etnisk oprindelse.</p>\r\n<p>\r\n</p>\r\n<p>Klager gør gældende, at indklagede forsøgte at forhindre ham i at få en kopi af sine breve til indklagede og indklagedes svar herpå.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af politisk anskuelse, national eller etnisk oprindelse efter lov om forbud mod forskelsbehandling på arbejdsmarkedet mv. (forskelsbehandlingsloven).</p>\r\n<p>\r\n</p>\r\n<p>Ligebehandlingsnævnet behandler også klager over forskelsbehandling på grund af race og etnisk oprindelse uden for arbejdsmarkedet efter lov om etnisk ligebehandling.</p>\r\n<p>\r\n</p>\r\n<p>Det fremgår af lov om etnisk ligebehandling, at ingen må udsætte en anden person for direkte eller indirekte forskelsbehandling på grund af vedkommendes eller en tredjemands race eller etniske oprindelse.</p>\r\n<p>\r\n</p>\r\n<p>Klager gør gældende, at den indklagede myndighed udsatte ham for forskelsbehandling på grund af politisk anskuelse, national og etnisk oprindelse.</p>\r\n<p>\r\n</p>\r\n<p>Nævnet vurderer, at en klage over en myndigheds svar på en henvendelse fra en borger i denne situation vedrører forskelsbehandling uden for arbejdsmarkedet.</p>\r\n<p>\r\n</p>\r\n<p>Ligebehandlingsnævnet kan ikke behandle klager over forskelsbehandling på grund af politisk anskuelse eller national oprindelse uden for arbejdsmarkedet.</p>\r\n<p>\r\n</p>\r\n<p>Nævnet har derfor ikke kompetence til at behandle den del af klagen, som angår forskelsbehandling på grund af politisk anskuelse og national oprindelse.</p>\r\n<p>\r\n</p>\r\n<p>Det fremgår af lov om etnisk ligebehandling, at det påhviler klager at påvise faktiske omstændigheder, som giver anledning til at formode, at der er udøvet forskelsbehandling på baggrund af etnisk oprindelse.</p>\r\n<p>\r\n</p>\r\n<p>Nævnet vurderer, at du ikke har påvist faktiske omstændigheder, som giver anledning til at formode, at der er udøvet forskelsbehandling på grund af din etniske oprindelse. Nævnet har lagt vægt på, at der ikke i de fremlagte e-mails fremgår oplysninger, som tyder på, at du har været udsat for forskelsbehandling på grund af etnisk oprindelse.</p>\r\n<p>\r\n</p>\r\n<p>Nævnet tiltræder derfor sekretariatets afgørelse om at afvise behandlingen af klagen.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 1, stk. 1, stk. 3 og stk. 5, om nævnets kompetence</p>\r\n<p class=\"Liste1\">\r\n   <span class=\"Liste1Nr\">•</span> § 6, stk. 3, om formandsafgørelser</p>\r\n<p class=\"Liste1\">\r\n   <span class=\"Liste1Nr\">•</span> § 8, nævnets afvisning af klagen</p>\r\n<p class=\"Liste1\">\r\n   <span class=\"Liste1Nr\">•</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">•</span> § 12, stk. 1, om klagebehandling</p>\r\n<p>\r\n</p>\r\n<p>Forskelsbehandlingsloven</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 1, stk. 1, om lovens anvendelsesområde</p>\r\n<p>\r\n</p>\r\n<p>Lov om etnisk ligebehandling</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 2, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">•</span> § 3, stk. 1, om forbud mod forskelsbehandling</p>\r\n<p class=\"Liste1\">\r\n   <span class=\"Liste1Nr\">•</span> § 7, om delt bevisbyrde</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/10/2022"
        },
        {
            "displayName": "Accession",
            "displayValue": "W20221010625"
        },
        {
            "displayName": "Entydig dokumentidentifikation",
            "displayValue": "DH000942"
        },
        {
            "displayName": "Dato for indlæggelse",
            "displayValue": "29/10/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10106"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "05/09/2022"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "22-36592"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}