{
    "id": 126550,
    "title": "AF tilmelding, manglende registrering hos jobcenteret, dispensation, Arbejdsdirektoratet har ændret afgørelse på grund af postoplysninger",
    "documentTypeId": "240",
    "isSagsforlobPeriodValid": true,
    "shortName": "KEN nr 9651 af 05/02/2009",
    "documentHtml": "<div class=\"bjelke\">Den fulde tekst</div><p class=\"Titel2\">AF tilmelding, manglende registrering hos jobcenteret, dispensation, Arbejdsdirektoratet har ændret afgørelse på grund af postoplysninger</p>\r\n      <div class=\"Resume\">\r\n        <p class=\"Tekst2\">\r\n          <div><span class=\"Bold\">Resumé</span></div>\r\n        </p>\r\n        <p class=\"Tekst2\">\r\n          <div>Medlemmet blev den 19. december 2007 vejledt ang. bekræftelse af jobsøgning på jobnet, og der blev samtidig omdelt en folder vedr. jobnet og bekræftelse.</div>\r\n        </p>\r\n        <p class=\"Tekst2\">\r\n          <div>Jobcenteret sendte den 8. februar og den 3. marts 2008 advarselsbreve til medlemmet. Det fremgik af brevet af 3. marts 2008, at medlemmet ville blive afmeldt uden påmindelse og frist, hvis hun tredje gang ikke bekræftede jobsøgningen rettidigt.</div>\r\n        </p>\r\n        <p class=\"Tekst2\">\r\n          <div>Medlemmet blev afmeldt jobcenteret med virkning fra den 7. april 2008 på grund af gentagen manglende bekræftelse af jobsøgning.</div>\r\n        </p>\r\n        <p class=\"Tekst2\">\r\n          <div>Medlemmet blev tilmeldt jobcenteret igen den 15. april 2008. Medlemmet oplyste, at hun havde været inde på jobcenterets hjemmeside for at bekræfte jobsøgningen den 7. april 2008, men at knappen ”bekræft aktiv jobsøgning” var væk, og at hun derfor gik ud fra, at hun først skulle bekræfte igen 7 dage senere.</div>\r\n        </p>\r\n        <p class=\"Tekst2\">\r\n          <div>Arbejdsdirektoratet traf den 18. juli 2008 afgørelse om, at der ikke kunne gives dispensation for den manglende registrering hos jobcenteret i perioden den 7.-14. april 2008.</div>\r\n        </p>\r\n        <p class=\"Tekst2\">\r\n          <div>A-kassen indhentede efterfølgende oplysninger fra Post Danmark. Post Danmark oplyste, at det ikke kunne udelukkes, at der var sket en fejl, og Arbejdsdirektoratet ændrede derfor deres afgørelse den 7. oktober 2008.</div>\r\n        </p>\r\n        <p class=\"Tekst2\">\r\n          <div>Ankenævnet lagde ved afgørelsen vægt på, at medlemmet skulle have bekræftet aktiv jobsøgning senest den 6. april 2008, idet medlemmets seneste bekræftelse var sket den 30. marts 2008.</div>\r\n        </p>\r\n        <p class=\"Tekst2\">\r\n          <div>Ankenævnet fandt ikke, at medlemmets oplysning om, at hun den 7. april 2008 forsøgte at bekræfte jobsøgningen, men at ”knappen” var væk på hjemmesiden, og at hun derfor gik ud fra, at hun først skulle bekræfte 7 dage senere, kunne føre til en ændret vurdering, idet medlemmet allerede den 6. april 2008 skulle have bekræftet aktiv jobsøgning, såfremt dette skulle ske rettidigt jf. ovenstående.</div>\r\n        </p>\r\n        <p class=\"Tekst2\">\r\n          <div>Ankenævnet fandt det dog beklageligt, at det på påmindelsesbrevene ikke var anført, om der er tale om første eller anden påmindelse, samt at det var betænkeligt, at afmeldelse herefter skete uden yderligere varsel inden for en periode på 12 måneder fra anden påmindelse.</div>\r\n        </p>\r\n        <p class=\"Tekst2\">\r\n          <div>I den konkrete situation fandt ankenævnet dog, at medlemmet burde have påmindelsesbrevene i erindring og de heri oplyste konsekvenser ved manglende rettidig bekræftelse, idet påmindelsesbrevene med vejledning var sendt inden for en kort periode, fra den 8. februar 2008, hvor første påmindelse sendes, den 3. marts 2008, hvor anden påmindelse sendes, hvorefter afmeldingen finder sted den 8. april 2008.</div>\r\n        </p>\r\n        <p class=\"Tekst2\">\r\n          <div>Ankenævnet fandt derfor, at dette ikke i den konkrete situation kunne føre til en ændret vurdering, og ankenævnet fandt således, at der ikke kunne gives dispensation for den manglende registrering hos jobcenteret i dagene den 7.-8. april 2008, da dette alene skyldtes medlemmets egne forhold.</div>\r\n        </p>\r\n      </div>\r\n      <p class=\"TekstV\">Vedrørende medlemmet, Cpr.nr. xxx</p>\r\n      <p class=\"TekstV\">Ankenævnet har behandlet a-kassens klage på møde den 5. februar 2009.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">Der gives ikke dispensation for den manglende registrering hos jobcenteret fra den 7. til den 8. april 2008.</p>\r\n      <p class=\"TekstV\">Medlemmet har derfor ikke ret til dagpenge fra den 7. til den 8. april 2008.</p>\r\n      <p class=\"TekstV\">Ankenævnet tiltræder således Arbejdsdirektoratets afgørelse af den 7. oktober 2008.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> medlemmet den 29. januar og den 31. januar 2008 bekræftede aktiv jobsøgning,</p>\r\n        <p class=\"Liste1\"><span class=\"Liste1Nr\" id=\"\">–</span> jobcenteret den 8. februar 2008 sendte påmindelsesbrev til medlemmet,</p>\r\n        <p class=\"Liste1\"><span class=\"Liste1Nr\" id=\"\">–</span> medlemmet den 11. februar, 18. februar og 24. februar 2008 bekræftede aktiv jobsøgning,</p>\r\n        <p class=\"Liste1\"><span class=\"Liste1Nr\" id=\"\">–</span> jobcenteret den 3. marts 2008 sendte påmindelsesbrev til medlemmet,</p>\r\n        <p class=\"Liste1\"><span class=\"Liste1Nr\" id=\"\">–</span> medlemmet den 4. marts, den 5. marts, den 11. marts, den 18. marts, den 25. marts og den 30. marts 2008 bekræftede aktiv jobsøgning,</p>\r\n        <p class=\"Liste1\"><span class=\"Liste1Nr\" id=\"\">–</span> medlemmet skulle have bekræftet aktiv jobsøgning senest den 6. april 2008,</p>\r\n        <p class=\"Liste1\"><span class=\"Liste1Nr\" id=\"\">–</span> jobcenteret den 8. april 2008 sendte afmeldebrev til medlemmet,</p>\r\n        <p class=\"Liste1\"><span class=\"Liste1Nr\" id=\"\">–</span> medlemmet den 15. april 2008 blev tilmeldt jobcenteret på ny,</p>\r\n        <p class=\"Liste1\"><span class=\"Liste1Nr\" id=\"\">–</span> medlemmet den 7. oktober 2008 har fået dispensation for den manglende registrering i perioden den 9. april til den 14. april 2008, på grund af oplysninger fra Post Danmark og</p>\r\n        <p class=\"Liste1\"><span class=\"Liste1Nr\" id=\"\">–</span> jobcenteret den 29. januar 2009 har oplyst, at der på påmindelsesbrevene ikke anføres, hvilken påmindelse, der er tale om, og at det er medlemmet selv, der skal holde styr på dette.</p>\r\n      </p>\r\n      <p class=\"TekstV\">Arbejdsdirektoratet traf den 7. oktober 2008 afgørelse om, at der ikke kunne gives dispensation for den manglende registrering hos jobcenteret fra den 7. til den 8. april 2008, og at medlemmet derfor ikke havde ret til dagpenge fra den 7. til den 8. april 2008. Endvidere traf Arbejdsdirektoratet afgørelse om, at der for så vidt angik perioden den 9. til den 14. april 2008 blev givet dispensation for den manglende registrering hos jobcenteret, og at medlemmet havde ret til dagpenge i perioden den 9.-14. april 2008, såfremt de øvrige betingelser herfor var opfyldte.</p>\r\n      <p class=\"TekstV\">Det fremgår af reglerne, at en a-kasse skal vejlede medlemmer om de rettigheder og pligter, som et medlem har efter lov om arbejdsløshedsforsikring mv., og om rettigheder og pligter i øvrigt efter arbejdsmarkedslovgivningen.</p>\r\n      <p class=\"TekstV\">En a-kasse skal samtidig altid give det enkelte medlem individuel og personlig vejledning, hvis medlemmet har særligt behov herfor.</p>\r\n      <p class=\"TekstV\">A-kassen skal dertil informere om pligten til at gå på jobnet mindst en gang ugentligt som led i jobsøgningen og for at bekræfte registreringen som arbejdssøgende. A-kassen skal også informere om, hvilke konsekvenser det har for retten til dagpenge, hvis fristen for at bekræfte registreringen ikke overholdes.</p>\r\n      <p class=\"TekstV\">Ankenævnet har lagt til grund, at medlemmet den 19. december 2007 deltog i et informationsmøde hos a-kassen, hvor a-kassen vejledte om bekræftelse af jobsøgning på jobnet, og der blev samtidig omdelt en folder vedr. jobnet og bekræftelse.</p>\r\n      <p class=\"TekstV\">Ankenævnet finder derfor, at medlemmet er blevet vejledt.</p>\r\n      <p class=\"TekstV\">Det følger af reglerne, at udbetaling af dagpenge kun kan finde sted, hvis den ledige er tilmeldt staten i jobcenteret som arbejdssøgende.</p>\r\n      <p class=\"TekstV\">Det fremgår endvidere af reglerne, at en a-kasse kan udbetale dagpenge til et medlem, der ikke har fået dagpenge for en periode med manglende tilmelding, hvis:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> medlemmet har et datostemplet dagpengekort eller bekræftelse på digital tilmelding, der viser, at medlemmet har været tilmeldt i perioden, eller</p>\r\n        <p class=\"Liste1\"><span class=\"Liste1Nr\" id=\"\">–</span> den manglende tilmelding skyldes a-kassens forhold eller forhold hos jobcenteret, som jobcenteret eller Arbejdsmarkedsstyrelsen har bekræftet.</p>\r\n      </p>\r\n      <p class=\"TekstV\">Udbetaling efter denne bestemmelse kan ske, hvis medlemmet ikke har kunnet hindre eller afhjælpe den manglende tilmelding, og de øvrige betingelser for at udbetale dagpenge i perioden er opfyldt.</p>\r\n      <p class=\"TekstV\">Det fremgår videre af reglerne, at hvis en person, der er registreret som arbejdssøgende, ikke bekræfter registreringen som arbejdssøgende, senest 7 dage efter registreringen eller efter seneste bekræftelse, vil personen få en skriftlig påmindelse fra staten i jobcenteret om at bekræfte sin registrering som arbejdssøgende inden for en ny frist på 7 dage regnet fra udløbet af den første 7-dages-frist. Tilsvarende vil personen få en skriftlig påmindelse og ny frist, hvis personen for anden gang inden for 12 måneder undlader at bekræfte sin registrering som arbejdssøgende. Hvis personen ikke bekræfter sin registrering inden for den nye frist, vil pågældende blive afmeldt umiddelbart efter fristens udløb.</p>\r\n      <p class=\"TekstV\">Ankenævnet har lagt vægt på, at medlemmet skulle have bekræftet aktiv jobsøgning senest den 6. april 2008, idet medlemmet seneste bekræftelse var sket den 30. marts 2008.</p>\r\n      <p class=\"TekstV\">Medlemmet har oplyst, at hun den 7. april 2008 forsøgte at bekræfte jobsøgningen, men at »knappen« var væk på hjemmesiden, og at hun derfor gik ud fra, at hun først skulle bekræfte 7 dage senere.</p>\r\n      <p class=\"TekstV\">Ankenævnet finder ikke, at dette kan føre til en ændret vurdering, idet medlemmet allerede den 6. april 2008 skulle have bekræftet aktiv jobsøgning, såfremt dette skulle ske rettidigt jf. ovenstående.</p>\r\n      <p class=\"TekstV\">Medlemmets forsøg på at bekræfte jobsøgningen den 7. april 2008 var således en dag for sent.</p>\r\n      <p class=\"TekstV\">Endvidere havde jobcenteret den 8. februar og den 3. marts 2008 sendt påmindelsesbreve med vejledning om, at medlemmet ville blive afmeldt uden påmindelse og frist, hvis hun tredje gang ikke bekræftede jobsøgningen rettidigt.</p>\r\n      <p class=\"TekstV\">Jobcenteret har den 29. januar 2009 oplyst, at der i påmindelsesbrevene ikke anføres hvilket påmindelsesbrev, der er tale om. Medlemmet skal således selv holde styr på, om det er første eller anden påmindelse. Endvidere at medlemmet ville blive afmeldt uden varsel, hvis medlemmet tredje gang ikke bekræftede jobsøgningen rettidigt inden for 12 måneder efter anden gang at undlade at bekræfte registreringen. Det blev yderligere oplyst, at selve afmeldebrevet først er medlemmet i hænde efter, at medlemmet er blevet afmeldt, da dette først printes, efter at systemet har registreret, at medlemmet ikke har bekræftet rettidigt.</p>\r\n      <p class=\"TekstV\">Ankenævnet finder det beklageligt, at det på påmindelsesbrevene ikke anføres, om der er tale om første eller anden påmindelse, samt at det er betænkeligt, at afmeldelse herefter sker uden yderligere varsel inden for en periode på 12 måneder fra anden påmindelse.</p>\r\n      <p class=\"TekstV\">I den konkrete situation finder ankenævnet dog, at medlemmet burde have påmindelsesbrevene i erindring og de heri oplyste konsekvenser ved manglende rettidig bekræftelse, idet påmindelsesbrevene med vejledning er sendt inden for en kort periode, fra den 8. februar 2008, hvor første påmindelse sendes, den 3. marts 2008, hvor anden påmindelse sendes, hvorefter afmeldingen finder sted den 8. april 2008.</p>\r\n      <p class=\"TekstV\">Ankenævnet finder derfor, at dette ikke i den konkrete situation kan føre til en ændret vurdering.</p>\r\n      <p class=\"TekstV\">Ankenævnet finder herefter, at der ikke kan gives dispensation for den manglende registrering hos jobcenteret i dagene den 7.-8. april 2008, da dette alene skyldes medlemmets egne forhold.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 57, stk. 4 og stk. 5 og § 65, stk. 1 og stk. 5 i lov om arbejdsløshedsforsikring mv., jf. lovbekendtgørelse nr. 994 af 8. august 2007.</p>\r\n        <p class=\"Liste1\"><span class=\"Liste1Nr\" id=\"\">–</span> § 6 i Arbejdsdirektoratets bekendtgørelse nr. 179 af 19. februar 2007 om rådighed med de ændringer, der følger af ændringsbekendtgørelse nr. 1083 af 14. september 2007,</p>\r\n        <p class=\"Liste1\"><span class=\"Liste1Nr\" id=\"\">–</span> § 11 i lov om en aktiv beskæftigelsesindsats jf. bekendtgørelse nr. 1074 af 7. september 2007,</p>\r\n        <p class=\"Liste1\"><span class=\"Liste1Nr\" id=\"\">–</span> § 7, stk. 3 og § 22a i Arbejdsmarkedsstyrelsens bekendtgørelse nr. 1676 af 19. december 2006 om en aktiv beskæftigelsesindsats med de ændringer, der følger af ændringsbekendtgørelse nr. 883 af 9. juli 2007, og</p>\r\n        <p class=\"Liste1\"><span class=\"Liste1Nr\" id=\"\">–</span> § 1, § 2, stk. 2 og § 5, stk. 1 i Arbejdsdirektoratets bekendtgørelse nr. 177 af 19. februar 2007 om en a-kasses pligt til at vejlede mv.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">xx</p>\r\n      <p class=\"TekstV\">fuldmægtig</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Medlemmet,</p>\r\n      <p class=\"TekstV\">Arbejdsdirektoratet,</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring mv., jf. bekendtgørelse nr. 994 af 8. august 2007</span></p>\r\n      <p class=\"Tekst\"><span class=\"Bold\">§ 57.</span> …</p>\r\n      <p class=\"Tekst\">...</p>\r\n      <p class=\"Tekst\"><span class=\"Italic\">Stk. 4.</span> Udbetaling af dagpenge kan kun finde sted, hvis den ledige er registreret som arbejdssøgende hos staten i jobcenteret. Registreringen skal ske, når ledigheden indtræder, og den ledige skal opretholde kontakten med staten i jobcenteret i hele ledighedsperioden.</p>\r\n      <p class=\"Tekst\"><span class=\"Italic\">Stk. 5.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler om de dagpengemæssige konsekvenser af manglende kontakt til staten i jobcenteret, samt i hvilke tilfælde manglende registrering ikke skal have dagpengemæssige konsekvenser.</p>\r\n      <p class=\"Tekst\">...</p>\r\n      <p class=\"Tekst\"><span class=\"Bold\">§ 65.</span> Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"Tekst\">...</p>\r\n      <p class=\"Tekst\"><span class=\"Italic\">Stk. 5.</span> Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.</p>\r\n      <p class=\"Tekst\">...</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 179 af 19. februar 2007 om rådighed med ændringer der følger af ændringsbekendtgørelse nr. 1083 af 14. september 2007</span></p>\r\n      <p class=\"Tekst\"><span class=\"Bold\">§ 6.</span> Et medlem skal være registreret som arbejdssøgende hos jobcenteret for at kunne få dagpenge. Medlemmet skal være registreret i hele den periode, medlemmet anmoder om dagpenge for. Medlemmet anses for registreret, når registreringen er sket i det fælles datagrundlag for beskæftigelsesindsatsen. Medlemmet skal løbende bekræfte sin registrering efter regler fastsat i bekendtgørelse om en aktiv beskæftigelsesindsats for at forblive registreret. Et medlem kan ikke opfylde betingelsen om at være registreret ved kun at oprette et CV, jf. § 10, stk. 4.</p>\r\n      <p class=\"Tekst\"><span class=\"Italic\">Stk. 2.</span> Har medlemmet ikke fået dagpenge, kan a-kassen udbetale dagpenge for en periode med manglende registrering, jf. stk. 1, hvis</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> medlemmet har et datostemplet dagpengekort eller kvittering for digital registrering, som viser, at medlemmet skulle have været registreret i perioden, eller</p>\r\n        <p class=\"Liste1\"><span class=\"Liste1Nr\" id=\"\">2)</span> den manglende registrering skyldes a-kassens forhold eller forhold hos jobcenteret, som jobcenteret eller Arbejdsmarkedsstyrelsen har bekræftet.</p>\r\n      </p>\r\n      <p class=\"Tekst\"><span class=\"Italic\">Stk. 3.</span> Udbetaling efter stk. 2 kan ske, hvis medlemmet ikke har kunnet hindre eller afhjælpe den manglende registrering, og de øvrige betingelser for at udbetale dagpenge i perioden er opfyldt.</p>\r\n      <p class=\"Tekst\"><span class=\"Italic\">Stk. 4.</span> Udbetaling af dagpenge efter stk. 2 til et ledigt medlem kan dog først ske, når medlemmet er registreret som arbejdssøgende, jf. stk. 1.</p>\r\n      <p class=\"Tekst\"><span class=\"Italic\">Stk. 5.</span> Når betingelserne i stk. 3 er opfyldt, kan direktøren for Arbejdsdirektoratet give tilladelse til, at a-kassen udbetaler dagpenge.</p>\r\n      <p class=\"TekstV\"><span class=\"Bold\">Lov om en aktiv beskæftigelsesindsats jf. bekendtgørelse nr. 1074 af 7. september 2007</span></p>\r\n      <p class=\"Tekst\"><span class=\"Bold\">§ 11.</span> En person kan registrere sig som arbejdssøgende hos staten i et jobcenter.</p>\r\n      <p class=\"Tekst\"><span class=\"Italic\">Stk. 2.</span> Ledige medlemmer af en arbejdsløshedskasse, som ønsker at modtage dagpenge eller er berettigede til dagpengegodtgørelse for 1. og 2. ledighedsdag efter lov om arbejdsløshedsforsikring m.v., skal registrere sig som arbejdssøgende hos staten i jobcenteret på den første ledighedsdag. Den ledige skal mindst én gang om ugen bekræfte registreringen som arbejdssøgende.</p>\r\n      <p class=\"Tekst\"><span class=\"Italic\">Stk. 3.</span> En person, der har ansøgt om eller modtager kontanthjælp eller starthjælp efter lov om aktiv socialpolitik, og som efter kommunens vurdering modtager hjælpen alene på grund af ledighed, skal ved første henvendelse til kommunen om hjælp registrere sig som arbejdssøgende hos staten i jobcenteret, og kommunen skal sørge for, at det sker. Den ledige skal mindst én gang om ugen bekræfte registreringen som arbejdssøgende.</p>\r\n      <p class=\"Tekst\"><span class=\"Italic\">Stk. 4.</span> Beskæftigelsesministeren fastsætter regler om registrering efter stk. 1-3 samt om afmelding som arbejdssøgende.</p>\r\n      <p class=\"TekstV\"><span class=\"Bold\">Arbejdsmarkedsstyrelsens bekendtgørelse nr. 1676 af 19. december 2006 om en aktiv beskæftigelsesindsats med de ændringer der følger af nr. 883 af 9. juli 2007</span></p>\r\n      <p class=\"Tekst\"><span class=\"Bold\">§ 7 ...</span></p>\r\n      <p class=\"Tekst\"><span class=\"Italic\">Stk. 3.</span> Den ledige skal senest hver 7. dag bekræfte registreringen som arbejdssøgende. Bekræftelsen skal foretages af den ledige selv via Jobnet.</p>\r\n      <p class=\"Tekst\"><span class=\"Bold\">§ 22 a.</span> Hvis en person, der er registreret som arbejdssøgende, ikke bekræfter registreringen som arbejdssøgende, jf. §§ 7, 14 og 17, senest 7 dage efter registreringen eller efter seneste bekræftelse, vil personen få en skriftlig påmindelse fra staten i jobcenteret om at bekræfte sin registrering som arbejdssøgende inden for en ny frist på 7 dage regnet fra udløbet af den første 7-dages-frist. Tilsvarende vil personen få en skriftlig påmindelse og ny frist, hvis personen for anden gang inden for 12 måneder undlader at bekræfte sin registrering som arbejdssøgende. Hvis personen ikke bekræfter sin registrering inden for den nye frist, vil pågældende blive afmeldt umiddelbart efter fristens udløb.</p>\r\n      <p class=\"Tekst\"><span class=\"Italic\">Stk. 2.</span> Hvis personen igen inden for 12 måneder efter anden undladelse, jf. stk. 1, 2. pkt., undlader at bekræfte sin registrering som arbejdssøgende, afmeldes pågældende uden påmindelse og frist. Det samme vil gøre sig gældende i gentagelsestilfælde, indtil der er gået mere end 12 måneder mellem to undladelser.</p>\r\n      <p class=\"Tekst\"><span class=\"Italic\">Stk. 3.</span> Hvis personen er omfattet af et midlertidigt forhold, der kan have betydning for den lediges mulighed for at blive formidlet til et arbejde, eller blive indkaldt til jobsamtaler m.v. (periodisk forhold) den dag, bekræftelsen senest skulle finde sted, skal bekræftelsen foretages senest 7 dage efter det periodiske forholds ophør. De i 1. punktum omtalte periodiske forhold er: Sygdom, ferie, 14 dages barsel (fædrebarsel), fritagelse for rådighed efter § 58, borgerligt ombud og midlertidigt arbejde under 14 dage.</p>\r\n      <p class=\"Tekst\"><span class=\"Italic\">Stk. 4.</span> Optællingen af 7 dage efter stk. 1 og 3, påbegyndes fra og med dagen efter:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> registreringen som arbejdssøgende,</p>\r\n        <p class=\"Liste1\"><span class=\"Liste1Nr\" id=\"\">2)</span> seneste bekræftelse,</p>\r\n        <p class=\"Liste1\"><span class=\"Liste1Nr\" id=\"\">3)</span> personen skulle have bekræftet registreringen,</p>\r\n        <p class=\"Liste1\"><span class=\"Liste1Nr\" id=\"\">4)</span> slutdatoen for et periodisk forholds ophør.</p>\r\n      </p>\r\n      <p class=\"Tekst\"><span class=\"Italic\">Stk. 5.</span> Perioder, hvor personen ikke er registreret som arbejdssøgende, afbryder ikke optællingen af de 12 måneder. Skift mellem at være registreret som dagpengemodtager og start- og kontanthjælpsmodtager og omvendt samt mellem at være registreret uden ydelse og enten dagpengemodtager eller start- og kontanthjælpsmodtager eller omvendt afbryder optællingen.</p>\r\n      <p class=\"Tekst\"><span class=\"Italic\">Stk. 6.</span> Hvis fristen for at bekræfte registreringen som arbejdssøgende i henhold til §§ 7, 14 og 17 eller 22 a, stk. 1, falder i perioderne fra og med juleaftensdag til og med nytårsdag eller fra og med skærtorsdag til og med 2. påskedag udskydes fristen med 7 dage.«</p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 177 af 19. februar 2007 om en a-kasses pligt til at vejlede mv.</span></p>\r\n      <p class=\"Tekst\"><span class=\"Bold\">§ 1.</span> En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.</p>\r\n      <p class=\"Tekst\"><span class=\"Bold\">§ 2. ...</span></p>\r\n      <p class=\"Tekst\"><span class=\"Italic\">Stk. 2.</span> A-kassen skal informere om pligten til at gå på Jobnet mindst en gang ugentligt som led i jobsøgningen og for at bekræfte registreringen som arbejdssøgende. A-kassen skal også informere om, hvilke konsekvenser det har for retten til dagpenge, hvis fristen for at bekræfte registreringen ikke overholdes.</p>\r\n      <p class=\"Tekst\">...</p>\r\n      <p class=\"Tekst\"><span class=\"Bold\">§ 5.</span> En a-kasse skal altid give det enkelte medlem individuel og personlig vejledning, hvis medlemmet har særligt behov herfor.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/08/2009"
        },
        {
            "displayName": "Accession",
            "displayValue": "W20090965125"
        },
        {
            "displayName": "Entydig dokumentidentifikation",
            "displayValue": "BE003624"
        },
        {
            "displayName": "Dato for indlæggelse",
            "displayValue": "25/08/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9651"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "05/02/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j.nr. 5100474-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}