{
    "id": 56143,
    "title": "Cirkulære om arbejdsgiverens pligt til at underrette arbejdstageren om vilkårene for ansættelses forholdet (* 1) (* 2) (Til samtlige ministerier m.v.) ",
    "documentTypeId": "140",
    "isSagsforlobPeriodValid": false,
    "shortName": "CIR nr 119 af 28/06/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om arbejdsgiverens pligt til at  \r\n\r\n underrette arbejdstageren om vilkårene for ansættelses forholdet (* 1) (* 2)  \r\n\r\n</H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige ministerier m.v.) </P>  \r\n\r\n<BR>  \r\n\r\n<P> <B>1.</B> Det meddeles herved, at Finansministeriet og  \r\n\r\n centralorganisationerne den 14. juni 1993 har indgået vedlagte aftale om  \r\n\r\n arbejdsgiverens pligt til at underrette arbejdstageren om vilkårene for  \r\n\r\n ansættelsesforholdet. </P>  \r\n\r\n<P>For ansatte, der ikke er omfattet af centralorganisationernes  \r\n\r\n forhandlingskompetence, henvises der til lov om arbejdsgiverens pligt til at  \r\n\r\n oplyse lønmodtageren om vilkårene for ansættelsesforholdet. </P>  \r\n\r\n<P>Loven er vedlagt som bilag 2. </P>  \r\n\r\n<P> <B>2.</B> Aftalen og loven gælder ikke for personer, som er omfattet af  \r\n\r\n sømandsloven. For søfarende henvises derfor til Søfartsstyrelsens  \r\n\r\n bekendtgørelse nr. 365 af 9. juni 1993 om rederens pligt til at indgå  \r\n\r\n skriftlig kontrakt med den søfarende om ansættelsesvilkårene. </P>  \r\n\r\n<P> <B>3.</B> Finansministeriet vil revidere eksisterende formularer til  \r\n\r\n ansættelsesbreve for overenskomstansatte med henblik på, at arbejdsgiverens  \r\n\r\n oplysningspligt efter ovennævnte aftale kan opfyldes ved anvendelse af  \r\n\r\n ansættelsesbrevet. </P>  \r\n\r\n<P>De eksisterende formularer findes i cirkulære nr. 79 af 22. marts 1990  \r\n\r\n (APD. nr. 52/90) samt i cirkulære af 11. januar 1989 (LP. nr. 01/89). </P>  \r\n\r\n<P>Hvis der anvendes ansættelsesbreve, skal oplysning om ændring af  \r\n\r\n ansættelsesforholdet, jf. aftalens § 4, ikke nødvendigvis ske ved udstedelse  \r\n\r\n af nyt ansættelsesbrev eller tillæg hertil. </P>  \r\n\r\n<P> <B>4.</B> Cirkulæret har virkning fra den 1. juli 1993. </P>  \r\n\r\n<P>Finansministeriet, </P>  \r\n\r\n<P>Administrations- og Personaledepartementet </P>  \r\n\r\n<P>Den 28. juni 1993 </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Margrethe Vestager </P>  \r\n\r\n<P> <B>Bilag 1</B>  </P>  \r\n\r\n<P>Aftale om arbejdsgiverens pligt til at underrette arbejdstageren om  \r\n\r\n vilkårene for ansættelsesforholdet </P>  \r\n\r\n<P>Under henvisning til direktiv nr. 91/533 af 14. oktober 1991 om  \r\n\r\n arbejdsgiverens pligt til at underrette arbejdstageren om vilkårene for  \r\n\r\n arbejdskontrakten eller ansættelsesforholdet (EFT 1991 L 288 side 32) og lov  \r\n\r\n om arbejdsgiverens pligt til at underrette lønmodtageren om vilkårene for  \r\n\r\n ansættelsesforholdet indgås følgende aftale: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Aftalen omfatter tjenestemænd og  \r\n\r\n tjenestemandslignende ansatte samt ansatte i henhold til overenskomster  \r\n\r\n indgået på den ene side af eller efter bemyndigelse fra Finansministeriet og  \r\n\r\n på den anden side af de underskrivende organisationer eller tilsluttede  \r\n\r\n organisationer, hvis ansættelsesforhold har en varighed på mere end 1 måned,  \r\n\r\n og hvis gennemsnitlige ugentlige arbejdstid overstiger 8 timer. </P>  \r\n\r\n<P CLASS=STK> <I>Stk. 2. </I> Aftalen omfatter ikke ansatte, der ved  \r\n\r\n bekendtgørelse undtages fra lovgivningen om arbejdsgiverens pligt til at  \r\n\r\n underrette arbejdstageren om vilkårene for ansættelsesforholdet. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Arbejdsgiveren skal give arbejdstageren  \r\n\r\n oplysninger om følgende forhold: </P>  \r\n\r\n<UL CLASS=PLAIN-LIST>  \r\n\r\n<LI>1) Arbejdsgiverens og arbejdstagerens identitet. </LI>  \r\n\r\n<LI>2) Arbejdsstedets beliggenhed eller i mangel af et fast arbejdssted eller  \r\n\r\n et sted, hvor arbejdet hovedsagelig udføres, oplysning om, at arbejdstageren  \r\n\r\n er beskæftiget på forskellige steder, samt om hovedsæde eller arbejdsgiverens  \r\n\r\n adresse. </LI>  \r\n\r\n<LI>3) Beskrivelse af arbejdet eller angivelse af arbejdstagerens titel,  \r\n\r\n rang, stilling eller jobkategori. </LI>  \r\n\r\n<LI>4) Ansættelsesforholdets begyndelsestidspunkt. </LI>  \r\n\r\n<LI>5) Ansættelsesforholdets forventede varighed, hvor der ikke er tale om  \r\n\r\n tidsubestemt ansættelse. </LI>  \r\n\r\n<LI>6) Arbejdstagerens rettigheder med hensyn til betalt ferie, herunder om  \r\n\r\n der udbetales løn under ferie. </LI>  \r\n\r\n<LI>7) Varigheden af arbejdstagerens og arbejdsgiverens opsigelsesvarsler  \r\n\r\n eller reglerne herom. </LI>  \r\n\r\n<LI>8) Den gældende eller aftalte løn, som arbejdstageren har ret til ved  \r\n\r\n ansættelsesforholdets påbegyndelse, samt tillæg og andre løndele, der ikke er  \r\n\r\n indeholdt heri, f.eks. pensionsbidrag og eventuel kost og logi. Endvidere  \r\n\r\n skal der oplyses om lønnens udbetalingsterminer. </LI>  \r\n\r\n<LI>9) Den normale daglige eller ugentlige arbejdstid. </LI>  \r\n\r\n<LI>10) Angivelse af, hvilke kollektive overenskomster eller aftaler der  \r\n\r\n regulerer arbejdsforholdet. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Oplysningerne skal gives senest 1 måned efter,  \r\n\r\n at ansættelsesforholdet er påbegyndt. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Hvis arbejdstageren skal udføre sit arbejde uden  \r\n\r\n for riget, og arbejdets varighed overstiger 1 måned, skal arbejdsgiveren give  \r\n\r\n følgende supplerende oplysninger: </P>  \r\n\r\n<UL CLASS=PLAIN-LIST>  \r\n\r\n<LI>1) Varigheden af det arbejde, der udføres i udlandet. </LI>  \r\n\r\n<LI>2) Den valuta, som lønnen udbetales i. </LI>  \r\n\r\n<LI>3) I givet fald de fordele i kontanter og naturalier, der er forbundet  \r\n\r\n med opholdet i udlandet. </LI>  \r\n\r\n<LI>4) I givet fald vilkårene for arbejdstagerens tilbagevenden til  \r\n\r\n hjemlandet. </LI>  \r\n\r\n<LI>5) Om der er taget skridt til at få udstedt de nødvendige attester i  \r\n\r\n forbindelse med udstationeringen. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> De oplysninger, som udstationerede  \r\n\r\n arbejdstagere har krav på, skal gives inden afrejsen. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Arbejdsgiveren skal ved enhver ændring af de  \r\n\r\n forhold, der er nævnt i § 2, stk. 1, og § 3, stk. 1, give arbejdstageren  \r\n\r\n skriftlig besked herom. Det gælder dog ikke, hvis en oplysning er givet ved  \r\n\r\n henvisning til love, administrative bestemmelser, vedtægtsmæssige  \r\n\r\n bestemmelser eller overenskomster mv., og ændringen skyldes ændringer i disse  \r\n\r\n bestemmelser. </P>  \r\n\r\n<P CLASS=STK> <I>Stk. 2. </I> Oplysningerne skal gives hurtigst muligt og  \r\n\r\n senest 1 måned efter, at ændringen er trådt i kraft. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Oplysninger kan gives i de dokumenter og på den  \r\n\r\n måde, der er nævnt i lov om arbejdsgiverens pligt til at underrette  \r\n\r\n lønmodtageren om vilkårene for ansættelsesforholdet. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Sag om, hvorvidt arbejdsgiveren har overholdt  \r\n\r\n sin oplysningspligt efter aftalen, kan rejses efter de sædvanlige fagretlige  \r\n\r\n regler på området, hvis arbejdstageren efter udløbet af de fastsatte frister  \r\n\r\n skriftligt har anmodet arbejdsgiveren om de manglende oplysninger, og  \r\n\r\n arbejdsgiveren herefter ikke giver oplysningerne inden for en frist af 15  \r\n\r\n dage fra modtagelsen af anmodningen. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Aftalen træder i kraft den 1. juli 1993 og har  \r\n\r\n virkning for aftaler om ansættelsesforhold, som indgås den 1. juli 1993 eller  \r\n\r\n senere. Overgangsbestemmelsen i lovens § 8 finder tilsvarende anvendelse.  \r\n\r\n</P>  \r\n\r\n<P CLASS=STK> <I>Stk. 2. </I> Aftalen kan af de underskrivende parter opsiges  \r\n\r\n skriftligt med 3 måneders varsel til en 31. marts, dog tidligst til den 31.  \r\n\r\n marts 1995. Såfremt vedkommende fællesoverenskomst, organisationsaftale eller  \r\n\r\n overenskomst opsiges, betragtes tilknytningen til denne aftale som opsagt.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 14. juni 1993 </I> </P>  \r\n\r\n<P CLASS=UNDERSKREVET-AF ALIGN=CENTER>Statsansattes Kartel Finansministeriet  \r\n\r\n</P>  \r\n\r\n<P ALIGN=CENTER> <B>Ove Hygum/Johan Overgaard</B>  P.M.V.  \r\n\r\n<P CLASS=MINISTER ALIGN=RIGHT>E. B. </P>  \r\n\r\n<B>Margrethe Vestager</B>  </P>  \r\n\r\n<P>Statstjenestemændenes </P>  \r\n\r\n<P>Centralorganisation II </P>  \r\n\r\n<P> <B>Bjørn Wikkelsøe Jensen</B>  </P>  \r\n\r\n<P>Akademikernes </P>  \r\n\r\n<P>Centralorganisation </P>  \r\n\r\n<P> <B>Alex Nielsen</B>  </P>  \r\n\r\n<P>Lærernes Centralorganisation </P>  \r\n\r\n<P> <B>Martin Rømer</B>  </P>  \r\n\r\n<P>Overenskomstansattes </P>  \r\n\r\n<P>Centralorganisation </P>  \r\n\r\n<P> <B>Finn Busse Jensen</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Udsendt som APD. nr. 42/93 </P>  \r\n\r\n<P>(* 2) Omtalt i den personaleadministrative vejledning Kap. 17. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/07/1993"
        },
        {
            "displayName": "Accession",
            "displayValue": "C19930011909"
        },
        {
            "displayName": "Entydig dokumentidentifikation",
            "displayValue": "CM015035"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "15/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "119"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "28/06/1993"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "APD. j.nr. 4. kt. 1993-5142/004-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}