{
    "id": 106471,
    "title": "1996 BSF 19   FORSLAG TIL FOLKETINGSBESLUTNING OM INDFØRELSE AF FORSØGSBESTEMMELSER I   LOV OM HJEMMESYGEPLEJERSKEORDNINGER ",
    "documentTypeId": "480",
    "isSagsforlobPeriodValid": false,
    "shortName": "1996/1 BSF 19",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 19 </P>  \r\n\r\n<P></P>  \r\n\r\n<P>Forslag til folketingsbeslutning om indførelse af forsøgsbestemmelser i  \r\n\r\n lov om hjemmesygeplejerskeordninger </P>  \r\n\r\n<P></P>  \r\n\r\n<P>Fremsat af Pia Christmas-Møller (KF) Henriette Kjær (KF) Ester Larsen (V)  \r\n\r\n Jørgen Winther (V) </P>  \r\n\r\n<P></P>  \r\n\r\n<P>den 10. oktober 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforlag, som </P>  \r\n\r\n<P>giver hjemmel til: </P>  \r\n\r\n<P>- At sundhedsministeren efter indstilling fra kommunalbestyrelsen kan  \r\n\r\n tillade, at kommunalbestyrelsen i en forsøgsperiode yder vederlagsfri  \r\n\r\n hjemmesygepleje af privatansatte sygeplejersker efter bestemmelsen i lov om  \r\n\r\n hjemmesygeplejerskeordninger. </P>  \r\n\r\n<P>- At fastsætte regler om omfang af og krav til retningslinjer for  \r\n\r\n hjemmesygeplejeskeordningens tilrettelæggelse og udførelse i privat regi.  \r\n\r\n Reglerne fastsættes af sundhedsministeren under den forudsætning, at  \r\n\r\n kommunalbestyrelsen fortsat skal have det overordnede ansvar for og kontrol  \r\n\r\n med, at borgerne får den offentlige service, de har krav på. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Udviklingen på social- og sundhedsområdet tilskynder, at  \r\n\r\n kommunalbestyrelserne til stadighed får mulighed for at udvikle nye veje til  \r\n\r\n at forbedre effektiviteten og kvaliteten af serviceydelser. Herunder er det  \r\n\r\n væsentligt, at man forsøger at udnytte de muligheder, der ligger i samspillet  \r\n\r\n mellem den private og offentlige sektor i overensstemmelse med regeringens  \r\n\r\n politik om samlede erhvervsfremmeinitiativer. </P>  \r\n\r\n<P>I Socialforskningsinstituttets rapport om &#187;Marked som styringsredskab  \r\n\r\n - nogle erfaringer fra hollandsk og svensk ældreservice&#171; fremføres det  \r\n\r\n hensigtsmæssige i at bruge privat deltagelse til at fremme fleksibilitet og  \r\n\r\n effektivitet. Privat deltagelse på det sociale område er en måde at skabe  \r\n\r\n alternativer til det nuværende offentlige monopol på udførelsen af sociale  \r\n\r\n funktioner. </P>  \r\n\r\n<P>Beslutningsforslagets formål er at tilvejebringe mulighed for, at  \r\n\r\n kommunalbestyrelsen forsøgsvis kan overdrage udførelsen af den vederlagsfrie  \r\n\r\n hjemmesygepleje til privatansatte sygeplejersker. Det overlades i den  \r\n\r\n forbindelse til sundhedsministeren at fastlægge, hvordan dette bedst og mest  \r\n\r\n hensigtsmæssigt kan gøres, således at alle parter tilgodeses - herunder de  \r\n\r\n medarbejdere, som vil kunne blive berørt, samt de personer, der vil kunne  \r\n\r\n modtage ydelsen. </P>  \r\n\r\n<P>Forslagsstillerne finder, at det er ønskeligt, at der med udgangspunkt i  \r\n\r\n en lovændring kan iværksættes forsøg med privat varetagelse af  \r\n\r\n hjemmesygeplejen. Det er vigtigt for den fremtidige udvikling af den  \r\n\r\n offentlige sektor, at man på grundlag af forsøg får opbygget en betydelig  \r\n\r\n erfaringsbase. I rapporter fra Socialforskningsinstituttet og projekt  \r\n\r\n &#187;Offentlig Sektor - Vilkår og Fremtid&#171;, som begge har analyseret de  \r\n\r\n svenske erfaringer med privat varetagelse af opgaver inden for ældreplejen,  \r\n\r\n fremgår det, hvor vigtigt det er for den videre proces at få indhentet en  \r\n\r\n række erfaringer - specielt med hensyn til udarbejdelse af udbuds- og  \r\n\r\n kontraktmateriale. </P>  \r\n\r\n<P>Beslutningsforslaget lægger således op til, at der skabes hjemmel til, at  \r\n\r\n kommunalbestyrelsen forsøgsvis - efter en udbudsrunde - kan overdrage nærmere  \r\n\r\n specificerede opgaver til en privat entreprenør, der herefter i en årrække  \r\n\r\n får ansvaret for at udføre disse. I den periode vil det være muligt for  \r\n\r\n kommunen løbende at vurdere effekten bl.a. gennem bruger- og  \r\n\r\n medarbejderundersøgelser med henblik på at foretage en samlet vurdering efter  \r\n\r\n forsøgsperiodens ophør. </P>  \r\n\r\n<P>I bistandsloven kapitel 12 er der intet til hinder for, at private  \r\n\r\n virksomheder kan varetage en omsorgsopgave for borgere i egen bolig.  \r\n\r\n Beslutningsforslaget har til formål på forsøgsbasis at ligestille  \r\n\r\n varetagelsen af hjemmesygeplejeopgaver med hjemmehjælpsopgaver, der tilbydes  \r\n\r\n med hjemmel i bistandsloven. I de kommuner, hvor man allerede har privat  \r\n\r\n medproduktion på hjemmehjælpsområdet, løser det en række praktiske problemer  \r\n\r\n og ikke mindst problemer omkring integration og udføreransvar.  \r\n\r\n Hjemmesygeplejeopgaver er i dag de eneste opgaver, der ikke kan udføres i  \r\n\r\n privat regi. Sygepleje og lægelig behandling i øvrigt foretages således i dag  \r\n\r\n i privat regi uden problemer. </P>  \r\n\r\n<P>I en rapport om udlicitering skrevet af Mads Mikkelsen under projekt  \r\n\r\n &#187;Offentlig Sektor - Vilkår og Fremtid&#171; fremgår det, at man i  \r\n\r\n Sverige i de senere år har eksperimenteret livligt med privat  \r\n\r\n opgavevaretagelse inden for ældreplejen. I Helsingborg kommune står private  \r\n\r\n selskaber i dag for ca. 30 pct. af ældreplejen. Det har resulteret i, at man  \r\n\r\n fra politisk og administrativt hold har opnået en bedre budgetstyring, som  \r\n\r\n primært kan tilskrives fremkomsten af konkurrence. Derudover har  \r\n\r\n kommunalpolitikerne fået langt større føling med, hvad det egentlig er for et  \r\n\r\n produkt, de leverer til de ældre. Den kommunale sevice er blevet langt mere  \r\n\r\n synlig og derfor også lettere at ændre på. Helsingborg kommune har endvidere  \r\n\r\n oplevet øget effektivitet og besparelser som følge af konkurrencen. </P>  \r\n\r\n<P>En effektivitetsforbedring forudsætter imidlertid bl.a., at der eksisterer  \r\n\r\n potentielle tilbudsgivere. I Danmark fremhæver man ofte, at mangelen på  \r\n\r\n private leverandører af velfærdsydelser er en væsentlig hindring for, at  \r\n\r\n kommuner og amter kan bringe opgaver inden for det sociale område i udbud. I  \r\n\r\n Sverige er en sådan velfærdsmodel vokset frem med eksplosiv kraft i de senere  \r\n\r\n år i takt med, at svenske kommuner er begyndt at eksperimentere med privat  \r\n\r\n varetagelse af opgaver specielt inden for ældreplejen, og der er intet, der  \r\n\r\n taler imod, at det samme vil kunne ske i Danmark. Der findes danske  \r\n\r\n virksomheder, der er parate til at udføre opgaven. </P>  \r\n\r\n<P>Undersøgelser fra bl.a. Helsingborg kommune har vist, at de ældre  \r\n\r\n gennemgående var tilfredse med den pleje, de fik såvel offentligt som privat.  \r\n\r\n Dog viste undersøgelsen, at de ældre var glade for, at der var mindre  \r\n\r\n gennemtræk af personale i den private del af hjemmesygeplejen end i den  \r\n\r\n kommunale. Dette er interessant, fordi der ofte i dagspressen høres klager  \r\n\r\n over, at personalet hele tiden udskiftes i danske kommuner. </P>  \r\n\r\n<P>Forslagsstillerne ønsker at understrege, at privat medproduktion ikke  \r\n\r\n medfører, at kommunalbestyrelsen kan fralægge sig det politiske ansvar -  \r\n\r\n tværtimod. Kommunalbestyrelsen skal fortsat have det overordnede ansvar for  \r\n\r\n og kontrol med, at borgerne får den offentlige service, de har krav på. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Pia Christmas-Møller</B> (KF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om indførelse af forsøgsbestemmelser  \r\n\r\n i lov om hjemmesygeplejerskeordninger.</I>  </P>  \r\n\r\n<P>(Beslutningsforslag nr. B 19). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/10/1996"
        },
        {
            "displayName": "Accession",
            "displayValue": "19961BA00019"
        },
        {
            "displayName": "Entydig dokumentidentifikation",
            "displayValue": "CL007186"
        },
        {
            "displayName": "Dato for førstegangsindlæggelse",
            "displayValue": "10/10/1996"
        },
        {
            "displayName": "Dato for indlæggelse",
            "displayValue": "10/10/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "19"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}