{
    "id": 157352,
    "title": "Ankestyrelsens principafgørelse O-67-97 om varig lidelse - hjælpemiddel - smertestillende medicin - kæbelidelse - Bonyl - Doltard - Stesolid",
    "documentTypeId": "240",
    "isSagsforlobPeriodValid": true,
    "shortName": "KEN nr 9891 af 15/04/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-67-97 om varig lidelse - hjælpemiddel - smertestillende medicin - kæbelidelse - Bonyl - Doltard - Stesolid</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der kunne ydes hjælp til udgifter til tilskudsberettiget smertestillende medicin i form af Bonyl og Doltard til en kvinde, der led af en svær varig kæbelidelse, og som følge heraf var at betragte som kronisk smertepatient med et vedvarende forbrug af smertestillende medicin.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 58, stk. 1</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialstyrelsens vejledning nr. 1 af 14. juni 1988 om ydelse af hjælpemidler i henhold til bistandslovens § 58 - NKH - Medicin</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om en 47-årig kvinde, der modtog mellemste førtidspension grundet en alvorlig kæbelidelse.</p>\r\n<p>Ansøgeren havde efter gentagne operationer udviklet kroniske smerter i kæbeledene og tyggemuskler samt udtalte reaktioner i nakke, hals og skulderågsmuskulatur. Ved kikkertundersøgelse blev der fundet slidgigtlignende forandringer i begge kæbeled, og der var ikke yderligere kirurgiske behandlingsmuligheder. Prognosen ville formentlig være, at hendes symptomer forblev uforandrede eller eventuelt rent smertemæssigt forværredes i tidens løb.</p>\r\n<p>Ansøgeren var at betragte som kronisk smertepatient, som kun kunne tilbydes medicinsk lindrende behandling.</p>\r\n<p>Ansøgeren brugte tilskudsberettiget medicin i form af Doltard og Bonyl samt ikke tilskudsberettiget medicin i form af Stesolid.</p>\r\n<p>---------------------- |*)     Se også SM O- | |69-93. |---------------------- Der blev indgivet ansøgning om dækning af udgifter til medicin efter bistandslovens § 58. Kommunen meddelte afslag på ansøgningen med begrundelsen, at der ikke var tale om behandlende medicin, men udelukkende smertestillende medicin.</p>\r\n<p>Ankenævnet tiltrådte kommunens afgørelse og fandt ikke, at ansøgerens lidelse var af en sådan sværhedsgrad, at der kunne ydes hjælp til betaling af smertestillende medicin efter bistandslovens § 58. Ankenævnet tog ikke stilling til, hvorvidt det ansøgte kunne bevilges efter lov om social pension § 17.</p>\r\n<p>Sagen blev forelagt Ankestyrelsens lægekonsulent, der udtalte, at ansøgeren havde en varig smertegivende tilstand, som krævede vedvarende forbrug af medicin, at hun havde en nedsat funktion, idet hendes gabeevne var stærkt reduceret, samtidig med at underkæbens bevægelse fra side til side var yderst begrænset. Lægekonsulenten udtalte endvidere, at ansøgeren ved hjælp af den angivne smertebehandling kunne klare sig omend med væsentlig reducerede muligheder.</p>\r\n<p>Sagen blev behandlet i principielt møde som supplement til SM 0-69-93 med henblik på afklaring af spørgsmålet om, i hvilket omfang der kan ydes hjælp til smertestillende medicin efter bistandslovens § 58.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at ansøgeren havde krav på hjælp til tilskudsbe rettiget medicin i form af Doltard og Bonyl efter bistandslovens § 58, stk. 1 og 2 og Socialministeriets bekendtgørelse nr. 303 af 10. juni 1988 om ydelse af hjælpemidler efter bistandslovens § 58, § 8.</p>\r\n<p>Ankestyrelsens begrundelse var, at ansøgeren havde et vedvarende forbrug af tilskudsberettiget medicin som følge af en varig svær kæbelidelse og måtte betragtes som kronisk smertepatient.</p>\r\n<p>Ankestyrelsen lagde vægt på, at der efter på Socialministeriets bekendtgørelse nr. 303 af 10. juni 1988 § 8 kan ydes hjælp til tilskudsberettiget medicin, der ordineres på grund af en varig lidelse. Efter stk. 2 er der dog en egenbetaling på 300 kr. om måneden.</p>\r\n<p>Ifølge Socialstyrelsens vejledning af 14. juni 1988, bilag 2, punkt NKH - Medicin er der desuden stillet betingelse om, at der skal være tale om en varig lidelse og et vedvarende forbrug af lægeordineret tilskudsberettiget medicin.</p>\r\n<p>Det fremgår også, at kun en lille gruppe vil være omfattet, og der er bl.a. nævnt smertestillende medicin til personer i terminaltilstand.</p>\r\n<p>Ankestyrelsen har i praksis, jf. SM 0-69-93 tilkendegivet, at detikke var udelukket at yde hjælp efter § 58 til Losec og smer testillende medicin bl.a. i form af Doloxene og Panodil, såfremt betingelserne i øvrigt fandtes opfyldt, herunder at behovet forbrugen af den pågældende medicin var tilstrækkeligt lægeligt in diceret. Hjælp til smertestillende medicin kunne således ydes i andre tilfælde end til personer i terminaltilstand. Socialstyrelsens vejledning af 14. juni 1988 kunne ikke anses for udtømmende at angive til hvilke varige lidelser, der kunne ydes tilskud, men angav alene de typiske tilfælde.</p>\r\n<p>Der kunne ikke ydes hjælp til Stesolid, da dette præparat ikke var tilskudsberettiget.</p>\r\n<p>Ankestyrelsen ændrede således ankenævnets afgørelse for så vidt angik den tilskudsberettigede medicin.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19970989125"
        },
        {
            "displayName": "Entydig dokumentidentifikation",
            "displayValue": "BS010140"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9891"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/04/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21032-95"
        },
        {
            "displayName": "Stikord",
            "displayValue": "O-67-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}