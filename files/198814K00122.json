{
    "id": 107687,
    "title": "1988 BTL 122   BETÆNKNING OVER FORSLAG TIL LOV OM ÆNDRING AF LOV OM MÆRKNING OG SKILTNING   MED PRIS M.V. (SKILTNING MED ORGANISERET RABAT)    NR L 122 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 122",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 122 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om mærkning og skiltning  \r\n\r\n med pris m.v. (Skiltning med organiseret rabat) <BR>  \r\n\r\n Nr L 122 1988-89, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19890413 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til industriministeren, som denne har besvaret </P>  \r\n\r\n<P>skriftligt. </P>  \r\n\r\n<P>Udvalget har endvidere modtaget skriftlige henvendelser fra: </P>  \r\n\r\n<P>Butikshandelens Fællesråd, </P>  \r\n\r\n<P>FDB, </P>  \r\n\r\n<P>Forbrugerrådet og </P>  \r\n\r\n<P>Oliebranchens Fællesråd. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>mindretal</I> (Det Konservative Folkepartis,  \r\n\r\n Venstres, Det Radikale Venstres, Centrum-Demokraternes og Kristeligt  \r\n\r\n Folkepartis medlemmer af udvalget) lovforslaget til <I>vedtagelse uændret.  \r\n\r\n</I></P>  \r\n\r\n<P>Et andet mindretal (Socialdemokratiets og Socialistisk Folkepartis  \r\n\r\n medlemmer af udvalget) indstiller lovforslaget til <I>vedtagelse</I> med de  \r\n\r\n af mindretallet stillede ændringsforslag. </P>  \r\n\r\n<P>Mindretallet har med sine ændringsforslag forsøgt at tilvejebringe den  \r\n\r\n opstramning af lovforslaget, som vi finder nødvendig, hvis det virkelig skal  \r\n\r\n være enkelt og let for forbrugeren at gøre brug af de oplysninger, som  \r\n\r\n lovforslaget tilsigter at give. </P>  \r\n\r\n<P>Derfor finder mindretallet fortsat, at de relevante oplysninger om  \r\n\r\n rabatstørrelse og om, hvilke grupper der kan opnå denne rabat, både ved  \r\n\r\n detailsalg og ved tjenesteydelser skal oplyses ved skiltning ved  \r\n\r\n indgangsdøren og ikke som efter lovforslaget ved mundtlig oplysning inde i  \r\n\r\n forretningen efter forespørgsel fra forbrugeren. </P>  \r\n\r\n<P>Den omstændelige fremgangsmåde vil afholde adskillige forbrugere fra at få  \r\n\r\n en oplysning, som mindretallet mener de har krav på. Mindretallet ønsker  \r\n\r\n ligeledes at give den forbruger, der foretager indkøb uden at have medbragt  \r\n\r\n eventuelle rabat- eller værdikuponer, mulighed for at købe varen til en pris,  \r\n\r\n hvor rabatten er fratrukket. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling. </P>  \r\n\r\n<P>Fremskridtspartiet mener, at det må være op til den enkelte  \r\n\r\n erhvervsdrivende, hvorvidt han vil bekendtgøre, om han giver særlig rabat  \r\n\r\n eller organiseret rabat til bestemte persongrupper eller lignende. </P>  \r\n\r\n<P>Vi mener i Fremskridtspartiet, at man ikke skal blande sig i den  \r\n\r\n personlige frihed, og derfor indstiller vi lovforslaget til forkastelse. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (S og SF): </P>  \r\n\r\n<P>Til § 1 </P>  \r\n\r\n<P>1) Før nr. 1 indsættes som nyt nummer: </P>  \r\n\r\n<P>&#187; <B>01.</B> I <I>§ 1</I> indsættes efter stk. 1 som nyt stykke: </P>  \r\n\r\n<P>&#187;Stk. 01. Gives der rabat til en ubestemt kreds af personer, skal  \r\n\r\n rabatten være fradraget i den pris, der skal oplyses.&#171;&#187; </P>  \r\n\r\n<P>2) Det under <I>nr. 1</I> foreslåede <I>§ 1, stk. 2,</I> affattes således:  \r\n\r\n</P>  \r\n\r\n<P>&#187;Stk. 2. Gives der rabat eller anden særlig fordel til medlemmer af  \r\n\r\n foreninger, organisationer eller andre bestemte persongrupper, skal det ved  \r\n\r\n tydelig skiltning ved samtlige indgangsdøre til forretningslokalet oplyses,  \r\n\r\n til hvem rabatten eller fordelen gives, samt størrelsen i beløb eller procent  \r\n\r\n af prisen.&#171; </P>  \r\n\r\n<P>3) <I>Nr. 2</I> affattes således: </P>  \r\n\r\n<P>&#187; <B>2.</B>  <I>§ 4</I> affattes således: </P>  \r\n\r\n<P>&#187; <B>§ 4.</B> Monopoltilsynet skal fastsætte regler om, at den, der  \r\n\r\n erhvervsmæssigt udfører tjenesteydelser, ved tydelig skiltning skal give  \r\n\r\n oplysning om ydelsernes pris, mængden af varer, som indgår i ydelserne, samt  \r\n\r\n om der gives rabat eller anden særlig fordel til nærmere angivne  \r\n\r\n persongrupper og i givet fald oplysning om størrelsen heraf i beløb eller  \r\n\r\n procent af prisen.&#171;&#187; </P>  \r\n\r\n<P>Til § 2 </P>  \r\n\r\n<P>4) I paragraffen ændres &#187;1. juni 1989&#171; til: &#187;1. oktober  \r\n\r\n 1989&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Værdi og rabatkuponer er urimelige for forbrugerne, når de for at opnå  \r\n\r\n rabat på f.eks. en dagligvare skal købe et bestemt dagblad og derved få den  \r\n\r\n for rabatten nødvendige værdi- eller rabatkupon. Det er endvidere urimeligt,  \r\n\r\n at forbrugerne for at opnå rabatten i nogle tilfælde skal samle på og holde  \r\n\r\n styr på diverse kuponer samt holde øje med, hvor disse kuponer kan/skal  \r\n\r\n indløses. Den foreslåede ændring skal sikre, at forbrugere, der ikke  \r\n\r\n tilfældigvis har en værdi- eller rabatkupon, alligevel kan købe varen til en  \r\n\r\n pris fratrukket rabatten. </P>  \r\n\r\n<P>Til nr. 2 </P>  \r\n\r\n<P>Ved den foreslåede ændring bliver forbrugeren allerede ved forretningens  \r\n\r\n indgangsdør gjort opmærksom på, at der ydes rabat til visse  \r\n\r\n befolkningsgrupper, og oplyst om størrelsen af rabatten. Forbrugerens  \r\n\r\n afgørelse om, hvorvidt han/hun ønsker at handle i forretningen, kan herefter  \r\n\r\n finde sted, uden at forbrugeren er nødsaget til at gå ind i forretningen for  \r\n\r\n at få ovennævnte oplysninger. </P>  \r\n\r\n<P>Til nr. 3 </P>  \r\n\r\n<P>Det samme hensyn som nævnt under nr. 2 gør sig gældende ved udbud af  \r\n\r\n tjenesteydelser. Samtidig bør der fastsættes regler, så forbrugeren også har  \r\n\r\n lignende oplysninger om pengeinstitutter, forsikringsselskaber,  \r\n\r\n rejsebureauer, reparationsvirksomheder og lignende og dermed mulighed for  \r\n\r\n tilsvarende overvejelser som ved køb af varer i detailsalg. </P>  \r\n\r\n<P>Til nr. 4 </P>  \r\n\r\n<P>For at sikre en rimelig tid til at få de ændringer, der gennemføres ved  \r\n\r\n vedtagelsen af lovforslaget, til at fungere foreslås det, at  \r\n\r\n ikrafttrædelsestidspunktet udskydes fra 1. juni til 1. oktober 1989. </P>  \r\n\r\n<P>Flemming Hansen (KF) nfmd. <I>Jette Thomsen (KF) Kai Dige Bach (KF) Svend  \r\n\r\n Heiselberg (V) Jens Peter Jensen (V) Hugo Holm (FP) Larsen-Ledet (RV) Jette  \r\n\r\n Pors (CD) Lysholm Christensen (KRF) Svend Andersen (S) Lykketoft (S) Lissa  \r\n\r\n Mathiasen (S) Erling Olsen (S) Nyrup Rasmussen (S</I> fmd. <I>Bjørn Westh (S)  \r\n\r\n Birthe Hansen (SF) Rahbæk Møller (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198814K00122"
        },
        {
            "displayName": "Entydig dokumentidentifikation",
            "displayValue": "CL004035"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "122"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}