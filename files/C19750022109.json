{
    "id": 72385,
    "title": "Cirkulære om udførelse af ligbrænding. (Til krematoriebestyrelserne). ",
    "documentTypeId": "140",
    "isSagsforlobPeriodValid": false,
    "shortName": "CIR nr 221 af 01/12/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Cirkulære om udførelse af ligbrænding. (Til  \r\n\r\n krematoriebestyrelserne). </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>I medfør af § 4 i lov nr. 346 af 26. juni 1975 om begravelse og </P>  \r\n\r\n<P>ligbrænding fastsættes herved følgende bestemmelser om udførelse af </P>  \r\n\r\n<P>ligbrænding: </P>  \r\n\r\n<P>I. Krematoriet. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Ligbrænding må kun finde sted i dertil indrettede  \r\n\r\n af kirkeministeren godkendte krematorier. Tidligere af justitsministeren  \r\n\r\n meddelte godkendelser af krematorier er dog fortsat gældende. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Ved krematorier skal der føres en af provsten  \r\n\r\n autoriseret protokol, hvori der under løbende numre for hvert lig, der  \r\n\r\n brændes, anføres afdødes fulde navn og personnummer, dødssted, dato for  \r\n\r\n begravelsesmyndighedens attest og for brændingen, anbringelsessted for asken  \r\n\r\n samt - i tilfælde af udlevering af asken - modtagerens navn og adresse.  \r\n\r\n Tidligere af politimesteren (i København politidirektøren) autoriserede  \r\n\r\n protokoller kan fortsat anvendes. Udskrevne protokoller afleveres til  \r\n\r\n landsarkivet (i København stadsarkivet) senest 30 år efter at de er  \r\n\r\n udskrevet. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Provsten skal underrettes om, hvem der udgør  \r\n\r\n krematoriets bestyrelse og som sådan er ansvarlig for overholdelse af  \r\n\r\n reglerne i dette cirkulære. </P>  \r\n\r\n<P>Provsten har ret til uanmeldt at foretage eftersyn af krematoriet, dets  \r\n\r\n protokol og de i § 4 nævnte attester. </P>  \r\n\r\n<P>II. Kremeringen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Ligbrænding må ikke iværksættes, forinden der  \r\n\r\n foreligger attest fra begravelsesmyndigheden om, at liget skal brændes. </P>  \r\n\r\n<P>Attesten forsynes med nummer, svarende til det nummer, hvorunder  \r\n\r\n ligbrændingen er indført i krematoriets protokol. Attesterne opbevares af  \r\n\r\n krematoriet i 5 år, hvorefter de kasseres. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Brændingen skal ske snarest muligt efter  \r\n\r\n modtagelsen af den i § 4 nævnte attest og senest inden udløbet af den for  \r\n\r\n foretagelse af begravelse og ligbrænding fastsatte frist. Forlængelse af  \r\n\r\n denne frist kan dog ske med embedslægens tilslutning. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> Er en kiste helt eller delvis fremstillet af  \r\n\r\n materialer, hvis forbrænding vil kunne medføre sundhedsfare for personalet  \r\n\r\n eller overtrædelse af vilkårene for krematoriets drift, kan krematoriets  \r\n\r\n bestyrelse nægte at lade brænding foretage. Det samme gælder, dersom brænding  \r\n\r\n på grund af kistens beskaffenhed ikke vil kunne gennemføres på normal måde  \r\n\r\n eller vil kunne medføre fare for beskadigelse af krematoriets ovn. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>7.</B> Krematoriets bestyrelse skal påse, at ligets  \r\n\r\n behandling og brænding foregår sømmeligt. </P>  \r\n\r\n<P>III. Asken. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>8.</B> Umiddelbart efter brændingen skal asken omhyggeligt  \r\n\r\n opsamles i dertil bestemte beholdere (urner), som straks forsynes med  \r\n\r\n krematoriets segl og afdødes navn. </P>  \r\n\r\n<P>Skal asken hensættes i kolumbarium, skal urnen være af brændt ler, sten,  \r\n\r\n bronce eller andet holdbart materiale. Skal asken nedsættes i jorden, kan  \r\n\r\n urnen bestå af andet materiale, f.eks. jern, træ, pap eller støbt papirmasse.  \r\n\r\n Skal urnen forsendes, skal der anvendes en forsvarlig emballage af træ eller  \r\n\r\n pap, og forsendelsen skal ske som anbefalet forsigtig-postpakke. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>9.</B> Ved udlevering af urner skal det opgives til  \r\n\r\n krematoriet, hvor anbringelsen skal ske. Modtageren skal gøres bekendt med,  \r\n\r\n at anbringelse på et andet sted end det opgivne kun må ske efter forudgående  \r\n\r\n meddelelse til krematoriet. </P>  \r\n\r\n<P>Ønskes urnen nedsat på en kirkegård, skal modtageren tillige gøres bekendt  \r\n\r\n med, at nedsættelsen kun må ske efter henvendelse til kirkegårdens  \r\n\r\n bestyrelse. </P>  \r\n\r\n<P>Krematoriet skal påse, at bestemmelserne i fornævnte lovs § 3, stk. 2,  \r\n\r\n iagttages ved valg af anbringelsessted. Der kræves dog ikke tilladelse fra  \r\n\r\n kirkeministeriet til urnens overførelse til udlandet, såfremt den, efter hvis  \r\n\r\n anmodning ligbrændingen er foretaget, afgiver erklæring om, at urnen skal  \r\n\r\n nedsættes på en kirkegård i udlandet eller anbringes i et udenlandsk  \r\n\r\n kolumbarium. </P>  \r\n\r\n<P>Er det krematoriets bestyrelse bekendt, at spørgsmålet om valg af  \r\n\r\n anbringelsessted er indbragt for skifteretten, må urnen ikke udleveres,  \r\n\r\n forinden skifterettens afgørelse foreligger. </P>  \r\n\r\n<P>IV. Meddelelser. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>10.</B> Om den stedfundne brænding giver krematoriet  \r\n\r\n meddelelse til ministerialbogsføreren i det sogn, hvor dødsfaldet er  \r\n\r\n registreret. Meddelelsen skal indeholde oplysning om afdødes fulde navn og  \r\n\r\n personnummer, dødsdato, dødssted, sted og dato for brændingen samt  \r\n\r\n anbringelsesstedet for urnen. Tilsvarende meddelelse sendes til bestyrelsen  \r\n\r\n for den kirkegård, hvor urnen skal nedsættes, medmindre kirkegården og  \r\n\r\n krematoriet har samme bestyrelse. </P>  \r\n\r\n<P>V. Ikrafttræden. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>11.</B> Cirkulæret, der træder i kraft den 1. januar 1976,  \r\n\r\n afløser justitsministeriets regulativ nr. 202 af 1. juni 1937 for udførelse  \r\n\r\n af ligbrænding med tillæg nr. 174 af 11. maj 1944, der er ophævet ved  \r\n\r\n kirkeministeriets bekendtgørelse af dags dato om begravelse og ligbrænding.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Kirkeministeriet, den 1. december 1975.  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Jørgen Peder Hansen. </P>  \r\n\r\n</center>\r\n\r\n<P CLASS=MINISTER ALIGN=RIGHT>&nbsp;&nbsp;&nbsp;&nbsp;/Arne Truelsen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/02/1976"
        },
        {
            "displayName": "Accession",
            "displayValue": "C19750022109"
        },
        {
            "displayName": "Entydig dokumentidentifikation",
            "displayValue": "CM031579"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "221"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "01/12/1975"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Kirkemin. 1.kt.j.nr. 0131-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}