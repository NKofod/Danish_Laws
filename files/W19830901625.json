{
    "id": 156513,
    "title": "Ankestyrelsens principafgørelse O-21-83 om støtte til bil på erhvervsmæssigt grundlag - arbejdstilbud til langtidsledig",
    "documentTypeId": "240",
    "isSagsforlobPeriodValid": true,
    "shortName": "KEN nr 9016 af 21/11/1983",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-21-83 om støtte til bil på erhvervsmæssigt grundlag - arbejdstilbud til langtidsledig</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der blev givet støtte til køb af bil på erhvervsmæssigt grundlag til en 27-årig teknisk assistent, der fra 1. april 1983 havde fået arbejde som kontorfunktionær i 7 måneder i medfør af lov om arbejdstilbud til ledige.</p>\r\n   <p class=\"TekstGenerel\">Ansøgeren led af en medfødt led-, muskel- og bindevævslidelse, og hun havde modtaget arbejdsløshedsdagpenge fra oktober 1980.</p>\r\n   <p class=\"TekstGenerel\">Revaliderings- og pensionsnævnet havde begrundet sit afslag med, at ansøgerens midlertidige ansættelse ikke fandtes at kunne betragtes som varig erhvervsbeskæftigelse.</p>\r\n   <p class=\"TekstGenerel\">Ankestyrelsen fandt, at ansøgeren på grund af svær invaliditet ikke kunne komme til og fra arbejde uden bil, og at de erhvervsmæssige betingelser for at opnå støtte til køb af bil var opfyldt som følge af arbejdstilbudet.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 58</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En teknisk tegner, der havde en medfødt led-, muskel- og bindevævslidelse, havde i marts 1983 fået afslag på støtte til køb af bil til brug i forbindelse med erhverv. Ansøgeren havde modtaget arbejdsløshedsdagpenge fra oktober 1980. Hun havde tidligere fået bevilget støtte til bil på erhvervsmæssigt grundlag i 1975 og 1979. Den seneste bevilling var aldrig udnyttet. Fra 1. april 1983 fik hun i medfør af lov om arbejdstilbud til ledige ansættelse som kontorfunktionær i 7 måneder.</p>\r\n<p>Revaliderings- og pensionsnævnet havde begrundet sin afgørelse af 1. marts 1983 med, at ansøgeren på daværende tidspunkt ikke opfyldte de erhvervs- og indtægtsmæssige betingelser for ydelse af støtte. Lægeligt var ansøgeren betegnet som svært invalideret. Efter genoptagelse af sagen fastholdt nævnet sin afgørelse den 21. juni 1983, idet ansøgerens midlertidige ansættelse ikke fandtes at kunne betragtes som varig erhvervsbeskæftigelse.</p>\r\n<p>Efter § 1, stk. 1, i Socialministeriets bekendtgørelse nr. 471 af 22. oktober 1980 kan støtte til køb af motorkøretøj ydes til personer, der på grund af svær eller meget svær invaliditet ikke kan komme til eller fra arbejde eller uddannelsessted eller udøve deres erhverv uden eget motorkøretøj. Ifølge § 2, stk. 1, er støtte til køb af motorkøretøj til erhvervsmæssigt formål betinget af, at ansøgeren ved at benytte køretøjet kan opnå eller fastholde en indtægt, der sætter pågældende i stand til at forsørge sig selv og sin familie.</p>\r\n<p>Af § 1 i Arbejdsministeriets bekendtgørelse nr. 70 af 18. februar 1983 om arbejdstilbud til ledige fremgår, at arbejdstilbudsordningen har 2 hovedformål. For det første at give de langtidsledige et arbejdstilbud på en almindelig arbejdsplads og derved genoptræne og vedligeholde de lediges arbejdsevne. For det andet at udvide den samlede beskæftigelse i samfundet.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at ansøgeren på grund af svær invaliditet ikke kunne komme til og fra arbejde uden egen bil. Ankestyrelsen fandt endvidere, at de erhvervsmæssige betingelser for at opnå støtte til køb af bil nu var opfyldt. Ansøgeren opfyldte herefter betingelserne i § 1, stk. 1, og § 2, stk. 1, i Socialministeriets ovennævnte bekendtgørelse for at få støtte i form af lån på højst 73.000 kr. til køb af en bil.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19830901625"
        },
        {
            "displayName": "Entydig dokumentidentifikation",
            "displayValue": "BS009304"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9016"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "21/11/1983"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 11379-83"
        },
        {
            "displayName": "Stikord",
            "displayValue": "O-21-83"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}