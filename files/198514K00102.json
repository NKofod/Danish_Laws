{
    "id": 108137,
    "title": "1985 BTL 102   BETÆNKNING OVER FORSLAG TIL LOV OM ÆNDRING AF LOV OM REALKREDITINSTITUTTER   (BEGRÆNSNING I LÅNGIVNINGEN TIL VISSE EJENDOMME)    NR L 102 1985-86, 1. SAMLING BLAD NR 301 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 102",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 102 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om realkreditinstitutter  \r\n\r\n (Begrænsning i långivningen til visse ejendomme) <BR>  \r\n\r\n Nr L 102 1985-86, 1. samling Blad nr 301 </P>  \r\n\r\n<P></P>  \r\n\r\n<P>Afgivet af boligudvalget </P>  \r\n\r\n<P></P>  \r\n\r\n<P>Afgivet: 19851208 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til boligministeren, som denne har besvaret </P>  \r\n\r\n<P>skriftligt. </P>  \r\n\r\n<P>Udvalget har endvidere modtaget mundtlig og/ eller skriftlig </P>  \r\n\r\n<P>henvendelse fra: </P>  \r\n\r\n<P>Håndværksrådet, </P>  \r\n\r\n<P>Komgas - Det fælleskommunale Naturgasselskab og </P>  \r\n\r\n<P>Realkreditrådet. </P>  \r\n\r\n<P>Der er af boligministeren stillet ændringsforslag, hvorom henvises </P>  \r\n\r\n<P>til de ledsagende bemærkninger. </P>  \r\n\r\n<P>Boligministeren har over for udvalget oplyst, at det påtænkte loft </P>  \r\n\r\n<P>for realkreditinstitutternes værdiansættelse alene vil blive </P>  \r\n\r\n<P>anvendt i forbindelse med udmåling af tillægslån og lån til om- og </P>  \r\n\r\n<P>tilbygning, men ikke til ejerskifte. </P>  \r\n\r\n<P>Herefter indstiller et flertal (det konservative folkepartis, </P>  \r\n\r\n<P>venstres, det radikale venstres, centrum-demokraternes og </P>  \r\n\r\n<P>kristeligt folkepartis medlemmer af udvalget) lovforslaget til </P>  \r\n\r\n<P>vedtagelse med de stillede ændringsforslag. </P>  \r\n\r\n<P>Et mindretal (socialdemokratiets og socialistisk folkepartis </P>  \r\n\r\n<P>medlemmer af udvalget) vil redegøre for sin stilling til de </P>  \r\n\r\n<P>stillede ændringsforslag ved 2. behandling, men indstiller i øvrigt </P>  \r\n\r\n<P>lovforslaget til forkastelse. </P>  \r\n\r\n<P>Mindretallet ønsker i øvrigt at bemærke følgende: </P>  \r\n\r\n<P>Regeringens indgreb tager især sigte på en kraftig begrænsning af </P>  \r\n\r\n<P>byggeriet med større arbejdsløshed til følge, bl.a. ved at begrænse </P>  \r\n\r\n<P>låneadgangen i realkreditinstitutterne. Udvalgsarbejdet har vist, </P>  \r\n\r\n<P>hvor dårligt og uigennemtænkt lovforslaget er, hvad der </P>  \r\n\r\n<P>understreges af, at boligministeren har været nødsaget til at ændre </P>  \r\n\r\n<P>lovforslaget på centrale punkter. </P>  \r\n\r\n<P>Det er dokumenteret, at et ensidigt indgreb over for realkreditten, i </P>  \r\n\r\n<P>det omfang de nugældende regler vil blive berørt, vil medvirke til </P>  \r\n\r\n<P>en forskydning af låneoptagningen til alternativt lånemarked. </P>  \r\n\r\n<P>Banker, sparekasser, forsikringsselskaber, pensionskasser og ikke </P>  \r\n\r\n<P>mindst det grå og sorte lånemarked vil få en fordel af regeringens </P>  \r\n\r\n<P>indgreb. </P>  \r\n\r\n<P>Derfor er et ensidigt indgreb over for realkreditten virkningsløst </P>  \r\n\r\n<P>eller skadeligt. </P>  \r\n\r\n<P>Det er specielt de økonomisk dårligt stillede, som ofte er tvunget </P>  \r\n\r\n<P>til at søge lån på det grå eller sorte lånemarked, der må betale </P>  \r\n\r\n<P>prisen. Lovforslagets begrænsning for lån til om- og tilbygning kan </P>  \r\n\r\n<P>begrænse nyinvesteringer i energibesparende foranstaltninger, </P>  \r\n\r\n<P>alternativ energi og tilslutning til naturgas, hvad mindretallet </P>  \r\n\r\n<P>finder beklageligt. </P>  \r\n\r\n<P>ÆNDRINGSFORSLAG </P>  \r\n\r\n<P>Til § 1 </P>  \r\n\r\n<P>Af boligministeren, tiltrådt af et flertal (KF, V, RV, CD og KrF): </P>  \r\n\r\n<P>1) Nr. 3 affattes således: </P>  \r\n\r\n<P>&#187;3. I § 10 indsættes efter stk. 7 som nyt stykke: </P>  \r\n\r\n<P>&#187;Stk. 8. Lån efter stk. 7 til de i stk. 2, 2. pkt., nævnte ejendomme,  \r\n\r\n</P>  \r\n\r\n<P>hvor den offentlige ejendomsvurdering overstiger 500.000 kr., samt </P>  \r\n\r\n<P>de i stk. 6 nævnte ejendomme kan kun ydes, hvis låneprovenuet udgør </P>  \r\n\r\n<P>mindst 5 pct. af ejendommens værdi efter foranstaltningens </P>  \r\n\r\n<P>gennemførelse.&#171; </P>  \r\n\r\n<P>Stk. 8-13 bliver herefter stk. 9-14.' </P>  \r\n\r\n<P>2) Nr. 8 affattes således: </P>  \r\n\r\n<P>&#187;8. § 13, stk. 1, nr. 8 og 9, affattes således: </P>  \r\n\r\n<P>&#187;8) 20 år for lån til ejerskifte, vedligeholdelse, opretning samt om-  \r\n\r\n</P>  \r\n\r\n<P>og tilbygning af ejendomme til helårsbeboelse. </P>  \r\n\r\n<P>9) 15 år for lån til vedligeholdelse, opretning samt om- og </P>  \r\n\r\n<P>tilbygning af fritidshuse.&#171;&#187; </P>  \r\n\r\n<P>3) Nr. 9 affattes således: </P>  \r\n\r\n<P>&#187;9. Efter § 18 indsættes som ny paragraf: </P>  \r\n\r\n<P>&#187;§ 18 a. Boligministeren kan ved långivning til parcel- og rækkehuse,  \r\n\r\n</P>  \r\n\r\n<P>ejerlejligheder til helårsbeboelse til brug for ejeren samt </P>  \r\n\r\n<P>fritidshuse fastsætte nærmere regler om obligationsudstedelsens </P>  \r\n\r\n<P>omfang og sammensætning i forbindelse med ydelse af tillægslån samt </P>  \r\n\r\n<P>lån til om- og tilbygning.&#171;&#187; </P>  \r\n\r\n<P>Til § 2 </P>  \r\n\r\n<P>4) Stk. 3 udgår. </P>  \r\n\r\n<P>BEMÆRKNINGER </P>  \r\n\r\n<P>Til nr. 1 </P>  \r\n\r\n<P>Den foreslåede ændring vil indebære en begrænsing af lovforslagets </P>  \r\n\r\n<P>virknnger for parcelhuse m.v. med en offentlig ejendomsvurdering på </P>  \r\n\r\n<P>mindre end 500.000 kr. Begrænsningen omfatter ikke fritidshuse. </P>  \r\n\r\n<P>Til nr. 2 </P>  \r\n\r\n<P>Ændringsforslaget indebærer, at den gældende amortisationstid på 20 </P>  \r\n\r\n<P>år for lån til ejerskifte og om- og tilbygning m.v. opretholdes. </P>  \r\n\r\n<P>Til nr. 3 </P>  \r\n\r\n<P>Den ændrede affattelse indebærer en præcisering af omfanget af den </P>  \r\n\r\n<P>foreslåede bemyndigelse til boligministeren. </P>  \r\n\r\n<P>Til nr. 4 </P>  \r\n\r\n<P>Den foreslåede ændring er en konsekvens af den under nr. 2 foreslåede </P>  \r\n\r\n<P>ændring. </P>  \r\n\r\n<P>Agnete Laustsen (KF) Birgit Fogh-Andersen (KF) Svend Åge Petersen </P>  \r\n\r\n<P>(KF) Merete Aarup (KF) Bente Nielsen (V) Fogh Rasmussen (V) </P>  \r\n\r\n<P>nfmd. Birgith Mogensen (CD) Arne Bjerregaard (KrF) Svend </P>  \r\n\r\n<P>Andersen (S) Bakholt (S) Baadsgaard (S) Knud Damgaard (S) </P>  \r\n\r\n<P>fmd. Torben Lund (S) Lissa Mathiasen (S) Agerschou (SF) Finn </P>  \r\n\r\n<P>O. Christensen (SF) Estrup (RV) </P>  \r\n\r\n<P>Partierne VS, FP og FD havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00102"
        },
        {
            "displayName": "Entydig dokumentidentifikation",
            "displayValue": "CL005872"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "102"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}