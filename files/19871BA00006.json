{
    "id": 105819,
    "title": "1987 BSF 6   FORSLAG TIL FOLKETINGSBESLUTNING OM ÆNDRING AF FORRETNINGSORDEN FOR   FOLKETINGET ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 6",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 6 </P>  \r\n\r\n<P></P>  \r\n\r\n<P>Forslag til folketingsbeslutning om ændring af forretningsorden for  \r\n\r\n Folketinget </P>  \r\n\r\n<P></P>  \r\n\r\n<P>Fremsat af Carsten Andersen (SF) Leif Hermann (SF) Ingerlise Koefoed (SF)  \r\n\r\n Ebba Strange (SF) </P>  \r\n\r\n<P></P>  \r\n\r\n<P>den 15. oktober 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I forretningsorden for Folketinget, som vedtaget den 17. december </P>  \r\n\r\n<P>1953 og senest ændret den 17. december 1986, foretages følgende </P>  \r\n\r\n<P>ændring: </P>  \r\n\r\n<P>I § 7, stk. 4, udgår 2. pkt., og i stedet indsættes: </P>  \r\n\r\n<P>&#187;Endvidere vælger Folketinget 9 personer til at føre tilsyn med </P>  \r\n\r\n<P>behandlingen af personer, som er underkastet frihedsberøvelse af </P>  \r\n\r\n<P>den i grundlovens § 71, stk. 6, omhandlede art (grundlovens § 71, </P>  \r\n\r\n<P>stk. 7). Valget sker efter indstilling fra repræsenterende </P>  \r\n\r\n<P>organisationer med tilknytning til personer, der er administrativt </P>  \r\n\r\n<P>frihedsberøvede.&#171; </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Ved grundlovsændringen i 1953 indførtes samtidig med </P>  \r\n\r\n<P>ombudsmandsbestemmelsen en yderlig retssikkerhedsinstans over for </P>  \r\n\r\n<P>administrativt frihedsberøvede, nemlig grundlovens § 71, stk. 7, </P>  \r\n\r\n<P>hvorefter behandlingen af de i stk. 6 nævnte personer skal </P>  \r\n\r\n<P>undergives et af Folketinget valgt tilsyn, hvortil de pågældende </P>  \r\n\r\n<P>skal have adgang til at rette henvendelse. (Stk. 6 omhandler </P>  \r\n\r\n<P>frihedsberøvelse uden for strafferetsplejen, som ikke er besluttet </P>  \r\n\r\n<P>af en dømmende myndighed, og som ikke har hjemmel i lovgivningen </P>  \r\n\r\n<P>om udlændinge). </P>  \r\n\r\n<P>I henhold til Folketingets forretningsordens § 7, stk. 4, 2. pkt., </P>  \r\n\r\n<P>vælger Tinget 9 medlemmer til tilsynet. </P>  \r\n\r\n<P>Ved gennemgang af tilsynets beretninger gennem de sidste 10 år kan </P>  \r\n\r\n<P>man danne sig et indtryk af tilsynets aktivitet for at opfylde den </P>  \r\n\r\n<P>grundlovsmæssige forpligtelse. Tilsynet har aflagt 6 </P>  \r\n\r\n<P>institutionsbesøg, haft et samråd med socialministeren, haft to </P>  \r\n\r\n<P>klagere i foretræde i Folketinget, men altid klagere i foretræde </P>  \r\n\r\n<P>ved institutionsbesøg, behandlet LSD-sagen, men fundet den for </P>  \r\n\r\n<P>gammel (1978-79). Lov om erstatning for skader ved LSD-behandling </P>  \r\n\r\n<P>blev gennemført i folketingsåret 1985-86. </P>  \r\n\r\n<P>Som generel regel er det således forslagsstillernes opfattelse, at </P>  \r\n\r\n<P>tilsynet har afvist at behandle sager eller ikke fundet anledning </P>  \r\n\r\n<P>til at kritisere de påklagede forhold. </P>  \r\n\r\n<P>Det er for forslagsstillerne ikke nogen dyd at kritisere, og det </P>  \r\n\r\n<P>ville være godt, om forholdene for de administrativt </P>  \r\n\r\n<P>frihedsberøvede var sådan, at § 71-tilsynet intet havde at påtale, </P>  \r\n\r\n<P>men forholdene omkring os siger noget andet. Der er i den samme </P>  \r\n\r\n<P>tidsperiode dukket den ene sag om de administrativt </P>  \r\n\r\n<P>frihedsberøvedes meget tvivlsomme forhold på vore institutioner op </P>  \r\n\r\n<P>efter den anden, uden at det har afspejlet sig i større aktivitet </P>  \r\n\r\n<P>i § 71-tilsynet. </P>  \r\n\r\n<P>Tilsynets sammensætning af folketingsmedlemmer kan være årsagen til </P>  \r\n\r\n<P>denne handlingslammelse, bl.a. fordi det på institutionerne kan </P>  \r\n\r\n<P>forventes, at Folketinget efter en kritisk udtalelse over for </P>  \r\n\r\n<P>forskellige forhold, som direkte kan henføres til den førte </P>  \r\n\r\n<P>økonomiske politik i Folketinget, vil være parat til at give </P>  \r\n\r\n<P>sådanne økonomiske muligheder for den pågældende institution, at </P>  \r\n\r\n<P>de kritisable forhold rettes op, hvilket sjældent vil være </P>  \r\n\r\n<P>tilfældet. Endvidere er der blandt folketingspolitikere en accept </P>  \r\n\r\n<P>af det kommunale selvstyre og lokale prioriteringer. </P>  \r\n\r\n<P>§ 71-tilsynet indfrier ikke den forventning, befolkningen principielt </P>  \r\n\r\n<P>må have til et tilsyn, som er lovfæstet i grundloven og sammensat </P>  \r\n\r\n<P>af Folketinget. Ganske vist er der stort ukendskab til tilsynets </P>  \r\n\r\n<P>eksistens, og der gøres meget lidt for at bringe oplysninger ud om </P>  \r\n\r\n<P>tilsynet. Tilsynet er f.eks. ikke omtalt i Justitsministeriets </P>  \r\n\r\n<P>pjece om klageadgang for administrativt frihedsberøvede. Da </P>  \r\n\r\n<P>tilsynet bad Justitsministeriet omtale tilsynet i denne pjece, </P>  \r\n\r\n<P>meddelte ministeriet i 1985, at man ved genoptrykning ville </P>  \r\n\r\n<P>overveje at omtale tilsynet. Samme forhold gør sig gældende om </P>  \r\n\r\n<P>Justitsministeriets vejledning om psykiatriske patienters </P>  \r\n\r\n<P>retsstilling og rettigheder samt Socialministeriets </P>  \r\n\r\n<P>bekendtgørelser om magtanvendelse i institutioner for psykisk og </P>  \r\n\r\n<P>fysisk handicappede og for børn og unge. </P>  \r\n\r\n<P>Der er for forslagsstillerne ingen tvivl om, at der er behov for et </P>  \r\n\r\n<P>tilsyn med behandlingen af administrativt frihedsberøvede, og at </P>  \r\n\r\n<P>der bør være den fornødne sekretariatsbistand, som kan foretage </P>  \r\n\r\n<P>sagsbehandling og nærmere undersøgelse af henvendelser. Endvidere </P>  \r\n\r\n<P>bør tilsynet have den fornødne handlefrihed i forhold til den </P>  \r\n\r\n<P>besluttende myndighed. Hvis grundlovens bestemmelser i § 71, stk. </P>  \r\n\r\n<P>7, skal respekteres, er der for forslagsstillerne ingen tvivl om, </P>  \r\n\r\n<P>at tilsynet skal sammensættes af personer, der har et indgående </P>  \r\n\r\n<P>kendskab til de områder, hvor der finder administrativ </P>  \r\n\r\n<P>frihedsberøvelse sted. </P>  \r\n\r\n<P>Valg til dette tilsyn foreslås derfor at ske på baggrund af </P>  \r\n\r\n<P>indstillinger fra foreninger som Galebevægelsen, Evnesvages Vel, </P>  \r\n\r\n<P>Sindslidendes Vel, Forældrelandsforeningen for Børne- og </P>  \r\n\r\n<P>Ungdomsbistand, der er en landsdækkende forældreorganisation for </P>  \r\n\r\n<P>børn i døgninstitutioner. Indstillinger indhentes ved offentligt </P>  \r\n\r\n<P>opslag om valget. Intet medlem af tilsynet bør samtidig være </P>  \r\n\r\n<P>medlem af Folketing, amtsråd eller kommunalbestyrelser eller være </P>  \r\n\r\n<P>i et ansættelsesforhold, som beskæftiger sig med administrativ </P>  \r\n\r\n<P>frihedsberøvelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00006"
        },
        {
            "displayName": "Entydig dokumentidentifikation",
            "displayValue": "CL004386"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "6"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}