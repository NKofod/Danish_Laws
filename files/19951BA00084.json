{
    "id": 106687,
    "title": "1995 BSF 84   FORSLAG TIL FOLKETINGSBESLUTNING OM NEDSÆTTELSE AF BESKATNINGEN PÅ   MOTORCYKLER ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 84",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 84 </P>  \r\n\r\n<P></P>  \r\n\r\n<P>Forslag til folketingsbeslutning om nedsættelse af beskatningen på  \r\n\r\n motorcykler </P>  \r\n\r\n<P></P>  \r\n\r\n<P>Fremsat af Kim Behnke (FP) Tom Behnke (FP) Kirsten Jacobsen (FP) Brian  \r\n\r\n Mikkelsen (KF) Flemming Hansen (KF) Gitte Seeberg (KF) </P>  \r\n\r\n<P></P>  \r\n\r\n<P>den 7. februar 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til med virkning fra finansåret 1997 </P>  \r\n\r\n<P>- at nedsætte registreringsafgiften på motorcykler, således at den højst  \r\n\r\n svarer til de tilsvarende afgifter for personbiler og </P>  \r\n\r\n<P>- at sikre en meget lav beskatning af sikkerhedsudstyr til motorcykler.  \r\n\r\n</P>  \r\n\r\n<P> <I>Bemærkninger til forslaget</I>  Beslutningsforslaget er med enkelte  \r\n\r\n justeringer og tilføjelser en genfremsættelse af det af Fremskridtspartiet  \r\n\r\n den 23. maj 1995 fremsatte beslutningsforslag nr. B 121, jf.  \r\n\r\n Folketingstidende 1994-95, FF 6010 og tillæg A 3978. B 121 blev ikke 1.  \r\n\r\n behandlet. </P>  \r\n\r\n<P>Forslagsstillerne har igennem de seneste år fået mange henvendelser fra  \r\n\r\n mulige motorcykelkøbere, der ikke vil købe, fordi afgiftsniveauet på specielt  \r\n\r\n de lidt store motorcykler er ekstremt højt. </P>  \r\n\r\n<P>Det får paradoksalt nok den konsekvens, at den forhøjede  \r\n\r\n registreringsafgift, der skulle betyde flere penge i statskassen, i stedet  \r\n\r\n betyder færre penge i statskassen, fordi færre vil købe. </P>  \r\n\r\n<P>I dag er det sådan, at når en motorcykel koster over 20.000 kroner inkl.  \r\n\r\n moms, så vil den grundet afgifterne være dyrere end en personbil med en  \r\n\r\n tilsvarende pris. 20.000 kroner inkl. moms svarer til en salgspris for  \r\n\r\n forhandleren på 16.000 kroner, der skal dække produktion, transport (oftest  \r\n\r\n helt fra Japan), lagerudgifter, personalelønninger med meget mere og  \r\n\r\n selvfølgelig forhandlerens fortjeneste. Det siger sig selv, at der ikke er  \r\n\r\n tale om nogen luksusmaskine. </P>  \r\n\r\n<P>Det virker som en urimelig forskelsbehandling, at en bil skal være  \r\n\r\n billigere end en motorcykel alene som konsekvens af nogle afgifter. </P>  \r\n\r\n<P>Problemet opstod i 1977, da afgiftslovene for biler og motorcykler blev  \r\n\r\n ændret, således at motorcyklerne afgiftsættes som følge af prisen inkl. moms:  \r\n\r\n</P>  \r\n\r\n<P> <I>Pris inkl. moms Afgift</I>  </P>  \r\n\r\n<PRE>  \r\n\r\n      0-6.100 kr. Afgiftsfri  \r\n\r\n 6.100-11.200 kr. 105 pct.  \r\n\r\n  Over 11.200 kr. 180 pct.  \r\n\r\n Biler afgiftssættes således:  \r\n\r\n  Pris inkl. moms Afgift  \r\n\r\n    0-34.400 kr. 105 pct.  \r\n\r\n Over 34.400 kr. 180 pct.  \r\n\r\n</PRE>  \r\n\r\n<P>Hvad det konkrete formål med at gøre således skulle være, fremgår ikke  \r\n\r\n klart, men det betyder, at langt de fleste og mest solgte motorcykler er  \r\n\r\n dyrere at købe end en bil med en tilsvarende pris før afgift. </P>  \r\n\r\n<P>Forslagsstillerne finder dette urimeligt og ulogisk. Registreringsafgiften  \r\n\r\n er reelt diskriminerende over for motorcykler som helhed og ikke mindst over  \r\n\r\n for de store motorcykler. </P>  \r\n\r\n<P>Den i 1995 mest solgte motorcykel kostede inkl. moms, men uden afgifter  \r\n\r\n 26.710 kr. Dertil kom afgifter på 33.273 kr., hvilket gav en salgspris på  \r\n\r\n 59.983 kr. En bil med tilsvarende pris før afgift vil inkl. moms og afgifter  \r\n\r\n få en salgspris på 54.755 kr. </P>  \r\n\r\n<P>Man kan ikke komme uden om, at motorcykler på mange måder er langt mindre  \r\n\r\n ressourcekrævende end biler. Det gælder for eksempel: </P>  \r\n\r\n<P>- <I>Fremstilling:</I> En motorcykel indeholder langt færre materialer end  \r\n\r\n en bil. </P>  \r\n\r\n<P>- <I>Transport</I> fra produktionssted til salgssted: En motorcykel vejer  \r\n\r\n mindre og fylder mindre og sparer derved ressourcer. </P>  \r\n\r\n<P>- <I>Brug:</I> En motorcykel benytter kun to dæk - en bil fire - hvilket  \r\n\r\n sparer naturressourcer. En motorcykel vejer mindre, i gennemsnit 200 kg - de  \r\n\r\n mindre biler vejer 900-1000 kg - hvilket gør, at motorcyklen slider mindre på  \r\n\r\n vejene. En motorcykel kører længere pr. liter benzin end biler. I byer vil  \r\n\r\n der kunne være 3-4 motorcykler på en parkeringsplads, hvor der i dag kun kan  \r\n\r\n være 1 bil. </P>  \r\n\r\n<P>- <I>Skrotning:</I> Der er mindre materiale, der skal skaffes af vejen,  \r\n\r\n når en motorcykel er udtjent, end når en bil er udtjent. </P>  \r\n\r\n<P>Der er med andre ord mange gode miljømæssige argumenter for at fremme  \r\n\r\n brugen af motorcykler i forhold til biler, ikke mindst da mange biler ofte  \r\n\r\n kun medbringer en eller to personer; nogle biler er endda direkte indrettet  \r\n\r\n til kun at medbringe to personer, for eksempel varebiler, hvilket svarer til  \r\n\r\n motorcyklens kapacitet. </P>  \r\n\r\n<P>Motorcyklen kan naturligvis ikke i alle tilfælde erstatte en bil perfekt,  \r\n\r\n men ifølge brancheorganisationerne indregistreredes i 1995 2.254 nye  \r\n\r\n motorcykler i Danmark. Sammenlignes der med andre lande, skulle Danmark på  \r\n\r\n baggrund af befolkningstallet have et potentiale på i alt ca. 5.000  \r\n\r\n motorcykler. </P>  \r\n\r\n<P>Ulykkestallene for motorcykler er voldsomt faldende, blandt andet som  \r\n\r\n konsekvens af den strammede køreuddannelse, der trådte i kraft i slutningen  \r\n\r\n af 1980'erne. </P>  \r\n\r\n<P>I 1984 blev der i alt skadet eller dræbt 1.066 personer. I 1994 var det  \r\n\r\n samme tal faldet til 536. Tallet for dræbte alene var i 1984 46. I 1994 var  \r\n\r\n det blevet til 40. Dette fald dækker dog over svingninger fra godt 50 til 26.  \r\n\r\n</P>  \r\n\r\n<P>Generelt kan det dog konkluderes, at der sker færre tilskadekomster som  \r\n\r\n følge af motorcykelkørsel. </P>  \r\n\r\n<P>Forslagsstillerne ser umiddelbart to muligheder for at ændre systemet, men  \r\n\r\n er selvfølgelig villige til at diskutere eventuelle andre muligheder. </P>  \r\n\r\n<P> <I>1) Indførelse af samme afgiftsregler for motorcykler som for  \r\n\r\n personbiler</I>  </P>  \r\n\r\n<P>Den umiddelbart nemmeste løsning ville være at ændre afgiftsreglerne for  \r\n\r\n motorcykler, således at afgiftsknækket flyttes, så det er sammenfaldende med  \r\n\r\n bilernes, således at afgifterne for motorcykler vil komme til at se ud som  \r\n\r\n følger: </P>  \r\n\r\n<P> <I>Pris inkl. moms Afgift</I>  </P>  \r\n\r\n<PRE>  \r\n\r\n      0-6.100 kr. Afgiftsfri  \r\n\r\n 6.100-34.400 kr. 105 pct.  \r\n\r\n  Over 34.400 kr. 180 pct.  \r\n\r\n</PRE>  \r\n\r\n<P>Ændringen vil umiddelbart være ganske logisk, da personbiler og  \r\n\r\n motorcykler købes til samme formål og af samme årsager og alene har den  \r\n\r\n forskel, at de første 6.100 kr. er afgiftsfri for motorcykler, hvilket må ses  \r\n\r\n som dels en belønning for den mindre miljøbelastende adfærd, motorcykler  \r\n\r\n udviser, og dels som en beskyttelse af de helt små motorcykler, der ellers  \r\n\r\n aldrig vil kunne sælges. </P>  \r\n\r\n<P>Provenuet af motorcykelafgifterne er ikke stort i forvejen, og det  \r\n\r\n umiddelbare fald i provenuet vil givetvis ikke betyde det store, men et fald  \r\n\r\n i afgifterne for motorcykler vil givetvis give et større salg, og dermed vil  \r\n\r\n provenuet sandsynligvis mindst forblive uændret. </P>  \r\n\r\n<P>Dette vil administrativt set være en nem løsning, da den blot indebærer en  \r\n\r\n ændring af nogle tal i eksisterende udregningsmodeller, og ifølge de  \r\n\r\n meldinger, forslagsstillerne har fået fra branchen, vil man der være fuldt  \r\n\r\n tilfredse med denne løsning. </P>  \r\n\r\n<P> <I>2) Indførelse af stykafgift på motorcykler</I>  </P>  \r\n\r\n<P>En anden mulighed er, at den eksisterende 180 pct.-registreringsafgift  \r\n\r\n (minus et fast fradrag) afløses af en gradueret stykafgift, som man kender  \r\n\r\n det fra lastbiler. </P>  \r\n\r\n<P>Satserne kunne for eksempel være: </P>  \r\n\r\n<P>MC'er på over 600 ccm 30.000 kr. i fast afgift </P>  \r\n\r\n<P>MC'er på 251 ccm-600 ccm 15.000 kr. i fast afgift </P>  \r\n\r\n<P>MC'er på 126 ccm-250 ccm 7.500 kr. i fast afgift </P>  \r\n\r\n<P>MC'er på op til 125 ccm 5.000 kr. i fast afgift. </P>  \r\n\r\n<P>Et sådant system ville være simpelt og langt mere letforståeligt for  \r\n\r\n interesserede købere af motorcykler. </P>  \r\n\r\n<P>Forslagsstillerne ønsker samtidig at henlede opmærksomheden på, at der med  \r\n\r\n de nuværende regler sker en uhensigtsmæssig høj beskatning af  \r\n\r\n sikkerhedsudstyr, der er monteret på motorcyklen ved købet, hvilket absolut  \r\n\r\n ikke øger motorcyklistens motivation til at købe motorcykler med ekstra  \r\n\r\n sikkerhedsudstyr installeret. </P>  \r\n\r\n<P>Det danske afgiftsniveau er absolut i top, når det gælder motorcykler,  \r\n\r\n hvilket betyder, at mange vælger at købe reservedele til deres motorcykel i  \r\n\r\n udlandet og dermed ombygger deres motorcykel til en næsten ny. Herved mister  \r\n\r\n den danske stat afgiftsindtægter og arbejdspladser. </P>  \r\n\r\n<P>Derfor er det vigtigt, at der fordomsfrit igen ses på det høje  \r\n\r\n afgiftsniveau på motorcykler. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/09/1996"
        },
        {
            "displayName": "Accession",
            "displayValue": "19951BA00084"
        },
        {
            "displayName": "Entydig dokumentidentifikation",
            "displayValue": "CL000084"
        },
        {
            "displayName": "Dato for førstegangsindlæggelse",
            "displayValue": "09/09/1996"
        },
        {
            "displayName": "Dato for indlæggelse",
            "displayValue": "09/09/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "84"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}