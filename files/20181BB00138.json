{
    "id": 207645,
    "title": "Forslag til folketingsbeslutning om registrering af fødested i pas og kørekort",
    "documentTypeId": "480",
    "isSagsforlobPeriodValid": true,
    "shortName": "2018/1 BSF 138",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 1. marts 2019 af Christian Juhl (EL) og Rasmus Nordqvist (ALT)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om registrering af fødested i pas og kørekort</p>\r\n<p class=\"Tekst1Sp\">Folketinget pålægger regeringen i indeværende folketingssamling at sikre en løsning, hvor danske statsborgere med fødested i udlandet kan få angivet det sted, de kan dokumentere er deres fødested, som fødested i deres pas og kørekort uagtet fødestedets nuværende officielle navn.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Danske myndigheders praksis for fødestedsangivelse i pas og kørekort er blevet strammet og standardiseret de senere år. Det har medført, at en række danske statsborgere – særlig nogle af dem med fødested i udlandet – har klaget over, at det fødested, der står angivet i deres danske nationalitetspas eller kørekort, ikke svarer til de faktiske forhold, er dem politisk eller følelsesmæssigt imod eller er alt for bredt og intetsigende.</p>\r\n<p class=\"NormalInd\">Det gælder f.eks. Kurt Jonas, der blev født i den tyske by Stettin i 1941, og som måtte opleve, at han i 1991 fik udstedt et kørekort med Polen som fødested, selv om Stettin i 1941 var en del af Tyskland. I 2011 fik han udstedt et nyt kørekort med Forbundsrepublikken Tyskland som fødested. Forbundsrepublikken er grundlagt i 1949, og byen Stettin (polsk: Szczecin) har aldrig været en del af Forbundsrepublikken Tyskland. På et tidspunkt har Kurt Jonas fået tilbudt den helt intetsigende fødestedsangivelse udlandet (»Kurt Jonas fik ændret sit pas, så fødestedet blev »Udlandet««, Information, den 25. maj 2016).</p>\r\n<p class=\"NormalInd\">Men myndighedernes kurs er alt andet end konsekvent. Hvor Kurt Jonas ikke kan få Tyskland angivet som fødested i sine dokumenter, gælder det modsatte for Ursula Katz, der i 2014 fik udstedt et dansk nationalitetspas med fødestedet Tyskland, selv om hun ligesom Kurt Jonas er født i en by, der på fødselstidspunktet var tysk, men som i dag er polsk (»Mystik om pasregler vokser«, Information, den 7. juni 2016).</p>\r\n<p class=\"NormalInd\">Den danske statsborger Hamed El-Beltagi, der er født i Gaza, Palæstina, i 1946, fik i 2013 tilsendt et nyt pas, hvor fødestedet var angivet med den intetsigende angivelse Mellemøsten, selv om han tidligere havde haft danske nationalitetspas, hvor fødestedet var angivet som Gaza eller Palæstina. Ved henvendelse til sin kommune fik Hamed El-Beltagi oplyst, at han havde valget mellem fødestedsbetegnelserne Mellemøsten og Israel, selv om staten Israel ikke eksisterede ved hans fødsel i 1946 (»Og så en dag måtte Hamed El-Beltagi ikke være født i Gaza«, Information, den 13. april 2016).</p>\r\n<p class=\"NormalInd\">Det fremgår af svaret på Retsudvalget, alm. del – spørgsmål 696, folketingsåret 2015-16, at der findes meget forskellig praksis i en række lande i EU og Norden i forhold til fødestedsangivelse i pas. Nogle lande anvender bynavne, andre landenavne, og der lægges større eller mindre vægt på nøjagtighed og fleksibilitet i de forskellige lande. Der ses således ikke at være nogen ensartet ordning, hverken i EU eller i Norden, på dette område, ligesom der ikke ud af den række af besvarelser af skriftlige spørgsmål og samrådsspørgsmål, som forslagsstillerne har modtaget, kan ses at være nogen tvingende sikkerhedsmæssige eller andre grunde til ikke at imødekomme de borgere, der ønsker en fødestedsangivelse i passet, som de kan genkende sig selv i.</p>\r\n<p class=\"NormalInd\">Forslagsstillerne noterer sig, at den nederlandske statssekretær Raymond Knops i et brev til det nederlandske parlament den 8. februar 2019 har meddelt, at myndighederne i Nederlandene fremover vil anerkende Gaza og Vestbredden, inkl. Østjerusalem, som fødestedsangivelser for personer, der er født i disse områder efter den 15. maj 1948 (»Beantwoording Kamervragen over foutieve registratie in BRP«, Ministerie van Binnenlandse Zakenen Koninkrijksrelaties, www.rijksoverheid.nl, den 8. februar 2019).</p>\r\n<p class=\"NormalInd\">Efter således at have konstateret, at andre lande er mere fleksible, at de danske myndigheders kurs på området er en slingrekurs, og at der ikke er nogen sikkerhedsmæssige eller andre begrundelser for at fastholde de nuværende stramme regler, fremsættes nærværende beslutningsforslag, som vil pålægge regeringen at udarbejde nye regler, der indebærer en betydelig opblødning af de nuværende stive regler og en høj grad af imødekommenhed over for indehavere af pas og kørekort, som af personlige, følelsesmæssige eller praktiske årsager ønsker en bestemt, faktuelt korrekt og dokumenteret fødestedsangivelse i et officielt dansk dokument.</p>\r\n<p class=\"NormalInd\">Forslagsstillerne forestiller sig, at Danmark kan indføre regler, der er lige så fleksible som i Sverige, og som er beskrevet således af Hesam Akbarai fra politiets mediecenter i Malmø: »Under »Place of birth« skrives først stedet, hvor personen er født, og dernæst hvilket land stedet tilhørte, da personen blev født. Ved ansøgning kan personen vælge, om vedkommende vil have både sted og land med eller kun stedet« (»Mystik om pasregler vokser«, Information, den 7. juni 2016).</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Christian Juhl </span>(EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om registrering af fødested i pas og kørekort.</p>\r\n<p class=\"ForslagsNummer\">(Beslutningsforslag nr. B 138)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2018/1 BF 138",
            "stateLabel": "Forkastet",
            "references": [
                {
                    "shortName": "2018/1 BSF 138",
                    "title": "Forslag til folketingsbeslutning om registrering af fødested i pas og kørekort",
                    "presentationName": "Beslutningsforslag som fremsat",
                    "documentTypeId": 480,
                    "documentId": 207645,
                    "eliUri": "/eli/ft/20181BB00138",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/beslutningsforslag/b138/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/03/2019"
        },
        {
            "displayName": "Accession",
            "displayValue": "20181BB00138"
        },
        {
            "displayName": "Entydig dokumentidentifikation",
            "displayValue": "AX023032"
        },
        {
            "displayName": "Dato for førstegangsindlæggelse",
            "displayValue": "02/03/2019"
        },
        {
            "displayName": "Dato for indlæggelse",
            "displayValue": "02/03/2019"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "138"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}