{
    "id": 40430,
    "title": "Nyt om arbejdsskader - Hjemmearbejdspladser (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 60457 af 28/02/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Hjemmearbejdspladser </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Nyt om arbejdsskader - Hjemmearbejdspladser (*  \r\n\r\n 1) </H1>  \r\n\r\n<P></P>  \r\n\r\n<P>En del virksomheder etablerer i disse år hjemmearbejdspladser.  \r\n\r\n Virksomhederne flytter arbejdspladsen hjem i medarbejdernes private boliger,  \r\n\r\n der indrettes med henblik på arbejdet. </P>  \r\n\r\n<P>Skader, der indtræder i medarbejderens bolig, kan være arbejdsskader, også  \r\n\r\n selv om skaden har sammenhæng med forholdene i boligen. </P>  \r\n\r\n<P>For at afgøre om der er tale om en arbejdsskade, er det nødvendigt at  \r\n\r\n adskille de forhold, som medarbejderen som privatperson har ansvaret for, fra  \r\n\r\n de forhold, som arbejdsgiveren har ansvaret for. </P>  \r\n\r\n<P>Det er ikke afgørende, om arbejdsgiveren har samme vidtrækkende  \r\n\r\n indflydelse på de ydre forhold for hjemmearbejdet som på den almindelige  \r\n\r\n arbejdsplads. Typisk vil medarbejderen selv have ansvaret for en del af  \r\n\r\n indretningen af hjemmearbejdspladsen, for arbejdsredskaberne og for  \r\n\r\n tidspunkterne og formerne, hvorunder arbejdet foregår. </P>  \r\n\r\n<P>Det er derimod afgørende, om skadelidtes adfærd var bestemt af  \r\n\r\n ansættelsesforholdet eller ej. </P>  \r\n\r\n<P>Rammerne for arbejdet vil typisk fremgå af den aftale, som arbejdsgiver og  \r\n\r\n medarbejder indgår i forbindelse med hjemmearbejdet. </P>  \r\n\r\n<P>Det vil altid bero på en konkret vurdering, om en skade vil være en  \r\n\r\n arbejdsskade efter lov om forsikring mod følger af arbejdsskade. </P>  \r\n\r\n<P>Ved siden af arbejdspladsen i boligen vil medarbejderen ofte kunne trække  \r\n\r\n på forskellige faciliteter på virksomheden, for eksempel  \r\n\r\n kopieringsfaciliteter. Det indebærer, at transport mellem boligen og  \r\n\r\n virksomheden undertiden anses for transport mellem 2 arbejdssteder i samme  \r\n\r\n ansættelsesforhold. Det har den følge, at transporten mellem de 2  \r\n\r\n arbejdssteder kan være omfattet af loven. </P>  \r\n\r\n<P>NOGLE EKSEMPLER: </P>  \r\n\r\n<P>1. En medarbejder udfører normalt det daglige arbejde med computer i sin  \r\n\r\n bolig mellem kl. 9 og 15. Computeren er forbundet med arbejdsgiverens  \r\n\r\n edb-anlæg. Hun sætter uden for normal (hjemme)arbejdstid en omfattende  \r\n\r\n edb-kørsel i værk og forlader computeren for at sætte en vask over. Mens hun  \r\n\r\n er beskæftiget med det, ringer arbejdsgiveren, og der opstår en skade, mens  \r\n\r\n hun løber til telefonen. Der vil være tale om en arbejdsskade, fordi skaden  \r\n\r\n skete i sammenhæng med arbejdet. </P>  \r\n\r\n<P>2. En medarbejder har en aftale om at arbejde hjemme hver dag mellem kl. 9  \r\n\r\n og 17. En dag forlader han sin bolig kl. 13 i forbindelse med frokostpausen  \r\n\r\n for at købe ind. Under indkøbsturen bliver han kørt ned. Der er ikke tale om  \r\n\r\n en arbejdsskade, idet der var tale om en privat aktivitet. </P>  \r\n\r\n<P>3. En ingeniør arbejder normalt i sin bolig, men benytter ofte  \r\n\r\n arbejdsgiverens kopieringsfaciliteter. Han har udarbejdet forskelligt  \r\n\r\n materiale, der skal kopieres. På vej til virksomheden bliver han kørt ned.  \r\n\r\n Der er tale om en arbejdsskade. </P>  \r\n\r\n<P>4. En sælger har en aftale om at arbejde hjemme 2 dage om ugen og på  \r\n\r\n virksomheden de øvrige dage. På vej hjem fra virksomheden efter en  \r\n\r\n traditionel arbejdsdag (det vil sige ikke en hjemmearbejdsdag) bliver han  \r\n\r\n kørt ned. Der er ikke tale om en arbejdsskade, da der er tale om sædvanlig  \r\n\r\n transport mellem hjem og arbejdsplads. </P>  \r\n\r\n<P>Yderligere oplysning kan fås hos kontorchef Ole Pontoppidan. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort af Arbejdskadestyrelsen i Nyt om arbejdsskader nr. 2, februar 1997.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "X19976045701"
        },
        {
            "displayName": "Entydig dokumentidentifikation",
            "displayValue": "CA008400"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "60457"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "28/02/1997"
        },
        {
            "displayName": "Ressortministeriets journalnummer",
            "displayValue": "Socialministeriet, Arbejdsskadestyrelsen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}