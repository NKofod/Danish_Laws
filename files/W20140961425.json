{
    "id": 164527,
    "title": "Pressenævnets kendelse i sag nr. 14-70-00675",
    "documentTypeId": "240",
    "isSagsforlobPeriodValid": true,
    "shortName": "KEN nr 9614 af 19/08/2014",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 14-70-00675</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">\r\n      <span class=\"Bold\">JydskeVestkysten skrev ”Socialrådgivere:</span> <span class=\"Bold\">Omsorgsfejl skyldes tungt bureaukrati” og bragte et billede af en dreng med armen hen over øjnene.</span> <span class=\"Bold\">En mor mente, at det var hendes tvangsfjernede søn, men det var et modelfoto.</span> <span class=\"Bold\">Pressenævnet afviser sagen som grundløs.</span></p>\r\n   <p class=\"TekstGenerel\">\r\n      <span class=\"Bold\">Pressenævnets formand udtaler:</span>\r\n   </p>\r\n   <p class=\"TekstGenerel\">\r\n      <span class=\"Bold\">På baggrund af JydskeVestkystens oplysninger lægges det til grund, at drengen på billedet er fotografens søn.</span> <span class=\"Bold\">Da [Klager]s søn herefter ikke er den afbildede person i avisen, afvises klagen over fotografiet som grundløs.</span></p>\r\n   <p class=\"TekstGenerel\">\r\n      <span class=\"Bold\">Klagen afvises som åbenbar grundløs, medieansvarsloven § 43, stk. 2, nr. 1.</span>\r\n   </p>\r\n</div>\r\n<p class=\"Tekst\" style=\"text-align: left;\">[Klager] har klaget til Pressenævnet over et billede til artiklerne <span class=\"Italic\">”Socialrådgivere:</span> <span class=\"Italic\">Omsorgsfejl skyldes tungt bureaukrati”</span> og <span class=\"Italic\">”Rapport:</span> <span class=\"Italic\">Kommuner griber ikke ind”</span> bragt i JydskeVestkysten den 12. juli 2014, idet hun mener, at god presseskik er tilsidesat.</p>\r\n<p class=\"Tekst\" style=\"text-align: left;\">Billedet forestiller en dreng, som ligger på en madras med armen dækkende for øjnene. Af billedteksten fremgår følgende:</p>\r\n<p class=\"Tekst\" style=\"text-align: left;\">”Først da en otteårig dreng blev indlagt med alkoholforgiftning, greb Esbjerg Kommune ind. Inden modtog kommunen 11 indberetninger. Men det er ikke socialrådgiverne, der har fejlet – men arbejdsmiljøet, der er noget i vejen med, mener Dansk Socialrådgiverforening. Foto: [Fotografens navn]/Scanpix”</p>\r\n<p class=\"Tekst\" style=\"text-align: left;\">[Klager] har klaget over offentliggørelsen af fotografiet, men efterfølgende undladt at besvare Pressenævnets spørgsmål af 11. og 12. august 2014 om, hvorvidt billedteksten henviser til hendes søn.</p>\r\n<p class=\"Tekst\" style=\"text-align: left;\">[Klager] har til støtte for klagen blandt andet anført, at hun formoder, der er tale om et billede af hendes søn, som angiveligt er taget den dag, sønnen blev tvangsfjernet. Hun har ikke givet JydskeVestkysten tilladelse til at bringe fotoet. Ifølge [Klager] har fotografiet været igennem billedbehandlingsprogrammet Photoshop. Fotografiet er ifølge [Klager] både krænkende over for hende såvel som hendes søn.</p>\r\n<p class=\"Tekst\" style=\"text-align: left;\">JydskeVestkysten har anført, at der er tale om et modelfoto taget af fotografen fra Scanpix. Fotografiet er taget på Sjælland for 3-4 år siden og er fotografens egen søn. JydskeVestkysten har erkendt, at det burde have fremgået af billedteksten, at der er tale om et modelfoto/arkivfoto.</p>\r\n<p class=\"Tekst\" style=\"text-align: left;\">\r\n   <span class=\"Bold\">Pressenævnets formand udtaler:</span>\r\n</p>\r\n<p class=\"Tekst\" style=\"text-align: left;\">På baggrund af JydskeVestkystens oplysninger lægges det til grund, at drengen på billedet er fotografens søn. Da [Klager]s søn herefter ikke er den afbildede person i avisen, afvises klagen over fotografiet som grundløs.</p>\r\n<p class=\"Tekst\" style=\"text-align: left;\">Klagen afvises som åbenbar grundløs, medieansvarsloven § 43, stk. 2, nr. 1.</p>\r\n<p class=\"Tekst\" style=\"text-align: left;\">Afgjort den 19. august 2014</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/08/2014"
        },
        {
            "displayName": "Accession",
            "displayValue": "W20140961425"
        },
        {
            "displayName": "Entydig dokumentidentifikation",
            "displayValue": "AA008133"
        },
        {
            "displayName": "Dato for indlæggelse",
            "displayValue": "21/08/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9614"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "19/08/2014"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "14-70-00675"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}