{
    "id": 116703,
    "title": "Overflytning fra deltid til fuldtid, beskæftigelseskrav, tilbagevirkende kraft, a-kassens vejledning",
    "documentTypeId": "240",
    "isSagsforlobPeriodValid": true,
    "shortName": "KEN nr 10487 af 05/10/2007",
    "documentHtml": "<div class=\"bjelke\">Den fulde tekst</div><p class=\"Titel2\">Overflytning fra deltid til fuldtid, beskæftigelseskrav, tilbagevirkende kraft, a-kassens vejledning</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Et medlem blev i juli 1978 optaget i a-kassen som deltidsforsikret.</div>\r\n        </p>\r\n        <p class=\"Tekst2\">\r\n          <div>Med optagelsen blev medlemmet tilsendt a-kassens vedtægter, hvoraf det bl.a. fremgik, at et deltidsforsikret medlem havde pligt til at lade sig fuldtidsforsikre efter 5 ugers fuldtidsarbejde.</div>\r\n        </p>\r\n        <p class=\"Tekst2\">\r\n          <div>Opkrævningen til a-kassen blev trukket direkte af medlemmets løn via personaleforeningen.</div>\r\n        </p>\r\n        <p class=\"Tekst2\">\r\n          <div>I januar 1981 overgår medlemmet til fuldtidsarbejde, hvilket efterfølgende bekræftes skriftligt af arbejdsgiver i januar 1981.</div>\r\n        </p>\r\n        <p class=\"Tekst2\">\r\n          <div>Medlemmet opdager først i 1999, at hun fortsat betalte kontingent som deltidsforsikret, og anmoder i august 1999 om at blive fuldtidsforsikret.</div>\r\n        </p>\r\n        <p class=\"Tekst2\">\r\n          <div>Den 3. november 1999 træffer a-kassen om, at medlemmet var blevet fuldtidsforsikret med virkning fra den 11. august 1999.</div>\r\n        </p>\r\n        <p class=\"Tekst2\">\r\n          <div>I marts 2006 anmodede medlemmet om at blive fuldtidsforsikret med tilbagevirkende kraft under henvisning til, at hun først i 1999 kunne se størrelsen af opkrævningerne til a-kassen på sine lønsedler.</div>\r\n        </p>\r\n        <p class=\"Tekst2\">\r\n          <div>I april 2006 afslog a-kassen at ændre medlemmets forsikringsstatus med tilbagevirkende kraft.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at medlemmet først kunne blive overflyttet til fuldtidsforsikring den 11. august 1999.</div>\r\n        </p>\r\n        <p class=\"Tekst2\">\r\n          <div>Der blev lagt vægt på, at medlemmet ved optagelsen i a-kassen i 1978 modtog a-kassens vedtægter, hvoraf det fremgik, at et medlem havde pligt til at lade sig fuldtidsforsikre efter 5 ugers fuldtidsarbejde.</div>\r\n        </p>\r\n        <p class=\"Tekst2\">\r\n          <div>Medlemmet modtog således vejledning om, hvornår hun havde pligt til at lade sig fuldtidsforsikre.</div>\r\n        </p>\r\n        <p class=\"Tekst2\">\r\n          <div>Medlemmet oplyste ikke til a-kassen, at hendes beskæftigelsesgrad var ændret til fuldtidsarbejde i januar 1981. A-kassen havde således ikke før august 1999 mulighed for at konstatere, at medlemmet ikke var forsikret i overensstemmelse med sin beskæftigelsesgrad, og a-kassen havde derfor helle ikke mulighed for at vejlede medlemmet.</div>\r\n        </p>\r\n        <p class=\"Tekst2\">\r\n          <div>Ankenævnet tiltrådte således direktoratets afgørelse.</div>\r\n        </p>\r\n      </div>\r\n      <p class=\"Tekst\">Ankenævnet har behandlet Deres klage på møde den 4. oktober 2007.</p>\r\n      <p class=\"Tekst\">Nævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">De kan først blive overflyttet til fuldtidsforsikring den 11. august 1999.</p>\r\n      <p class=\"Tekst\">Ankenævnet tiltræder således Arbejdsdirektoratets afgørelse af den 29. september 2006.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> a-kassen den 21. juni 1978 modtog Deres ansøgning om optagelse i a-kassen,</p>\r\n        <p class=\"Liste1\"><span class=\"Liste1Nr\">–</span> det af ansøgningen fremgik, at De var deltidsbeskæftiget svarende til 18,75 time pr. uge,</p>\r\n        <p class=\"Liste1\"><span class=\"Liste1Nr\">–</span> a-kassen ved brev af 1. juli 1978 meddelte, at De var optaget i a-kassen som deltidsforsikret,</p>\r\n        <p class=\"Liste1\"><span class=\"Liste1Nr\">–</span> der med optagelsesbrevet var vedlagt a-kassens vedtægter,</p>\r\n        <p class=\"Liste1\"><span class=\"Liste1Nr\">–</span> det af a-kassens vedtægter bl.a. fremgik, at et deltidsforsikret medlem havde pligt til at lade sig fuldtidsforsikre efter 5 ugers fuldtidsarbejde,</p>\r\n        <p class=\"Liste1\"><span class=\"Liste1Nr\">–</span> De den 1.januar 1981 overgik til fuldtidsarbejde,</p>\r\n        <p class=\"Liste1\"><span class=\"Liste1Nr\">–</span> Deres arbejdsgiver ved brev af 13. januar 1981 bekræftede, at De pr. 1. januar 1981 var ansat på fuld tid</p>\r\n        <p class=\"Liste1\"><span class=\"Liste1Nr\">–</span> Deres personaleforening varetog indbetalingen af opkrævninger til a-kassen via løntræk,</p>\r\n        <p class=\"Liste1\"><span class=\"Liste1Nr\">–</span> De ved brev modtaget i a-kassen den 11. august 1999 anmodede om at betale kontingent svarende til fuldtidsforsikring,</p>\r\n        <p class=\"Liste1\"><span class=\"Liste1Nr\">–</span> a-kassen den 3. november 1999 traf afgørelse om, at De var blevet fuldtidsforsikret fra den 3. november 1999,</p>\r\n        <p class=\"Liste1\"><span class=\"Liste1Nr\">–</span> De den 23. marts 2006 anmodede om at blive fuldtidsforsikret med tilbagevirkende kraft, og</p>\r\n        <p class=\"Liste1\"><span class=\"Liste1Nr\">–</span> a-kassen ikke på et tidligere tidspunkt end den 11. august 1999, havde kendskab til, at De havde arbejde svarende til 37 timer om ugen.</p>\r\n      </p>\r\n      <p class=\"Tekst\">Et deltidsforsikret medlem, som får fuldtidsarbejde, skal overflyttes til fuldtidsforsikring. Overflytningen kan tidligst få virkning fra det tidspunkt, hvor a-kassen har modtaget medlemmets skriftlige anmodning om overflytning eller fra det tidspunkt, hvor a-kassen har konstateret ændringer i arbejdstiden.</p>\r\n      <p class=\"Tekst\">Et medlem har således pligt til at anmelde ændringer i arbejdstiden til a-kassen og i øvrigt lade sig fuldtidsforsikre.</p>\r\n      <p class=\"Tekst\">Den 21. juni 1978 søgte De om at blive optaget i a-kassen som deltidsforsikret med virkning fra den 1. juli 1978. På ansøgningstidspunktet arbejdede De på nedsat tid svarende til 18,75 time om ugen.</p>\r\n      <p class=\"Tekst\">De modtog med a-kassens brev af 1. juli 1978 a-kassens vedtægter, hvoraf det bl.a. fremgik, at et deltidsforsikret medlem havde pligt til at lade sig fuldtidsforsikre efter 5 ugers fuldtidsarbejde.</p>\r\n      <p class=\"Tekst\">De modtog således vejledning om, hvornår De havde pligt til at lade Dem fuldtidsforsikre.</p>\r\n      <p class=\"Tekst\">De oplyste imidlertid ikke efterfølgende a-kassen om, at Deres beskæftigelsesgrad var ændret til fuldtidsarbejde med virkning fra den 1. januar 1981, og a-kassen blev først bekendt med omfanget af Deres løntimer i forbindelse med Deres anmodning af 11. august 1999 om fuldtidsforsikring.</p>\r\n      <p class=\"Tekst\">A-kassen havde således ikke før den 11. august 1999 mulighed for at konstatere, at De ikke var korrekt forsikret svarende til Deres beskæftigelsesgrad. A-kassen havde derfor heller ikke mulighed for at vejlede Dem.</p>\r\n      <p class=\"Tekst\">Det forhold, at det var Deres personaleforening, der varetog opkrævningerne til a-kassen, og at De frem til 1999 ikke kunne se størrelsen på opkrævningen til a-kassen ud af lønsedler kan efter ankenævnets opfattelse ikke medføre en ændret vurdering.</p>\r\n      <p class=\"Tekst\">Ankenævnet har herved lagt vægt på, at De havde pligt til at orientere a-kassen om, at De var overgået til fuldtidsarbejde, og at De således må bære risikoen for at dette først skete den 11. august 1999.</p>\r\n      <p class=\"Tekst\">BEMÆRKNINGER TIL KLAGEN</p>\r\n      <p class=\"Tekst\">I klagen har De henvist til, at sagen bør vurderes i henhold til § 3, stk. 3 i bekendtgørelsen om overflytning mellem deltids- og fuldtidsforsikring, da De ikke har haft mulighed for at konstatere, at De kun var deltidsforsikret før 1999.</p>\r\n      <p class=\"Tekst\">Ankenævnet skal hertil bemærke, at ovennævnte bestemmelse vedrører de tilfælde, hvor et medlem ikke har mulighed for at konstatere om medlemmet opfylder betingelserne om overflytning til fuldtidsforsikring i § 2, stk. 2. Efter denne bestemmelse skal et deltidsforsikret medlem overflyttes til fuldtidsforsikring, hvis medlemmet har haft mere end 360 løntimer inden for en periode på 12 uger, hvis medlemmet er time-, uge- eller 14-dageslønnet, eller har haft mere end 390 løntimer inden for en periode på 3 måneder, hvis medlemmet er månedslønnet.</p>\r\n      <p class=\"Tekst\">390 timer i den anførte periode på 3 måneder svarer til i gennemsnit 31 timer om ugen.</p>\r\n      <p class=\"Tekst\">Ankenævnet finder på denne baggrund ikke, at § 3, stk. 3 finder anvendelse i Deres tilfælde sammenholdt med, at De opfyldte betingelserne for overflytning til fuldtidsforsikring den 1. januar 1981.</p>\r\n      <p class=\"Tekst\">De har i klagen henvist til, at det under et møde for ca. 8 år siden mellem personaleforeningen og a-kassen skulle være aftalt, at a-kassen ville forsyne personaleforeningen med de oplysninger, der var nødvendige for den enkelte medarbejder for at kontingent kunne trækkes i forbindelse med lønudbetaling.</p>\r\n      <p class=\"Tekst\">Ankenævnet skal hertil bemærke, at a-kassen ikke kunne give personaleforeningen oplysning om, at De arbejdede på fuld tid, før De havde givet a-kassen denne oplysning den 11. august 1999.</p>\r\n      <p class=\"Tekst\">For personer med f.eks. svingende antal ugentlige timer under 37 timer og med evt. forskudt lønseddel kan det være svært nøjagtigt at konstatere, hvornår betingelsen for fuldtidsforsikring er opfyldt.</p>\r\n      <p class=\"Tekst\">Ankenævnet finder imidlertid ikke, at dette har været tilfældet i Deres situation. De var vejledt om pligten til at anmelde fuldtidsarbejde overfor a-kassen, og De modtog en bekræftelse fra Deres arbejdsgiver på, at De pr. 1. januar 1981 var overgået til fuld arbejdstid, og De modtog løn for fuld arbejdstid.</p>\r\n      <p class=\"Tekst\">De kan således ikke have været i tvivl om, hvornår De opfyldte betingelserne, forstået som, hvornår De påbegyndte fuldtidsarbejde.</p>\r\n      <p class=\"Tekst\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 68, stk. 3 og 4 i lov om arbejdsløshedsforsikring m.v., jf. lovbekendtgørelse nr. 592 af 14. juli 1999,</p>\r\n        <p class=\"Liste1\"><span class=\"Liste1Nr\">–</span> § 2, stk. 1 og 2 og § 3 i Direktoratet for Arbejdsløshedsforsikringens bekendtgørelse nr. 775 af 20. september 1995 om overflytning mellem deltids- og fuldtidsforsikring (Medlemmer af arbejdsløshedskasser for lønmodtagere),</p>\r\n        <p class=\"Liste1\"><span class=\"Liste1Nr\">–</span> § 1 i Direktoratet for Arbejdsløshedsforsikringens bekendtgørelse nr. 310 af 19. maj 1999 om en a-kasses pligt til at vejlede, og</p>\r\n        <p class=\"Liste1\"><span class=\"Liste1Nr\">–</span> § 13, stk. 1 i Direktoratet for Arbejdsløshedsforsikringens bekendtgørelse nr. 434 af 8. juni 1999 om standardvedtægt for anerkendte arbejdsløshedskasser. Bilag til Direktoratet for Arbejdsløshedsforsikringens bekendtgørelse nr. 434 af 8. juni 1999 om standardvedtægt for anerkendte arbejdsløshedskasser.</p>\r\n      </p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet samt sekretariatets kontorrapport af 17. september 2007.</p>\r\n      <p class=\"Tekst\">På ankenævnets vegne</p>\r\n      <p class=\"Tekst\">NN</p>\r\n      <p class=\"Tekst\">fuldmægtig</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">Arbejdsdirektoratet, Stormgade 10, Postboks 1103, 1009 København K</p>\r\n      <p class=\"Tekst\">Arbejdsløshedskasse</p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 592 af 14. juli 1999:</span></p>\r\n      <p class=\"Tekst\">Kapitel 11</p>\r\n      <p class=\"Tekst\"><span class=\"Italic\">Særregler for deltidsforsikrede</span></p>\r\n      <p class=\"Tekst\"><span class=\"Bold\">§ 68.</span> …</p>\r\n      <p class=\"Tekst\"><span class=\"Italic\">Stk. 3.</span> Et deltidsforsikret medlem, som inden for 12 uger, dog 3 måneder for månedslønnede, har haft mere end 360 henholdsvis 390 løntimer skal lade sig overflytte til fuldtidsforsikring. Medlemmet skal anmelde ændringen i arbejdstiden til kassen.</p>\r\n      <p class=\"Tekst\"><span class=\"Italic\">Stk. 4.</span> Direktøren for Arbejdsløshedsforsikringen fastsætter efter forhandling med Landsarbejdsrådet nærmere regler om bestemmelserne i stk. 1-3, herunder regler om, at timer, for hvilke der er udbetalt løn, kan indgå i beregningen af beskæftigelseskravet.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Direktoratet for Arbejdsløshedsforsikringens bekendtgørelse nr. 775 af 20. september 1995 om overflytning mellem deltids- og fuldtidsforsikring:</span></p>\r\n      <p class=\"Tekst\"><span class=\"Bold\">Overflytning til fuldtidsforsikring</span></p>\r\n      <p class=\"Tekst\"><span class=\"Bold\">§ 2.</span> Et deltidsforsikret medlem, som får fuldtidsarbejde, skal overflyttes til fuldtidsforsikring.</p>\r\n      <p class=\"Tekst\"><span class=\"Italic\">Stk.2.</span> Overflytning er betinget af, at medlemmet:</p>\r\n      <p>\r\n        <p class=\"Liste1\"><span class=\"Liste1Nr\">1)</span> har haft mere end 360 løntimer inden for en periode på 12 uger, hvis medlemmet er time-, uge- eller 14-dageslønnet, eller</p>\r\n        <p class=\"Liste1\"><span class=\"Liste1Nr\">2)</span> har haft mere end 390 løntimer inden for en periode på 3 måneder, hvis medlemmet er månedslønnet.</p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 3.</span> Overflytningen kan tidligst få virkning fra det tidspunkt, hvor kassen har modtaget medlemmets skriftlige anmodning om overflytning, eller fra det tidspunkt hvor kassen har konstateret ændringer i arbejdstiden.</p>\r\n      <p class=\"Tekst\"><span class=\"Italic\">Stk. 2.</span> Overflytning kan ikke finde sted efterfølgende, hvis medlemmet ikke på ansøgnings- eller konstateringstidspunktet opfylder kravet til arbejdets omfang i henhold til § 2, stk. 2, nr. 1 eller 2.</p>\r\n      <p class=\"Tekst\"><span class=\"Italic\">Stk. 3.</span> Kassen kan dog træffe afgørelse om, at et medlem kan overflyttes til fuldtidsforsikring, uanset om kravet til arbejdets omfang i henhold til § 2, stk. 2, nr. 1 eller nr. 2, ikke er opfyldt, når medlemmet ikke tidligere har haft mulighed for at konstatere, at én af betingelserne har været opfyldt.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Direktoratet for Arbejdsløshedsforsikringens bekendtgørelse nr. 310 af 19. maj 1999 om en a-kasses pligt til at vejlede:</span></p>\r\n      <p class=\"Tekst\"><span class=\"Bold\">§ 1.</span> En a-kasse har pligt til at vejlede sine medlemmer om de rettigheder og pligter, der følger af kapitel 7-16 i lov om arbejdsløshedsforsikring m.v. samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"Tekst\"><span class=\"Italic\">Stk. 2.</span> En a-kasse har altid pligt til at give det enkelte medlem individuel og personlig vejledning, når medlemmet har særligt behov herfor.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Direktoratet for Arbejdsløshedsforsikringens bekendtgørelse nr. 434 af 8. juni 1999 om standardvedtægt for anerkendte arbejdsløshedskasser.</span> <span class=\"Bold\">Bilag til Direktoratet for Arbejdsløshedsforsikringens bekendtgørelse nr. 434 af 8. juni 1999 om standardvedtægt for anerkendte arbejdsløshedskasser.</span></p>\r\n      <p class=\"Tekst\"><span class=\"Bold\">Afsnit 5</span></p>\r\n      <p class=\"Tekst\"><span class=\"Bold\">Medlemmets pligter</span></p>\r\n      <p class=\"Tekst\"><span class=\"Bold\">§ 13.</span> Et medlem har pligt til, herunder ved henvendelse til a-kassen (afdelingen), at holde sig orienteret om de gældende regler vedrørende dagpengeret m.v. i loven og i lov om en aktiv arbejdsmarkedspolitik og de forskrifter, der er knyttet til disse love.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/04/2008"
        },
        {
            "displayName": "Accession",
            "displayValue": "W20071048725"
        },
        {
            "displayName": "Entydig dokumentidentifikation",
            "displayValue": "BE002850"
        },
        {
            "displayName": "Dato for indlæggelse",
            "displayValue": "24/04/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10487"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "05/10/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5100928-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}