{
    "id": 109052,
    "title": "1992 BTL 23   BETÆNKNING OVER FORSLAG TIL LOV OM PSYKOLOGER M.V.    NR L 23 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 23",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 23 </P>  \r\n\r\n<P></P>  \r\n\r\n<P>Betænkning over Forslag til lov om psykologer m.v. <BR>  \r\n\r\n Nr L 23 1992-93, 1. samling </P>  \r\n\r\n<P></P>  \r\n\r\n<P>Afgivet af Sundhedsudvalget </P>  \r\n\r\n<P></P>  \r\n\r\n<P>Afgivet: 19930609 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til sundhedsministeren, som denne og til dels </P>  \r\n\r\n<P>socialministeren har besvaret skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Danmarks Lærerforening, </P>  \r\n\r\n<P>Dansk Psykolog Forening og </P>  \r\n\r\n<P>Steen Petersen, Køge. </P>  \r\n\r\n<P>Der er af socialministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres og Kristeligt Folkepartis medlemmer af  \r\n\r\n udvalget) lovforslaget til <I>vedtagelse</I> med de stillede ændringsforslag.  \r\n\r\n</P>  \r\n\r\n<P>Et <I>mindretal</I> (Venstres og Det Konservative Folkepartis medlemmer af  \r\n\r\n udvalget) indstiller lovforslaget til <I>forkastelse</I> ved 3. behandling og  \r\n\r\n vil stemme hverken for eller imod de stillede ændringsforslag. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med de under nr. 1-4, nr. 6-9,  \r\n\r\n nr. 11 og 12, nr. l4 og nr. 16-19 stillede ændringsforslag. </P>  \r\n\r\n<P>Mindretallet finder, at det er vigtigt, at forbrugernes og patienternes  \r\n\r\n position styrkes. Når psykologerne skal autoriseres, vil patienterne opnå en  \r\n\r\n garanti for, at de behandles af fagligt kvalificerede behandlere. Patienterne  \r\n\r\n får endvidere den valgfrihed, at de kan vælge at benytte autoriserede eller  \r\n\r\n ikkeautoriserede behandlere. </P>  \r\n\r\n<P>ÆndringsforslagAf <I>socialministeren</I> , tiltrådt af et <I>flertal</I>  \r\n\r\n (S, SF, FP, RV og KRF): </P>  \r\n\r\n<P>Til § 2 <B>1)</B> I <I>stk. 1</I> affattes <I>nr. 1</I> således: </P>  \r\n\r\n<P>&#187;1) har bestået kandidateksamen i psykologi, psykologisk-pædagogisk  \r\n\r\n kandidateksamen eller dermed ligestillet eksamen, og som&#171;. </P>  \r\n\r\n<P> <B>2)</B> I <I>stk. 3</I> ændres &#187;legemlige eller sjælelige  \r\n\r\n mangler&#171; til: &#187;sygdom&#171;. </P>  \r\n\r\n<P> <B>3)</B> I <I>stk. 4</I> ændres &#187;sundhedsministeren&#171; til:  \r\n\r\n &#187;socialministeren&#171;. </P>  \r\n\r\n<P>Til § 3 <B>4)</B>  <I>Nr. 1</I> affattes således: </P>  \r\n\r\n<P>&#187;1) en lidelse, der gør den pågældende uegnet til udøvelse af  \r\n\r\n hvervet, eller&#171;. </P>  \r\n\r\n<P>Af <I>socialministeren</I> , tiltrådt af et <I>flertal</I> (S, SF, RV og  \r\n\r\n KRF): </P>  \r\n\r\n<P>Til § 4 <B>5)</B>  <I>1. pkt.</I> affattes således: </P>  \r\n\r\n<P>&#187;Inden Psykolognævnet træffer afgørelse om, at en autorisation skal  \r\n\r\n fratages, kan nævnet indhente en skriftlig erklæring fra Retslægerådet og  \r\n\r\n opfordre udøveren af hvervet til at udtale sig skriftligt eller afgive en  \r\n\r\n mundtlig redegørelse i et møde, hvori også Retslægerådet kan deltage.&#171;  \r\n\r\n</P>  \r\n\r\n<P>Af <I>socialministeren</I> , tiltrådt af et <I>flertal</I> (S, SF, FP, RV  \r\n\r\n og KRF): </P>  \r\n\r\n<P>Til § 7 <B>6)</B> I <I>stk. 1</I> og <I>stk. 2</I> indsættes efter ordet  \r\n\r\n &#187;lægelig&#171;: &#187;eller anden sagkyndig&#171;. </P>  \r\n\r\n<P> <B>7)</B> I <I>stk. 3</I> ændres &#187;lægeundersøgelse&#171; til:  \r\n\r\n &#187;undersøgelse&#171;. </P>  \r\n\r\n<P>Til § 13 <B>8)</B> Paragraffen affattes således: </P>  \r\n\r\n<P> <B>&#187;§ 13.</B> Klager over en autoriseret psykologs virksomhed inden  \r\n\r\n for sundhedsvæsenet indbringes for Sundhedsvæsenets Patientklagenævn.&#171;  \r\n\r\n</P>  \r\n\r\n<P>Til § 14 <B>9)</B>  <I>Stk. 1</I> affattes således: </P>  \r\n\r\n<P>&#187;Autoriserede psykologer skal føre ordnede optegnelser over deres  \r\n\r\n virksomhed efter nærmere retningslinier fastsat af socialministeren efter  \r\n\r\n indstilling fra Psykolognævnet og efter indhentet udtalelse fra  \r\n\r\n sundhedsministeren for så vidt angår psykologers ordnede optegnelser inden  \r\n\r\n for sundhedsvæsenet.&#171; </P>  \r\n\r\n<P>Af <I>socialministeren</I> , tiltrådt af et <I>flertal</I> (S, SF, RV og  \r\n\r\n KRF): </P>  \r\n\r\n<P> <B>10)</B> I <I>stk. 2</I> ændres &#187;10 år&#171; til: &#187;3  \r\n\r\n år&#171;. </P>  \r\n\r\n<P>Af <I>socialministeren</I> , tiltrådt af et <I>flertal</I> (S, SF, FP, RV  \r\n\r\n og KRF): </P>  \r\n\r\n<P> <B>11)</B>  <I>Stk. 5</I> affattes således: </P>  \r\n\r\n<P>&#187; <I>Stk. 5.</I> Afslag på en anmodning om aktindsigt vedrørende en  \r\n\r\n autoriseret psykologs virksomhed inden for sundhedsvæsenet kan påklages til  \r\n\r\n Sundhedsvæsenets Patientklagenævn. Uden for sundhedsvæsenet kan et afslag på  \r\n\r\n en anmodning om aktindsigt påklages til den myndighed, som er klageinstans i  \r\n\r\n forhold til den autoriserede psykologs virksomhedsområde i øvrigt i den sag,  \r\n\r\n begæringen om aktindsigt vedrører.&#171; </P>  \r\n\r\n<P>Til § 17 <B>12)</B>  <I>Stk. 1</I> affattes således: </P>  \r\n\r\n<P>&#187;Som autorisations- og tilsynsmyndighed nedsætter socialministeren et  \r\n\r\n Psykolognævn, der består af </P>  \r\n\r\n<P>1) 1 medlem udnævnt af socialministeren, </P>  \r\n\r\n<P>2) 1 medlem udnævnt efter indstilling fra sundhedsministeren, </P>  \r\n\r\n<P>3) 1 medlem udnævnt efter indstilling fra undervisningsministeren, </P>  \r\n\r\n<P>4) 1 medlem udnævnt efter indstilling fra Kommunernes Landsforening, </P>  \r\n\r\n<P>5) 1 medlem udnævnt efter indstilling fra Amtsrådsforeningen, </P>  \r\n\r\n<P>6) 1 medlem udnævnt efter indstilling fra Københavns og Frederiksberg  \r\n\r\n Kommuner, </P>  \r\n\r\n<P>7) 1 medlem udnævnt efter indstilling fra De Samvirkende  \r\n\r\n Invalideorganisationer og </P>  \r\n\r\n<P>8) 2 medlemmer udnævnt efter indstilling fra Dansk Psykolog Forening. </P>  \r\n\r\n<P>På tilsvarende måde udnævnes for hvert medlem en stedfortræder.&#171; </P>  \r\n\r\n<P>Af <I>socialministeren</I> , tiltrådt af et <I>flertal</I> (S, SF, RV og  \r\n\r\n KRF): </P>  \r\n\r\n<P> <B>13)</B>  <I>Stk. 2</I> affattes således: </P>  \r\n\r\n<P>&#187; <I>Stk. 2.</I> Socialministeren udpeger formanden og næstformanden  \r\n\r\n blandt nævnets medlemmer.&#171; </P>  \r\n\r\n<P>Af <I>socialministeren</I> , tiltrådt af et <I>flertal</I> (S, SF, FP, RV  \r\n\r\n og KRF): </P>  \r\n\r\n<P> <B>14)</B> I <I>stk. 3</I> indsættes efter sidste punktum som nye  \r\n\r\n punktummer: </P>  \r\n\r\n<P>&#187;Til de medlemmer af Psykolognævnet, der ikke udfører hvervet som led  \r\n\r\n i deres tjenstlige arbejde, ydes vederlæggelse og godtgørelse for befordring  \r\n\r\n i lighed med ikkestatsansatte, der modtager særskilt vederlæggelse. Udgiften  \r\n\r\n hertil afholdes af staten.&#171; </P>  \r\n\r\n<P>Af <I>socialministeren</I> , tiltrådt af et <I>flertal</I> (S, SF, RV og  \r\n\r\n KRF): </P>  \r\n\r\n<P> <B>15)</B>  <I>Stk. 5</I> affattes således: </P>  \r\n\r\n<P>&#187; <I>Stk. 5.</I> Socialministeren fastsætter efter indhentet  \r\n\r\n udtalelse fra Psykolognævnet dettes forretningsorden, herunder regler om, at  \r\n\r\n nævnet kan tilkalde sagkyndig bistand, og at sager kan afgøres skriftligt.  \r\n\r\n Socialministeren kan endvidere fastsætte regler om, at sager, i hvilke  \r\n\r\n afgørelsen ikke skønnes at frembyde tvivl, henvises til formandens  \r\n\r\n afgørelse.&#171; </P>  \r\n\r\n<P>Af <I>socialministeren</I> , tiltrådt af et <I>flertal</I> (S, SF, FP, RV  \r\n\r\n og KRF): </P>  \r\n\r\n<P> <B>16)</B> I <I>stk. 6</I> ændres &#187;sundhedsministeren&#171; til:  \r\n\r\n &#187;anden administrativ myndighed&#171;. </P>  \r\n\r\n<P>Til § 19 <B>17)</B> I <I>stk. 1</I> ændres &#187;Sundhedsministeren&#171;  \r\n\r\n til: &#187;Socialministeren&#171;. </P>  \r\n\r\n<P>Til § 21 <B>18)</B> I <I>stk. 1</I> udgår ordene &#187;i erhvervsmæssigt  \r\n\r\n øjemed&#171;. </P>  \r\n\r\n<P>Til § 26 <B>19)</B> I <I>stk. 1</I> indsættes efter ordet  \r\n\r\n &#187;autorisationsordning,&#187;: &#187;eller som opfylder de krav,  \r\n\r\n Undervisningsministeriet stiller til godkendelse af efteruddannelse for  \r\n\r\n kliniske psykologer i folkeskolen,&#187;. </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Ændringsforslagene er redaktionelle. </P>  \r\n\r\n<P>Til nr. 3, 16 og l7 Ændringsforslagene er en konsekvens af, at det ved  \r\n\r\n kongelig resolution af 10. maj 1993, jf. bekendtgørelse nr. 308 af 12. maj  \r\n\r\n 1993, er bestemt, at sager vedrørende autorisation af psykologer overføres  \r\n\r\n fra Sundhedsministeriet til Socialministeriet. </P>  \r\n\r\n<P>Til nr. 4 Med ændringsforslaget understreges, at det afgørende er, om der  \r\n\r\n foreligger en lidelse, der gør psykologen uegnet til hvervet. Det er derimod  \r\n\r\n ikke afgørende, om denne lidelse hidrører fra en legemlig mangel. </P>  \r\n\r\n<P>Til nr. 5 Ændringsforslaget indebærer, at det overlades til  \r\n\r\n Psykolognævnet, om Retslægerådet skal inddrages. </P>  \r\n\r\n<P>Til nr. 6 og 7 Med ændringsforslagene bliver der adgang for nævnet til at  \r\n\r\n lade andre sagkyndige end læger foretage de fornødne undersøgelser. </P>  \r\n\r\n<P>Til nr. 8 En autoriseret psykologs typiske virksomhedsområde inden for  \r\n\r\n sundhedsvæsenet omfatter psykologisk undersøgelse og behandling af psykisk  \r\n\r\n lidende samt rådgivning af mennesker, der uden at være syge befinder sig i en  \r\n\r\n krisesituation eller på anden måde har personlige vanskeligheder. Der kan  \r\n\r\n dels være tale om virksomhed på et sygehus eller anden behandlingsinstitution  \r\n\r\n inden for sundhedsvæsenet, dels om virksomhed i privat praksis, når  \r\n\r\n virksomheden omfattes af ovennævnte beskrivelse. </P>  \r\n\r\n<P>Hvis Psykolognævnet modtager klage over en autoriseret psykologs virke  \r\n\r\n inden for sundhedsvæsenet, skal nævnet lade sådanne klager gå videre til  \r\n\r\n Sundhedsvæsenets Patientklagenævn. Klagerne kan også indgives direkte til  \r\n\r\n Sundhedsvæsenets Patientklagenævn. </P>  \r\n\r\n<P>Beskrivelsen af en autoriseret psykologs typiske virksomhedsområde inden  \r\n\r\n for sundhedsvæsenet medfører ingen begrænsninger i andre sundhedspersoners  \r\n\r\n virksomhedsområde. </P>  \r\n\r\n<P>I konsekvens af bestemmelsen vil der til Sundhedsvæsenets Patientklagenævn  \r\n\r\n skulle beskikkes 2 medlemmer med en faglig uddannelse i psykologi, jf.  \r\n\r\n centralstyrelseslovens § 16, stk. 4. </P>  \r\n\r\n<P>Som typiske virksomhedsområder for autoriserede psykologer uden for  \r\n\r\n sundhedsvæsenet kan nævnes forebyggelse, rådgivning, behandling og lign.,  \r\n\r\n f.eks. inden for undervisnings- og socialvæsenet. </P>  \r\n\r\n<P>Til nr. 9 Ændringsforslaget er en konsekvens af overflytningen fra  \r\n\r\n Sundhedsministeriet til Socialministeriet. </P>  \r\n\r\n<P>Til nr. 10 Ændringsforslaget betyder, at pligten til at opbevare  \r\n\r\n optegnelserne reduceres fra 10 til 3 år. </P>  \r\n\r\n<P>Til nr. 11 Ændringsforslaget betyder, at klager over afslag på en  \r\n\r\n anmodning om aktindsigt følger de almindelige klageregler inden for den  \r\n\r\n pågældende autoriserede psykologs virksomhedsområde. </P>  \r\n\r\n<P>For autoriserede psykologer inden for sundhedsvæsenet skal klager over et  \r\n\r\n afslag på en anmodning om aktindsigt fortsat indbringes for Sundhedsvæsenets  \r\n\r\n Patientklagenævn. Dette gælder også journaler i privat praksis. </P>  \r\n\r\n<P>For autoriserede psykologer uden for sundhedsvæsenet vil klage over afslag  \r\n\r\n på en anmodning om aktindsigt skulle indgives til den myndighed, der i øvrigt  \r\n\r\n er klageinstans vedrørende den pågældende psykologs virksomhedsområde. Det  \r\n\r\n kan f.eks. inden for det sociale område være kommunalbestyrelsen eller  \r\n\r\n amtsrådet. Dette gælder også i de tilfælde, hvor den autoriserede psykolog er  \r\n\r\n privat praktiserende, men hvor opgaven er udført på foranledning af en  \r\n\r\n offentlig myndighed. </P>  \r\n\r\n<P>Til nr. 12 Ændringsforslaget er en konsekvens af, at lovforslaget er  \r\n\r\n overflyttet fra Sundhedsministeriet til Socialministeriet. I forslagets § 17,  \r\n\r\n stk. 1, foreslås en ændret sammensætning af Psykolognævnet, idet et medlem  \r\n\r\n foreslås udnævnt efter indstilling fra Undervisningsministeriet, der i  \r\n\r\n forvejen har en godkendelsesordning for efteruddannelse af kliniske  \r\n\r\n psykologer, der er ansat ved folkeskolen. Desuden foreslås at udvide nævnet  \r\n\r\n med et medlem, der udpeges efter indstilling fra De Samvirkende  \r\n\r\n Invalideorganisationer. </P>  \r\n\r\n<P>Dansk Psykolog Forening er efter forslaget tildelt indstillingsret til 2  \r\n\r\n medlemmer. Det er herved forudsat, at det ene af de medlemmer, der  \r\n\r\n indstilles, har en pædagogisk-psykologisk indsigt. </P>  \r\n\r\n<P>Til nr. 13, 14 og 15 Ændringsforslagene indebærer, at Psykolognævnets  \r\n\r\n formand og næstformand udpeges af socialministeren, og at de nærmere regler  \r\n\r\n for Psykolognævnets virksomhed fastsættes af socialministeren efter indhentet  \r\n\r\n udtalelse fra nævnet. I den forbindelse foreslås, at der i forretningsordenen  \r\n\r\n bliver adgang for nævnet til at benytte sagkyndig bistand. Det foreslås  \r\n\r\n endvidere, at der bliver mulighed for at afgøre sager skiftligt, uden at der  \r\n\r\n afholdes møde i nævnet, samt at sager, hvis afgørelse ikke giver anledning  \r\n\r\n til tvivl, kan henvises til formandens afgørelse. </P>  \r\n\r\n<P>Til nr. 18 Med ændringsforslaget udvides titelbeskyttelsen til at omfatte  \r\n\r\n alle, der opfylder de uddannelsesmæssige krav som omtalt i forslagets § 21.  \r\n\r\n Uberettiget anvendelse af betegnelsen &#187;psykolog&#171; vil kunne straffes  \r\n\r\n med bøde, jf. lovforslagets § 23, stk. 1, hvad enten det sker i  \r\n\r\n erhvervsmæssigt eller i ikkeerhvervsmæssigt øjemed. </P>  \r\n\r\n<P>Til nr. 19 Da Undervisningsministeriet har en godkendelsesordning for  \r\n\r\n efteruddannelse for kliniske psykologer i folkeskolen, jf.  \r\n\r\n Undervisningsministeriets cirkulære af 27. februar 1976, som i det væsentlige  \r\n\r\n er identisk med den autorisationsordning, som er etableret af Dansk Psykolog  \r\n\r\n Forening, foreslås Undervisningsministeriets ordning nævnt i  \r\n\r\n overgangsbestemmelsen. </P>  \r\n\r\n<P>Hanne Andersen (S) Dorte Bennedsen (S) Martin Glerup (S) Anna-Marie Hansen  \r\n\r\n (S) Tove Lindbo Larsen (S) nfmd. <I>Lone Møller (S) Birgitte Husmark (SF)  \r\n\r\n Torben Rechendorff (KF) Karen Højte Jensen (KF) Fischer (KF) Lis Noer  \r\n\r\n Holmberg (V) Mariann Fischer Boel (V) Anders Mølgaard (V) Jørgen Winther (V)  \r\n\r\n Jan Køpke Christensen (FP)</I> fmd. <I>Dorit Myltoft (RV) Inger Stilling  \r\n\r\n Pedersen (KRF) </I></P>  \r\n\r\n<P>Centrum-Demokraterne havde ingen medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/07/1993"
        },
        {
            "displayName": "Accession",
            "displayValue": "199214K00023"
        },
        {
            "displayName": "Entydig dokumentidentifikation",
            "displayValue": "CL006667"
        },
        {
            "displayName": "Dato for førstegangsindlæggelse",
            "displayValue": "02/07/1993"
        },
        {
            "displayName": "Dato for indlæggelse",
            "displayValue": "02/07/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "23"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}