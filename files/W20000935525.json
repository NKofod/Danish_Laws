{
    "id": 155664,
    "title": "Ankestyrelsens principafgørelse R-12-00 om opholdskommune - handlekommune - erstatningskrav - pension",
    "documentTypeId": "240",
    "isSagsforlobPeriodValid": true,
    "shortName": "KEN nr 9355 af 15/06/2000",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse R-12-00 om opholdskommune - handlekommune - erstatningskrav - pension</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Det almindelige opholds- og handlekommunebegreb skulle også anvendes ved afgørelser om førtidspension. Den aktuelle opholdskommune - B - skulle således også foretage den genvurdering af pensionen, som den tidligere opholdskommune - A - skulle have foretaget. De eventuelle øgede administrative udgifter B måtte få, kunne B kræve betalt af A. Kravet måtte anses for at være omfattet af de almindelige erstatningsretlige principper, og eventuel uenighed om kravets størrelse m.v. måtte således pådømmes af de almindelige domstole.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om retssikkerhed og administration på det sociale område - lovbekendtgørelse nr. 267 af 12. april 2000 - § 9, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen vedrørte en mand, der som 42-årig ved afgørelse i 1989 fra revaliderings- og pensionsnævnet i X amt, blev fundet berettiget til forhøjet almindelig førtidspension efter lov om social pension § 14, stk. 3, nr. 2. Pensionstilkendelsen havde virkning fra den 1. maj 1988. Nævnet anførte, at mandens opholdskommune ville genvurdere hans ret til pension hvert 5. år, dog senest når han fyldte 50 år.</p>\r\n<p>Manden havde på daværende tidspunkt ophold i A kommune.</p>\r\n<p>Ved brev af 4. juni 1999 fra A kommune til B kommune, meddelte A kommune, at manden pr. 1. juni 1999 var flyttet til B kommune.</p>\r\n<p>B kommune ønskede ikke at overtage pensionssagen, da pensionen ikke var blevet genvurderet i overensstemmelse med revaliderings- og pensionsnævnets afgørelse.</p>\r\n<p>Ved brev af 30. juni 1999 oversendte A kommune pensionssagen til B kommune, og anførte, at A kommune ikke kunne udbetale pension eller genvurdere pensionssagen. A kommune var</p>\r\n<p>fortsat af den opfattelse, at det var B kommune, der havde handleforpligtelsen, jf. pensionslovens §§ 57 og 59.</p>\r\n<p>Ved brev af 30. juni 1999 indbragte A kommune sagen for det sociale nævn i Y statsamt. I brevet gennemgik A kommune sagens forløb, og anførte bl.a., at ifølge retssikkerhedslovens § 9, var opholdskommunen den kommune, hvor man har bopæl. Ifølge vejledningens pkt. 83 var opholdskommunen også handlekommune. Denne bestemmelse gjaldt også for hjælp efter pensionsloven, jf. denne lovs § 57. A kommune mente således, at den ikke kunne genvurdere sagen eller udbetale pension, når manden havde ophold i B kommune. Dette måtte gælde, selvom A kommune beklageligvis ikke havde genvurderet retten til pension til manden.</p>\r\n<p>Det sociale nævn fandt, at B kommune som opholdskommune havde pligt til at yde hjælp efter bl.a. pensionsloven, jf. denne lovs § 57.</p>\r\n<p>Pligten til at varetage administrationen af klientens pensionssag, herunder at foretage de nødvendige genvurderinger var således ved flytningen overgået til B kommune. Denne pligt kunne ikke afvises med henvisning til at A kommune havde forsømt sin pligt hertil, medens klienten boede i denne kommune.</p>\r\n<p>Såfremt B kommune mente at have et erstatningskrav som følge af A kommunes manglende opfølgning af sagen, må dette afgøres af domstolene.</p>\r\n<p>Nævnet bemærkede, at det efter retssikkerhedslovens § 9, stk. 7 under visse omstændigheder kunne aftales, at en tidligere opholdskommune fortsat er handlekommune. Det faldt imidlertid uden for det sociale nævns kompetence at tage stilling til dette spørgsmål.</p>\r\n<p>B kommune klagede over afgørelsen til Ankestyrelsen, og anførte bl.a., at A kommune to gange havde undladt at genvurdere pensionsberettigelsen, henholdsvis i september 1994 og maj 1997. Denne forsømmelighed påførte B kommune administrativt arbejde, og deraf afledte udgifter, da B kommune ved nævnets afgørelse blev nødsaget til at genvurdere pensionsberettigelsen. Det var ikke muligt for B kommune at konstatere om betingelserne for pension var opfyldte på de tidspunkter, hvor sagen rettelig skulle have været genoptaget. B kommune fandt det principielt forkert, at en kommune ved at undlade at genvurdere pensionsberettigelsen, påfører en ny opholdskommune denne forpligtelse og det deraf afledte administrative arbejde. Dette måtte også være tilfældet selvom pensionisten eventuelt fortsat var berettiget til samme type førtidspension.</p>\r\n<p>Sagen blev behandlet i principielt møde med henblik på afklaring af opholdskommunebegrebet i pensionssager.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at B kommune var opholds- og handlekommune vedrørende afgørelse om førtidspension til manden. B kommune var således også forpligtet til at vurdere om manden i september 1994 og maj 1997, fortsat var berettiget til almindelig forhøjet førtidspension, eller om han var berettiget til mellemste eller højeste førtidspension.</p>\r\n<p>Begrundelsen for afgørelsen var, at det fulgte af § 9, stk. 1, i lov om retssikkerhed og administration på det sociale område, at opholdskommunen har pligt til at yde hjælp.</p>\r\n<p>Dette gjaldt ifølge § 1 i bekendtgørelse om retssikkerhed og administration på det sociale område</p>\r\n<p>og § 57, stk. 1, i lov om social pension, også ved afgørelser efter lov om social pension.</p>\r\n<p>Ankestyrelsen lagde vægt på, at der efter det oplyste ikke var tvivl om at manden pr. 1 juni 1999 tog ophold i B kommune med henblik på længerevarende ophold, og at han ikke havde bevaret tilknytning til A kommune.</p>\r\n<p>Ankestyrelsen lagde også vægt på, at afgørelsen af 18. september 1989 fra revaliderings- og pensionsnævnet i X amt, hvorved manden blev fundet berettiget til forhøjet almindelig førtidspension, med genvurdering hvert 5. år, dog senest når han fyldte 50 år, efter forholdets natur fortsat havde retskraft, hvorfor den genvurdering, der skulle have været foretaget i 1994 og 1997 af den daværende opholdskommune - A kommune - nu skulle foretages af den aktuelle opholdskommune.</p>\r\n<p>Ankestyrelsen fandt - ligesom det sociale nævn - at hvis B kommune kunne dokumentere, at kommunen havde fået øgede administrationsudgifter i forbindelse med vurderingen af mandens pensionsberettigelse i 1994 og 1997, ville et sådant krav kunne rettes mod A kommune. Kravet måtte anses for omfattet af de almindelige erstatningsretlige principper, og eventuel uenighed mellem B kommune og A kommune om kravets størrelse m.v. måtte pådømmes af de almindelige domstole.</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principmeddelelse er kasseret den 31. oktober 2022, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20000935525"
        },
        {
            "displayName": "Entydig dokumentidentifikation",
            "displayValue": "BS008458"
        },
        {
            "displayName": "Dato for indlæggelse",
            "displayValue": "01/11/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9355"
        },
        {
            "displayName": "År for udstedelse",
            "displayValue": "2000"
        },
        {
            "displayName": "Dato for underskrift",
            "displayValue": "15/06/2000"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 601232-99"
        },
        {
            "displayName": "Stikord",
            "displayValue": "R-12-00"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}