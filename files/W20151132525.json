{
    "id": 176829,
    "title": "Ankestyrelsens principafgørelse 103-15 om sygedagpenge - Højesteretsdom - uarbejdsdygtighed - tilbagevirkende kraft - hjemvisning",
    "documentTypeId": "240",
    "isSagsforlobPeriodValid": true,
    "shortName": "KEN nr 11325 af 21/12/2015",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 103-15 om sygedagpenge - Højesteretsdom - uarbejdsdygtighed - tilbagevirkende kraft - hjemvisning</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Bold\">Supplement til principafgørelse 75-15</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Inden en kommune kan standse udbetalingen af sygedagpenge, skal der træffes en gyldig afgørelse herom, medmindre der i sygedagpengeloven er hjemmel til at træffe afgørelse med tilbagevirkende kraft eller afgørelsen efter almindelige forvaltningsretlige grundsætninger kan tillægges tilbagevirkende kraft.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Sygedagpengelovens § 7, stk. 5, 1. pkt., jf. stk. 1, indeholder hjemmel til at standse udbetalingen af sygedagpenge med tilbagevirkende kraft fra det tidspunkt, hvor det er dokumenteret, at pågældende ikke er uarbejdsdygtig i sygedagpengelovens forstand.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det afhænger af en konkret vurdering, hvornår pågældende ikke længere er uarbejdsdygtig. Dette kan f.eks. være tilfældet, hvis kommunen vurderer, at der ud fra de lægelige oplysninger ikke er grundlag for fortsat sygemelding. Det samme gør sig gældende, hvis kommunen vurderer, at der ikke er grundlag for fortsat sygemelding med baggrund i en gennemført afklaring eller pågældendes egne tilkendegivelser om muligheden for at påbegynde arbejde.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Udbetaling af sygedagpenge efter sygedagpengelovens § 7 skal standses på det tidspunkt, hvor det er dokumenteret, at pågældende ikke længere er uarbejdsdygtig, selvom kommunens afgørelse tidligere har været hjemvist. Sygedagpengeudbetalingen kan dermed standses forud for kommunens gyldige afgørelse, når betingelserne for uarbejdsdygtighed ikke længere er opfyldte.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I sag nr. 1 fandt Ankestyrelsens Beskæftigelsesudvalg, at kommunen kunne standse udbetalingen af sygedagpenge med tilbagevirkende kraft til det tidspunkt, hvor det var dokumenteret, at den sygemeldte ikke længere opfyldte betingelserne efter sygedagpengelovens § 7.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I sag nr. 2 havde Ankestyrelsen tidligere hjemvist kommunens afgørelse om ophør af sygedagpengeudbetaling på grund af utilstrækkeligt oplysningsgrundlag. Ankestyrelsens Beskæftigelsesudvalg fandt, at kommunens nye afgørelse kunne tillægges tilbagevirkende kraft, da de indhentede lægelige oplysninger dokumenterede, at pågældende ikke var uarbejdsdygtig i sygedagpengelovens forstand forud for kommunens afgørelse.</p>\r\n</div>\r\n<p>\r\n   <span class=\"Bold\">Lovgivning:</span>\r\n</p>\r\n<p>Lov om sygedagpenge - lovbekendtgørelse nr. 938 af 12. august 2015 - § 7</p>\r\n<p>\r\n</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n</p>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagerne principielt</span></p>\r\n<p>\r\n</p>\r\n<p>Ankestyrelsen har behandlet sagerne principielt som supplement til principafgørelse 75-15.</p>\r\n<p>\r\n</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>\r\n</p>\r\n<p>Retten til sygedagpenge er efter § 7, stk. 1, betinget af, at en person er uarbejdsdygtig på grund af egen sygdom. Det fremgår af § 7, stk. 5, 1. pkt., at sygedagpenge ophører helt eller delvis den dag, hvor lønmodtageren eller den selvstændige erhvervsdrivende er helt eller delvis arbejdsdygtig, uanset om pågældende genoptager arbejdet eller raskmelder sig.</p>\r\n<p>\r\n</p>\r\n<p>\r\n   <span class=\"Bold\">3.</span> <span class=\"Bold\">Andre principafgørelser</span></p>\r\n<p>\r\n</p>\r\n<p>\r\n   <span class=\"Bold\">Gældende</span>\r\n</p>\r\n<p>\r\n</p>\r\n<p>Følgende principafgørelse er brugt ved afgørelsen og gælder stadig:</p>\r\n<p>\r\n</p>\r\n<p>\r\n   <span class=\"Bold\">75-15: </span>Højesteret har i dom af 10. september 2015 fastslået, at en kommune ikke med tilbagevirkende kraft kunne træffe afgørelse om, at en kvinde ikke var berettiget til forlængelse af sygedagpengeperioden udover tidsbegrænsningen i sygedagpengelovens § 24, stk. 1. Der var inden tidsbegrænsningen truffet afgørelse om ophør af udbetaling af sygedagpenge af anden aktør. Beskæftigelsesankenævnet havde ophævet denne afgørelse på grund af kompetencemangel og hjemvist sagen til kommunen. Ankestyrelsen fastslår på baggrund af dommen, at inden en kommune kan stoppe udbetalingen af sygedagpenge, skal der altid træffes en gyldig afgørelse herom. Udbetaling af sygedagpenge skal som udgangspunkt fortsætte frem til afgørelsestidspunktet, medmindre afgørelsen med hjemmel i sygedagpengeloven eller efter almindelige forvaltningsretlige grundsætninger kan tillægges tilbagevirkede kraft.</p>\r\n<p>\r\n</p>\r\n<p>\r\n   <span class=\"Bold\">Kasserede</span>\r\n</p>\r\n<p>\r\n</p>\r\n<p>Følgende principafgørelser er ophævet, og principperne vedrørende tilbagevirkende kraft er indarbejdet i denne principafgørelse:</p>\r\n<p>\r\n</p>\r\n<p>D-7-98: Dagpengeudvalget har truffet afgørelse i fire sager om ophør af udbetaling af sygedagpenge på grund af manglende uarbejdsdygtighed, hvor kommunens afgørelser blev meddelt med tilbagevirkende kraft. En bebyrdende forvaltningsakt kan normalt ikke tillægges tilbagevirkende kraft (sag nr. 1), men i de tilfælde, hvor den sygemeldte vidste eller burde vide, at han ikke længere var uarbejdsdygtig på grund af sygdom, har Dagpengeudvalget afgjort, at afgørelse om ophør af sygedagpengeudbetaling efter dagældende dagpengepengelovens § 5 kan meddeles med tilbagevirkende kraft (sag nr. 2-4).</p>\r\n<p>\r\n</p>\r\n<p>181-11: Der blev truffet afgørelse om at standse udbetalingen af sygedagpenge efter sygedagpengelovens § 7 den 30. april 2009, da borger havde oplyst, at pågældende ønskede at raskmelde sig med sidste sygedag den 30. april 2009. Ankestyrelsen fandt efterfølgende, at afgørelsen var ugyldig, da denne var truffet af anden aktør, hvorfor sagen blev hjemvist til kommunen. Kommunen traf den 8. september 2010 afgørelse om stop af sygedagpengeudbetaling med sidste udbetalingsdag den 30. april 2009.</p>\r\n<p>\r\n</p>\r\n<p>Ankestyrelsen fastslog, at kommunens ugyldige afgørelse om ophør af sygedagpengeudbetalingen ikke medførte, at borgeren havde ret til sygedagpenge frem til det tidspunkt, hvor pågældende modtog kommunens nye afgørelse. Den nye afgørelse kunne meddeles med tilbagevirkende kraft, fordi pågældende forud for afgørelsen vidste eller burde vide, at pågældende ikke længere var uarbejdsdygtig på grund af sygdom.</p>\r\n<p>\r\n</p>\r\n<p>\r\n   <span class=\"Bold\">4.</span> <span class=\"Bold\">De konkrete afgørelser</span></p>\r\n<p>\r\n</p>\r\n<p>\r\n   <span class=\"Bold\">Sag 1 – j.nr. 2015-3310-45166</span>\r\n</p>\r\n<p>\r\n</p>\r\n<p>Ankestyrelsens Beskæftigelsesudvalg har i møde truffet afgørelse i din sag om klage over afgørelse truffet den 22. juni 2015.</p>\r\n<p>Resultat er</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Du havde ikke ret til sygedagpenge efter den 15. april 2015</p>\r\n<p>\r\n</p>\r\n<p>Det betyder, at vi er enige i kommunens afgørelse, som vi stadfæster.</p>\r\n<p>\r\n</p>\r\n<p>Der var enighed på mødet.</p>\r\n<p>\r\n</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>\r\n</p>\r\n<p>Ankestyrelsens Beskæftigelsesudvalg vurderer, at du ikke var uarbejdsdygtig i sygedagpengelovens forstand efter den 15. april 2015.</p>\r\n<p>\r\n</p>\r\n<p>Vi vurderer, at du burde kunne stille dig til rådighed for ordinær beskæftigelse, herunder ufaglært arbejde, dog med skånehensyn overfor arbejde, der belaster venstre håndled.</p>\r\n<p>\r\n</p>\r\n<p>Det fremgår af sagen, at du blev sygemeldt fra dit arbejde som social- og sundhedsassistent den 16. oktober 2014 på grund af smerter og betændelsestilstand i dit venstre håndled. Det fremgår også af sagens oplysninger, at du havde erhvervserfaring inden for en række andre arbejdsområder. Revurderingstidspunktet indtrådte den 31. januar 2015, og sygedagpengeudbetalingen blev på det tidspunkt forlænget efter bestemmelsen om verserende arbejdsskadesag.</p>\r\n<p>\r\n</p>\r\n<p>Vi har foretaget en vurdering af uarbejdsdygtigheden i forhold til det arbejdsområde, du som ledig står til rådighed for.</p>\r\n<p>\r\n</p>\r\n<p>Ved vores vurdering har vi lagt vægt på statusattest af den 8. april 2015 fra Ortopædkirurgisk Ambulatorium, hvoraf det fremgår, at du var udredt ved diverse undersøgelser, der alle havde vist normale forhold. Det er oplyst, at det ikke havde været muligt at finde årsagen til dine gener. Det blev desuden vurderet, at du kunne genoptage dit arbejde i det omfang smerterne tillod det, da Ortopædkirurgisk Ambulatorium ikke havde fundet nogen behandlingskrævende tilstand.</p>\r\n<p>\r\n</p>\r\n<p>Vi har desuden lagt vægt på ambulantnotat af den 27. maj 2015 fra Ortopædkirurgisk Ambulatorium, hvoraf det fremgår, at det traume du pådrog dig i juni 2014 mod venstre hånd og tommelfinger var forholdsvist mildt.</p>\r\n<p>\r\n</p>\r\n<p>Vi har videre lagt vægt på statusattest af den 29. juni 2015, hvori Ortopædkirurgisk Ambulatorium uddybede statusattesten fra april måned. Det fremgår heraf, at der ikke var objektivt grundlag for at fraråde dig at påbegynde arbejde i det omfang smerterne tillod det. Det er i den forbindelse oplyst at mulige diagnoser, herunder diagnosen kronisk smertesyndrom, var afkræftet ved diverse undersøgelser. Det fremgår desuden, at du var henvist til ergoterapeut, hvor du var blevet instrueret i hjemmeøvelser. Det blev oplyst, at der ikke var påvist nogen skade som kunne forværres ved brug af hånden.</p>\r\n<p>\r\n</p>\r\n<p>Det fremgår ikke af sagens oplysninger, at du havde andre helbredsmæssige problemer end smerterne i venstre håndled.</p>\r\n<p>\r\n</p>\r\n<p>På baggrund af ovenstående vurderer vi, at der den 15. april 2015 var dokumentation for, at du ikke længere var uarbejdsdygtig. Vi vurderer, at du burde kunne stille dig til rådighed for ordinær beskæftigelse, dog med skånehensyn overfor arbejde, der belaster venstre håndled.</p>\r\n<p>\r\n</p>\r\n<p>Vi er opmærksomme på patientjournal af den 13. maj 2015, hvori det er oplyst, at din læge efter samtale med ortopædkirurg anbefalede udsættelse af arbejdsopstart. Vi er desuden opmærksomme på, at det i statusattest af den 29. juni 2015 fra Ortopædkirurgisk Ambulatorium er oplyst, at der ikke var tvivl om, at du havde smerter i hånden. Vi vurderer, at dette ikke kan føre til et andet resultat. Vi har i den forbindelse lagt vægt på, at alle de foretagne undersøgelser viste normale forhold, og at det fra Ortopædkirurgisk Ambulatorium var vurderet, at du kunne genoptage arbejde indenfor smertegrænsen, jf. statusattest af den 8. april 2015 og den 29. juni 2015. Vi vurderer desuden, at din helbredstilstand ikke var en hindring for, at du kunne varetage et arbejde samtidig med, at du skulle lave hjemmeøvelser.</p>\r\n<p>\r\n</p>\r\n<p>Ankestyrelsens afgørelse er endelig, og den kan derfor ikke indbringes for anden administrativ myndighed.</p>\r\n<p>\r\n</p>\r\n<p>Efter reglerne er retten til sygedagpenge betinget af, at en person er uarbejdsdygtig på grund af egen sygdom. Vurderingen af uarbejdsdygtigheden for ledige sker i forhold til det arbejdsområde, som den pågældende står til rådighed for.</p>\r\n<p>\r\n</p>\r\n<p>\r\n   <span class=\"Bold\">Sag nr. 2 – j.nr. 2015-3310-37822</span>\r\n</p>\r\n<p>\r\n</p>\r\n<p>Ankestyrelsens Beskæftigelsesudvalg har i møde truffet afgørelse i din sag om klage over afgørelse truffet den 1. juli 2015.</p>\r\n<p>\r\n</p>\r\n<p>Resultatet er</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Du havde ikke ret til sygedagpenge efter den 6. februar 2015.</p>\r\n<p>\r\n</p>\r\n<p>Det betyder, at vi er enige i kommunens afgørelse, som vi stadfæster, men med et ændret standsningstidspunkt.</p>\r\n<p>\r\n</p>\r\n<p>Der var enighed på mødet.</p>\r\n<p>\r\n</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>\r\n</p>\r\n<p>Ankestyrelsens Beskæftigelsesudvalg vurderer, at du ikke var uarbejdsdygtig i sygedagpengelovens forstand efter den 6. februar 2015.</p>\r\n<p>\r\n</p>\r\n<p>Kommunen traf den 28. januar 2015 afgørelse om ophør af udbetalingen af sygedagpenge med virkning fra den 27. januar 2015. Ankestyrelsen hjemviste sagen til fornyet behandling i kommunen med henblik på indhentelse af aktuelle lægelige oplysninger. Ifølge de lægelige oplysninger på sagen, havde din læge ikke set dig i ca. otte måneder. Kommunen indhentede derfor statusattest af den 2. juni 2015 fra Ortopædkirurgisk Afdeling.</p>\r\n<p>\r\n</p>\r\n<p>Det fremgår af sagen, at du blev sygemeldt fra ledighed den 6. november 2014 på grund af operation i højre ankel.</p>\r\n<p>\r\n</p>\r\n<p>Vi vurderer, at der var dokumentation for, at du den 6. februar 2015 burde kunne stille dig til rådighed for ordinær beskæftigelse, herunder ufaglært arbejde, dog med skånehensyn overfor arbejde, der belaster højre ankel.</p>\r\n<p>\r\n</p>\r\n<p>Vi har foretaget en vurdering af uarbejdsdygtigheden i forhold til det arbejdsområde, du som ledig står til rådighed for.</p>\r\n<p>\r\n</p>\r\n<p>Ved vores vurdering har vi lagt vægt på statusattest af den 2. juni 2015 fra Ortopædkirurgisk Afdeling, hvoraf det fremgår, at du havde været til undersøgelse på Ortopædkirurgisk Afdeling den 6. februar 2015. Det er oplyst, at en stor del af smerterne på fodranden var blevet langt bedre. Ved den objektive undersøgelse vurderede lægen, at du haltede lidt, men at ankelledet føltes stabil, samt at der var god bevægelighed. Det er oplyst, at der ikke var yderligere kirurgiske behandlingstilbud, og du blev henvist til genoptræning i kommunalt regi.</p>\r\n<p>\r\n</p>\r\n<p>Det fremgår ikke af sagens oplysninger, at du på tidspunktet for ophør af sygedagpengeudbetalingen havde andre helbredsmæssige problemer end problemerne med højre ankel.</p>\r\n<p>\r\n</p>\r\n<p>På baggrund af ovenstående, herunder at der var bedring i smertetilstanden samt god bevægelighed i ankelleddet, vurderer vi, at du burde kunne stille dig til rådighed for ordinær beskæftigelse, herunder ufaglært arbejde, dog med skånehensyn overfor arbejde, der belaster højre ankel.</p>\r\n<p>\r\n</p>\r\n<p>Vi er opmærksomme på, at det fremgår af statusattest af den 2. juni 2015 fra Ortopædkirurgisk Afdeling, at du fortsat klagede over stikkende smerter ned i svangen samt prikkende fornemmelse langs arret. Vi vurderer, at dette ikke kan føre til et andet resultat. Vi har i den forbindelse lagt vægt på, at der var bedring i smertetilstanden i anklen, samt at der var god bevægelighed i ankelleddet, jf. vores begrundelse ovenfor. Vi vurderer desuden, at din helbredstilstand ikke var en hindring for, at du kunne varetage et arbejde sideløbende med, at du skulle deltage i genoptræning i kommunalt regi.</p>\r\n<p>\r\n</p>\r\n<p>Vi bemærker, at vi har ændret standsningstidspunktet til den 6. februar 2015, da vi vurderer, at det først fra dette tidspunkt var dokumenteret, at du ikke længere var uarbejdsdygtig i sygedagpengelovens forstand.</p>\r\n<p>\r\n</p>\r\n<p>Ankestyrelsens afgørelse er endelig, og den kan derfor ikke indbringes for anden administrativ myndighed.</p>\r\n<p>\r\n</p>\r\n<p>Efter reglerne er retten til sygedagpenge betinget af, at en person er uarbejdsdygtig på grund af egen sygdom. Vurderingen af uarbejdsdygtigheden for ledige sker i forhold til det arbejdsområde, som den pågældende står til rådighed for.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 27. juni 2018, da den er erstattet af principafgørelse 40-18."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/12/2015"
        },
        {
            "displayName": "Accession",
            "displayValue": "W20151132525"
        },
        {
            "displayName": "Entydig dokumentidentifikation",
            "displayValue": "CJ000216"
        },
        {
            "displayName": "Dato for indlæggelse",
            "displayValue": "04/07/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11325"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "21/12/2015"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2015-3310-45166"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}