{
    "id": 37169,
    "title": "Ejendomssalg - enfamilieshus (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18744 af 12/10/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Fortjenesten ved salg af en ejendom på 286 m2 beboelsesareal med  \r\n\r\n status som enfamilieshus, som ejeren havde ejet i mere end 2 år, og selv  \r\n\r\n havde beboet en lille del heraf, medens resten var udlejet, blev anset for  \r\n\r\n fritaget for særlig indkomstbeskatning efter ejendomsavancebeskatningslovens  \r\n\r\n § 8. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ejendomssalg - enfamilieshus (* 1) </H1>  \r\n\r\n<P></P>  \r\n\r\n<P>A klagede over, at de stedlige skattemyndigheder for indkomståret 1983  \r\n\r\n havde anset ham for særlig indkomstskattepligtig af avance ved salg af en  \r\n\r\n ejendom. </P>  \r\n\r\n<P>Det var oplyst, at klageren den 1. juni 1981 havde overtaget en ejendom  \r\n\r\n med status som enfamilieshus og atter havde afhændet ejendommen den 1.  \r\n\r\n oktober 1983. Ejendommens samlede boligareal var 286 m2, og klageren havde i  \r\n\r\n hele ejertiden beboet en del af ejendommen, i en periode omkring 70 m2 og i  \r\n\r\n en kortere periode kun 8 m2. Resten af ejendommen havde i besiddelsestiden  \r\n\r\n været udlejet, dels til venner for beskedne huslejer og dels til  \r\n\r\n udenforstående lejere, som havde betalt markedslejen. </P>  \r\n\r\n<P>De stedlige skattemyndigheder har med henvisning til den stedfundne  \r\n\r\n udlejning og ejerens eget beskedne boligareal fundet, at ejendommen måtte  \r\n\r\n betragtes som en udlejningsejendom. Reglen i ejendomsavancebeskatningslovens  \r\n\r\n § 8 om fritagelse for beskatning ved afståelse af enfamilieshuse, hvor  \r\n\r\n besiddelsestiden har været mere end to år, kunne derfor ikke finde  \r\n\r\n anvendelse. På denne baggrund var avancen ved afhændelse af ejendommen,  \r\n\r\n opgjort til 123.012 kr., henført til beskatning som særlig indkomst for  \r\n\r\n klageren. </P>  \r\n\r\n<P>Klageren nedlagde påstand om, at ejendommen måtte være omfattet af  \r\n\r\n ejendomsavancebeskatningslovens § 8, idet han henviste til, at ejendommen  \r\n\r\n havde status som enfamilieshus, at han selv havde beboet ejendommen i hele  \r\n\r\n ejertiden, som havde været mere end to år, og at de fleste lejere havde været  \r\n\r\n venner og bekendte, hvorfor han kun havde haft beskedne lejeindtægter fra  \r\n\r\n disse, medens alene en mindre del af ejendommen havde været udlejet til  \r\n\r\n fremmede til markedslejen. </P>  \r\n\r\n<P>Efter de for Landsskatteretten foreliggende oplysninger om ejendommens  \r\n\r\n status, klagerens beboelse og besiddelsestidens længde, fandt retten efter  \r\n\r\n ordlyden af bestemmelsen i ejendomsavancebeskatningslovens § 8 og baggrunden  \r\n\r\n for denne formulering ikke grundlag for beskatning af klageren som særlig  \r\n\r\n indkomst af den ved afhændelsen af den pågældende ejendom indvundne avance.  \r\n\r\n Den påklagede ansættelse blev derfor nedsat i overensstemmelse med den af  \r\n\r\n klageren nedlagte påstand. </P>  \r\n\r\n<P>LV 1987, H 2.1. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Skat 1989, nr. 1, side 79 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881874425"
        },
        {
            "displayName": "Entydig dokumentidentifikation",
            "displayValue": "CA005104"
        },
        {
            "displayName": "Dato for indlæggelse",
            "displayValue": "20/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18744"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "12/10/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-3-452"
        },
        {
            "displayName": "Stikord",
            "displayValue": "EJENDOMSSALG, ENFAMILIESHUS"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}