{
    "id": 210607,
    "title": "Erstatningsansvarsloven § 26 – forbrydelser mod kønssædeligheden m.v., nævnets j.nr. 16-520-10538",
    "documentTypeId": "240",
    "isSagsforlobPeriodValid": true,
    "shortName": "KEN nr 10268 af 13/06/2018",
    "documentHtml": "<div class=\"bjelke\">Den fulde tekst</div><p class=\"Titel2\">Erstatningsansvarsloven § 26 – forbrydelser mod kønssædeligheden m.v., nævnets j.nr. 16-520-10538</p>\r\n<p>Ansøger var, fra han var ni til 12 år gammel, i weekenderne anbragt hos en aflastningsfamilie, som også havde en to år ældre dreng i fast pleje. Under ansøgers weekendophold blev han flere gange udsat for først berøringer på kønsdelene og senere oral- og analsex af den anden dreng. Efter ansøgers forklaring havde skadevolder truet ham til tavshed, bl.a. med en bajonet. Forholdene fandt sted flere gange over en længere periode, indtil plejeforældrene opdagede det, og ansøger blev sendt til en anden plejefamilie. Forholdet blev ikke politianmeldt af hverken plejeforældrene eller ansøgers mor. Forholdet blev først anmeldt til politiet af ansøger selv to måneder efter at han var fyldt 18 år.</p>\r\n<p>Nævnet valgte at give dispensation efter den dagældende bestemmelse i offererstatningslovens § 10, stk. 2 (nu stk. 3). Nævnet lagde vægt på, at det ikke havde været plejeforældrenes opfattelse, at der var sket et overgreb, hvorfor deres manglende anmeldelse ikke skulle komme ansøger til skade. Nævnet anlagde samme betragtning over for ansøgers mor, som heller ikke synes at have opfattet hændelserne som et overgreb i første omgang, og som desuden på grund af diverse sociale problemer ikke med rimelighed kunne forventes at varetage sønnens interesser på betryggende vis. Nævnet fandt herefter, at der burde gives ansøger en passende frist efter det fyldte 18. år til selv at anmelde forholdet, og at en anmeldelse efter to måneder ikke overskred denne frist.</p>\r\n<p>Nævnet fandt desuden, på trods af de modstridende forklaringer i sagen, at sagen var omfattet af offererstatningslovens § 1. Nævnet lagde vægt på, at ansøgers forklaring var meget detaljeret, samt at ansøger både til sin mor, til skolepsykologen, til skolen og til kommunen fortalte om tvang, og om at han blev truet til tavshed. Ansøger blev herefter tilkendt 100.000 kr. i tortgodtgørelse. Nævnet lagde ved udmålingen vægt på, at der var tale om 79 voldtægter og 1 tilfælde af oralsex under tvang foruden befølinger på og under tøjet, at overgrebene fandt sted over en periode på 3 år, at overgrebene fandt sted under plejeforhold samt på aldersforskellen mellem de to drenge.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [
        "Erstatningsnævnets årsberetning 2018"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/07/2020"
        },
        {
            "displayName": "Accession",
            "displayValue": "W20181026825"
        },
        {
            "displayName": "Entydig dokumentidentifikation",
            "displayValue": "AA011612"
        },
        {
            "displayName": "Dato for indlæggelse",
            "displayValue": "28/07/2020"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10268"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "13/06/2018"
        },
        {
            "displayName": "Administrerende myndighed",
            "displayValue": "Erstatningsnævnet"
        },
        {
            "displayName": "Ressortministeriets journalnummer",
            "displayValue": "Justitsmin.,<br /> Erstatningsnævnet, j.nr. 16-520-10538"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}