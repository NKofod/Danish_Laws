{
    "id": 62066,
    "title": "Cirkulære om ændringer i ejendomsavancebeskatningsloven (ændringer vedrørende opgørelse af den skattepligtige fortjeneste) ",
    "documentTypeId": "170",
    "isSagsforlobPeriodValid": false,
    "shortName": "CIR nr 140 af 10/09/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændringer i  \r\n\r\n ejendomsavancebeskatningsloven </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(ændringer vedrørende opgørelse af den  \r\n\r\n skattepligtige fortjeneste) </P>  \r\n\r\n<BR>  \r\n\r\n<P CLASS=PUNKT> <B>1.</B> Ved lov nr. 88 af 14. marts 1984 er der gennemført  \r\n\r\n ændrede regler om opgørelse af den skattepligtige fortjeneste ved et  \r\n\r\n ejendomssalg. </P>  \r\n\r\n<P CLASS=PUNKT> <B>2.</B> Før lovændringen den 14. marts 1984 påvirkede  \r\n\r\n kursændringer i ejerperioden størrelsen af den skattepligtige fortjeneste ved  \r\n\r\n et ejendomssalg. Det skyldes, at man ved anskaffelsessummens omregning til  \r\n\r\n kontantværdi anvendte anskaffelsestidspunktets kurser, medens man ved  \r\n\r\n omregningen af afståelsessummen anvendte kurserne på afståelsestidspunktet.  \r\n\r\n</P>  \r\n\r\n<P CLASS=PUNKT> <B>3.</B> De nu gennemførte regler betyder, at kursændringer  \r\n\r\n i ejerperioden holdes uden for beskatningsgrundlaget. Dette sker ved en  \r\n\r\n ændring i de hidtil gældende regler om kontantomregning af afståelsessummens  \r\n\r\n gældsposter, herunder hensyntagen til kursændringer på gældsposter, der er  \r\n\r\n medregnet ved beregningen af anskaffelsessummens kontantværdi, og som er  \r\n\r\n indfriet helt eller delvis gennem ekstraordinære afdrag i ejerperioden. </P>  \r\n\r\n<P>Opgørelse af den skattepligtige fortjeneste efter de nye regler </P>  \r\n\r\n<P CLASS=PUNKT> <B>4.</B> Fortjenesten opgøres som forskellen mellem på den  \r\n\r\n ene side afståelsessummen omregnet til kontantværdi og på den anden side den  \r\n\r\n kontantomregnede, pristalsregulerede anskaffelsessum med visse  \r\n\r\n pristalsregulerede tillæg, jfr. § 4, stk. 1. </P>  \r\n\r\n<P>Afståelsesvederlaget </P>  \r\n\r\n<P CLASS=PUNKT> <B>5.</B> Afståelsessummen skal efter § 4, stk. 3, omregnes  \r\n\r\n til kontantværdi. Dette sker ved at lægge en kontant udbetaling ved salget  \r\n\r\n sammen med en omregnet værdi af ejendommens gældsposter på  \r\n\r\n afståelsestidspunktet. </P>  \r\n\r\n<P>Omregningen af ejendommens gældsposter skal foretages efter kursen på  \r\n\r\n anskaffelsestidspunktet eller, hvis gælden er stiftet senere, på  \r\n\r\n gældsstiftelsestidspunktet. Retningslinierne for omregning findes i  \r\n\r\n bekendtgørelse nr. 252 af 8. maj 1984. </P>  \r\n\r\n<P CLASS=PUNKT> <B>6.</B> Der gælder særlige regler for opgørelse af  \r\n\r\n afståelsessummen, når der er tale om gældsposter, der er medregnet ved  \r\n\r\n anskaffelsessummens kontantværdi, og som er indfriet helt eller delvis i  \r\n\r\n ejerperioden gennem ekstraordinære afdrag. </P>  \r\n\r\n<P>I disse tilfælde reguleres afståelsessummens kontantværdi med forskellen  \r\n\r\n mellem den indfriede gældsposts kursværdi på henholdsvis  \r\n\r\n anskaffelsestidspunktet og indfrielsestidspunktet. Når kursværdien er højere  \r\n\r\n på indfrielsestidspunktet end på anskaffelsestidspunktet, nedsættes  \r\n\r\n afståelsessummen med forskelsbeløbet. Hvis kursværdien er faldet fra  \r\n\r\n anskaffelsestidspunktet til indfrielsestidspunktet, forhøjes afståelsessummen  \r\n\r\n med forskelsbeløbet. </P>  \r\n\r\n<P CLASS=PUNKT> <B>7.</B> Ifølge bekendtgørelsen anses  \r\n\r\n gældsstiftelsestidspunktet for realkreditlån, der er stiftet senere end  \r\n\r\n ejendommens anskaffelsestidspunkt og som udbetales kontant, at være det  \r\n\r\n tidspunkt, hvor salget af de underliggende obligationer finder sted.  \r\n\r\n Udbetales realkreditlånet ikke kontant, er gældsstiftelsestidspunktet den  \r\n\r\n dato, hvor de underliggende obligationer overføres til låntagerens konto i  \r\n\r\n værdipapircentralen. Når der er tale om gæld i henhold til private  \r\n\r\n pantebreve, er gældsstiftelsestidspunktet datoen for lånets udbetaling. </P>  \r\n\r\n<P>Gældsstiftelsestidspunktet for forhåndslån bestemmes på samme måde som  \r\n\r\n gældsstiftelsestidspunktet for andre kontantlån. </P>  \r\n\r\n<P CLASS=PUNKT> <B>8.</B> Ejerskiftelån, der optages af sælger, behandles på  \r\n\r\n samme måde som ethvert andet lån, der stiftes efter ejendommens  \r\n\r\n anskaffelsestidspunkt. </P>  \r\n\r\n<P CLASS=PUNKT> <B>9.</B> Når en gældspost, der er medregnet ved beregningen  \r\n\r\n af ejendommens anskaffelsessum, indfries ved ekstraordinære afdrag i  \r\n\r\n ejerperioden, er indfrielsestidspunktet det tidspunkt, hvor sælger er  \r\n\r\n endeligt frigjort for yderligere betaling af gælden. Ekstraordinære afdrag  \r\n\r\n omfatter alle former for særlige afdrag, herunder ejerskifteafdrag, der er  \r\n\r\n foretaget i ejerperioden. </P>  \r\n\r\n<P CLASS=PUNKT> <B>10.</B> Ifølge bekendtgørelsen skal lån, der er ydet i  \r\n\r\n børsnoterede obligationer, herunder indekslån, ansættes til den kurs, hvortil  \r\n\r\n obligationerne er noteret på Københavns Fondsbørs, jfr. bekendtgørelsens § 4,  \r\n\r\n stk. 1, nr. 1. Da obligationer sædvanligvis noteres dagligt på offentlig  \r\n\r\n tilgængelige kurslister, vil oplysning om en bestemt kurs fremgå af de  \r\n\r\n officielle kurslister. </P>  \r\n\r\n<P>Kontantlån, der er optaget i forbindelse med overdragelsen af ejendommen,  \r\n\r\n og som modsvares af børsnoterede obligationer, skal ansættes til lånets  \r\n\r\n pålydende, jfr. bekendtgørelsens § 4, stk. 1, nr. 2. Hvis kontantlånet ikke  \r\n\r\n er optaget i forbindelse med overdragelsen, skal børskursen på de  \r\n\r\n underliggende obligationer (obligationsrestgælden) anvendes. </P>  \r\n\r\n<P>Anslåede realkreditlån, der modsvares af børsnoterede obligationer, skal  \r\n\r\n ansættes til den børskurs, der var gældende den dag, de underliggende  \r\n\r\n obligationer blev udleveret fra realkreditinstituttet, jfr. nr. 3 i samme  \r\n\r\n bestemmelse. </P>  \r\n\r\n<P>Det er i alle tilfælde, hvor børskursen skal anvendes, den senest noterede  \r\n\r\n køberkurs, der er tale om, idet denne til forskel fra sælgerkursen  \r\n\r\n sædvanligvis noteres dagligt, jfr. bekendtgørelsens § 4, stk. 2. </P>  \r\n\r\n<P>Om de nærmere regler for værdiansættelse af pantebreve henvises til  \r\n\r\n skattedepartementets cirkulære nr. 216 af 17. december 1982, pkt. 7. </P>  \r\n\r\n<P CLASS=PUNKT> <B>11.</B> For indfriede gældsposter gælder som hovedregel,  \r\n\r\n at det er den faktisk anvendte indfrielseskurs, der lægges til grund. Hvis  \r\n\r\n indfrielseskursen overstiger den objektive kurs på indfrielsestidspunktet, er  \r\n\r\n det dog den objektive kurs, der skal lægges til grund. </P>  \r\n\r\n<P CLASS=PUNKT> <B>12.</B> Gæld, der kan indfries til pari, kan ifølge  \r\n\r\n bekendtgørelsens § 6 ikke ansættes til en kurs på over 100. </P>  \r\n\r\n<P CLASS=PUNKT> <B>13.</B> Som anført i det nævnte cirkulæres pkt. 9, hvortil  \r\n\r\n henvises, nedsættes afståelsesvederlaget med salgsomkostninger. </P>  \r\n\r\n<P>Den regulerede anskaffelsessum </P>  \r\n\r\n<P CLASS=PUNKT> <B>14.</B> Anskaffelsessummen omregnes til kontantværdi og  \r\n\r\n reguleres efter samme retningslinier som anført i cirkulære nr. 216 af 17.  \r\n\r\n december 1982, pkt. 11-19, hvortil henvises. </P>  \r\n\r\n<P>Ikrafttræden m.v. </P>  \r\n\r\n<P CLASS=PUNKT> <B>15.</B> De ændrede regler har virkning for  \r\n\r\n ejendomsafståelser, der finder sted den 1. juli 1982 eller senere. For  \r\n\r\n afståelser, der har fundet sted i perioden fra 1. juli 1982 til 20. marts  \r\n\r\n 1984, kan den skattepligtige dog begære, at de hidtil gældende regler finder  \r\n\r\n anvendelse, jfr. lov nr. 247 af 9. juni 1982. </P>  \r\n\r\n<P CLASS=PUNKT> <B>16.</B> Lov nr. 88 af 14. marts 1984 finder anvendelse på  \r\n\r\n alle ejendomme, der er omfattet af lov nr. 247 af 9. juni 1982. I medfør af §  \r\n\r\n 4, stk. 5, som affattet ved lov nr. 88 af 14. marts 1984 er udsendt  \r\n\r\n ministeriet for skatter og afgifters bekendtgørelse nr. 252 af 8. maj 1984 om  \r\n\r\n beskatning af fortjeneste ved afståelse af fast ejendom. Bekendtgørelsen  \r\n\r\n erstatter bekendtgørelse nr. 511 af 22. september 1982. </P>  \r\n\r\n<P>Eksempler </P>  \r\n\r\n<P>I nedenstående eksempler I og II er den skattepligtige fortjeneste ved et  \r\n\r\n ejendomssalg opgjort efter de ændrede regler. </P>  \r\n\r\n<P>Det er i eksemplerne forudsat, at salget af ejendommen sker kort efter  \r\n\r\n købet, således at der helt kan ses bort fra afdrag på lån. Der er endvidere  \r\n\r\n set bort fra de regler, der gælder om pristalsregulering m.v. af  \r\n\r\n anskaffelsessummen. </P>  \r\n\r\n<P>I eksempel I er det forudsat, at der er tale om en stigning i  \r\n\r\n obligationskurserne fra 60 til 80 fra købstidspunktet af ejendommen til  \r\n\r\n salgstidspunktet. Det er forudsat, at den kontante udbetaling ved køb og salg  \r\n\r\n af ejendommen er af samme størrelse. Der er regnet med et obligationslån ved  \r\n\r\n overtagelsen af ejendommen og dermed kun med en obligationskurs. Endelig er  \r\n\r\n det forudsat, at der i forbindelse med salget udstedes et sælgerpantebrev til  \r\n\r\n den kursværdi, som obligationslånet har på salgstidspunktet. </P>  \r\n\r\n<P>I eksempel II er det forudsat, at der er tale om et fald i  \r\n\r\n obligationskurserne fra 80 til 60 fra købstidspunktet til salgstidspunktet.  \r\n\r\n Det er endvidere forudsat, at ejendommens anskaffelses- og afståelsessum i  \r\n\r\n øvrigt berigtiges på samme måde som i eksempel I. </P>  \r\n\r\n<P>Eksempel I </P>  \r\n\r\n<PRE>  \r\n\r\n --------------------------------------------------------------------  \r\n\r\n                                                  Nominelt  Kontant  \r\n\r\n                                                            værdi  \r\n\r\n                                                  kr.       kr.  \r\n\r\n --------------------------------------------------------------------  \r\n\r\n 1) Køb  \r\n\r\n Kontant udbetaling                               100.000   100.000  \r\n\r\n Obligationslån, kurs 60                          500.000   300.000  \r\n\r\n                                                  -------------------  \r\n\r\n Anskaffelsessum, i alt                           600.000   400.000  \r\n\r\n 2) Salg  \r\n\r\n Kontant udbetaling                               100.000   100.000  \r\n\r\n Obligationslån, kurs 80                          500.000   400.000  \r\n\r\n Sælgerpantebrev, kurs 80                         100.000    80.000  \r\n\r\n                                                  -------------------  \r\n\r\n I alt                                            700.000   580.000  \r\n\r\n 3) Fortjeneste  \r\n\r\n ifølge de ændrede regler:  \r\n\r\n Kontantværdi af afståelsessum:  \r\n\r\n Kontant udbetaling                               100.000  \r\n\r\n Obligationslån, nominelt 500.000 kr., kurs 60    300.000  \r\n\r\n Sælgerpantebrev, nominelt 100.000 kr., kurs 80    80.000   480.000  \r\n\r\n                                                  --------  \r\n\r\n Kontantværdi af anskaffelsessum ifølge 1)                  400.000  \r\n\r\n                                                            ---------  \r\n\r\n Fortjeneste                                                 80.000  \r\n\r\n Eksempel II  \r\n\r\n                                                  Nominelt  Kontant  \r\n\r\n                                                            værdi  \r\n\r\n                                                  kr.       kr.  \r\n\r\n --------------------------------------------------------------------  \r\n\r\n 1) Køb  \r\n\r\n Kontant udbetaling                               100.000   100.000  \r\n\r\n Obligationslån, kurs 80                          500.000   400.000  \r\n\r\n                                                  -------------------  \r\n\r\n Anskaffelsessum, i alt                           600.000   500.000  \r\n\r\n 2) Salg  \r\n\r\n Kontant udbetaling                               100.000   100.000  \r\n\r\n Obligationslån, kurs 60                          500.000   300.000  \r\n\r\n Sælgerpantebrev, kurs 60                         100.000   60.000  \r\n\r\n                                                  -------------------  \r\n\r\n I alt                                            700.000   460.000  \r\n\r\n 3) Fortjeneste  \r\n\r\n ifølge de ændrede regler:  \r\n\r\n Kontantværdi af afståelsessum:  \r\n\r\n Kontant udbetaling                               100.000  \r\n\r\n Obligationslån, nominelt 500.000 kr., kurs 80    400.000  \r\n\r\n Sælgerpantebrev, nominelt 100.000 kr., kurs 60    60.000   560.000  \r\n\r\n                                                  --------  \r\n\r\n Kontantværdi af anskaffelsessum ifølge 1)                  500.000  \r\n\r\n                                                            ---------  \r\n\r\n Fortjeneste                                                 60.000  \r\n\r\n</PRE>  \r\n\r\n<P>Eksempel III og IV viser opgørelsen af den skattepligtige fortjeneste ved  \r\n\r\n et ejendomssalg, når der i ejerperioden er afholdt udgifter til forbedring af  \r\n\r\n ejendommen. Ligesom i de foregående eksempler er der set bort fra sædvanlige  \r\n\r\n afdrag på lån og fra de regler, der gælder om pristalsregulering m.v. af  \r\n\r\n anskaffelsessummen. </P>  \r\n\r\n<P>I eksempel III er det forudsat, at ejendomsanskaffelsen omfatter køb af  \r\n\r\n grund til en nominel værdi på 100.000 kr. Købesummen er berigtiget ved en  \r\n\r\n kontant udbetaling på 25.000 kr. og ved udstedelse af et pantebrev til en  \r\n\r\n nominel værdi af 75.000 kr. Det er forudsat, at kursværdien på  \r\n\r\n købstidspunktet er 60, således at den kontante anskaffelsessum af grunden er  \r\n\r\n 70.000 kr. </P>  \r\n\r\n<P>I ejertiden afholdes udgifter på kontant 500.000 kr. til opførelse af et  \r\n\r\n hus (= forbedringsudgift) på grunden. </P>  \r\n\r\n<P>I byggeperioden finansieres udgiften til byggeriet ved et banklån til  \r\n\r\n variabel rente. </P>  \r\n\r\n<P>Når byggeriet er tilendebragt optages et realkreditlån og banklånet  \r\n\r\n indfries. </P>  \r\n\r\n<P>I eksemplet er det forudsat, at ejeren optager et realkredit-kontantlån,  \r\n\r\n der er så stort, at det dækker såvel indfrielse af banklånet som indfrielse  \r\n\r\n af det pantebrev, der blev udstedt ved købet af grunden. </P>  \r\n\r\n<P>Det er forudsat, at kurserne på tidspunktet for optagelsen af  \r\n\r\n realkredit-kontantlånet er uændrede i forhold til de kurser, der eksisterede  \r\n\r\n på anskaffelsestidspunktet af grunden, dvs. kurs 60. </P>  \r\n\r\n<P>På tidspunktet for salget af ejendommen er kurserne steget til kurs 80.  \r\n\r\n Ved salget er den kontante udbetaling ligesom ved købet 25.000 kr. Desuden  \r\n\r\n overtager køber det nævnte kontantlån på ialt 545.000 kr., således at den  \r\n\r\n nominelle salgssum bliver 570.000 kr. </P>  \r\n\r\n<P>I eksempel IV er det forudsat, at der er tale om et fald i  \r\n\r\n obligationskurserne fra 80 til 60 fra købstidspunktet til salgstidspunktet af  \r\n\r\n ejendommen. </P>  \r\n\r\n<P>Ligesom i eksempel III er det forudsat, at ejendomsanskaffelsen omfatter  \r\n\r\n køb af en grund til en nominel værdi af 100.000 kr., der berigtiges ved en  \r\n\r\n kontant udbetaling på 25.000 kr. og ved udstedelse af et pantebrev til en  \r\n\r\n nominel værdi af 75.000 kr. </P>  \r\n\r\n<P>Da det er forudsat, at kursværdien på købstidspunktet er 80, er den  \r\n\r\n kontante anskaffelsessum af grunden 85.000 kr. </P>  \r\n\r\n<P>Ligesom i eksempel III afholdes i ejerperioden udgifter på kontant 500.000  \r\n\r\n kr. til opførelse af et hus (=forbedringsudgift) på grunden. </P>  \r\n\r\n<P>I byggeperioden finansieres udgiften til byggeriet ved et banklån til  \r\n\r\n variabel rente. </P>  \r\n\r\n<P>Når byggeriet er tilendebragt, optages et realkreditlån og banklånet  \r\n\r\n indfries. </P>  \r\n\r\n<P>Ligesom i eksempel III er det forudsat, at ejeren optager et  \r\n\r\n realkredit-kontantlån, der er så stort, at det dækker såvel indfrielse af  \r\n\r\n banklånet som indfrielse af det pantebrev, der blev udstedt ved købet af  \r\n\r\n grunden. </P>  \r\n\r\n<P>Det er forudsat, at kurserne på tidspunktet for optagelsen af  \r\n\r\n realkredit-kontantlånet er uændrede i forhold til de kurser, der eksisterede  \r\n\r\n på anskaffelsestidspunktet af grunden, dvs. kurs 80. </P>  \r\n\r\n<P>På tidspunktet for salget af ejendommen er kurserne faldet til kurs 60.  \r\n\r\n Ved salget er den kontante udbetaling ligesom ved købet 25.000 kr. Desuden  \r\n\r\n overtager køber det nævnte kontantlån på i alt 560.000 kr., således at den  \r\n\r\n nominelle salgssum bliver 585.000 kr. </P>  \r\n\r\n<P>EKSEMPEL III </P>  \r\n\r\n<PRE>  \r\n\r\n ---------------------------------------------------------------------  \r\n\r\n                                         Nominelt         Kontantværdi  \r\n\r\n                                            kr.                kr.  \r\n\r\n ---------------------------------------------------------------------  \r\n\r\n 1)    KØB  \r\n\r\n Kontant udbetaling .....................  25.000            25.000  \r\n\r\n Pantebrev, kurs 60 .....................  75.000            45.000  \r\n\r\n                                          -------------------------  \r\n\r\n Anskaffelsessum, i alt ................. 100.000            70.000  \r\n\r\n 2) BEBYGGELSE  \r\n\r\n Byggeudgift kontant ....................                   500.000  \r\n\r\n Omprioritering: Nyt lån ................ 545.000a)         545.000  \r\n\r\n Indfrielse af pantebrev, kurs 60 .......  75.000            45.000  \r\n\r\n a) Kontantlån. De underliggende obligationer har en norminel værdi på  \r\n\r\n    908.333 kr. svarende til en kontantværdi på 545.000 kr. ved kurs  \r\n\r\n    60.  \r\n\r\n 3) Samlet anskaffelsessum  \r\n\r\n Kontant udbetaling .....................  25.000            25.000  \r\n\r\n Pantebrev, kurs 60 .....................  75.000            45.000  \r\n\r\n Byggeudgift, kontant ................... 500.000           500.000  \r\n\r\n                                          -------------------------  \r\n\r\n Anskaffelssum i alt .................... 600.000           570.000  \r\n\r\n 4) SALGSSUM  \r\n\r\n Kontant udbetaling .....................  25.000            25.000  \r\n\r\n Overtaget realkreditlån ................ 545.000           726.667b)  \r\n\r\n                                          -------------------------  \r\n\r\n Salgssum i alt ......................... 570.000           751.667  \r\n\r\n b) Kontantværdi af underliggende obligationer til kurs 80.  \r\n\r\n 5) Fortjeneste  \r\n\r\n Ifølge de ændrede regler:  \r\n\r\n Kontantværdi af afståelsessum:  \r\n\r\n Kontant udbetaling .....................  25.000  \r\n\r\n Realkreditlån (underliggende  \r\n\r\n obligationer: kurs 60) ................. 545.000  \r\n\r\n Indfrielse af pantebrev ................       0           570.000  \r\n\r\n                                          -------  \r\n\r\n Kontantværdi af anskaffelssum ifølge 3)                    570.000  \r\n\r\n                                                            -------  \r\n\r\n Fortjeneste ............................                         0  \r\n\r\n EKSEMPEL IV  \r\n\r\n ---------------------------------------------------------------------  \r\n\r\n                                         Nominelt         Kontantværdi  \r\n\r\n                                            kr.                kr.  \r\n\r\n ---------------------------------------------------------------------  \r\n\r\n 1) KØB  \r\n\r\n Kontant udbetaling .....................  25.000            25.000  \r\n\r\n Pantebrev, kurs 80 .....................  75.000            60.000  \r\n\r\n                                          -------------------------  \r\n\r\n Anskaffelsessum, i alt ................. 100.000            85.000  \r\n\r\n 2) Bebyggelse  \r\n\r\n Byggeudgift kontant ....................                   500.000  \r\n\r\n Omprioritering:  \r\n\r\n Nyt lån ................................ 560.000a)         560.000  \r\n\r\n Indfrielse af pantebrev, kurs 80 .......  75.000            60.000  \r\n\r\n a)Kontantlån. De underliggende obligationer har en nominel værdi på  \r\n\r\n    700.000 kr. svarende til en kontantværdi på 560.000 kr. ved kurs  \r\n\r\n    80.  \r\n\r\n 3) Samlet anskaffelsessum  \r\n\r\n Kontant udbetaling .....................  25.000            25.000  \r\n\r\n Pantebrev, kurs 80 .....................  75.000            60.000  \r\n\r\n Byggeudgift, kontant ................... 500.000           500.000  \r\n\r\n                                          -------------------------  \r\n\r\n Anskaffelsessum i alt .................. 600.000           585.000  \r\n\r\n 4) SALGSSUM  \r\n\r\n Kontant udbetaling .....................  25.000            25.000  \r\n\r\n Overtaget obligationslån ............... 560.000           420.000b)  \r\n\r\n                                          --------------------------  \r\n\r\n Salgssum i alt ......................... 585.000           445.000  \r\n\r\n b) Kontantværdi af underliggende obligationer til kurs 60.  \r\n\r\n 5) Fortjeneste  \r\n\r\n Ifølge de ændrede regler:  \r\n\r\n Kontantværdi af afståelsessum:  \r\n\r\n Kontant udbetaling .....................  25.000  \r\n\r\n Realkreditlån (underliggende  \r\n\r\n obligationer: kurs 80) ................. 560.000  \r\n\r\n Indfriet pantebrev .....................       0           585.000  \r\n\r\n                                          -------  \r\n\r\n Kontantværdi af anskaffelssum  \r\n\r\n ifølge 3) ..............................                   585.000  \r\n\r\n                                                            -------  \r\n\r\n Fortjeneste ............................                         0  \r\n\r\n</PRE>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 10. september  \r\n\r\n 1984 </I> </P>  \r\n\r\n<P CLASS=UNDERSKREVET-AF ALIGN=CENTER>Jens Rosman </P>  \r\n\r\n<P CLASS=MINISTER ALIGN=RIGHT>/ K. Skovgaard Christensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/01/1985"
        },
        {
            "displayName": "Accession",
            "displayValue": "C19840014009"
        },
        {
            "displayName": "Entydig dokumentidentifikation",
            "displayValue": "CM021052"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "03/08/2005"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "140"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "10/09/1984"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skd. j. nr. 550-1003-286"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}