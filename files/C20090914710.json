{
    "id": 124089,
    "title": "Cirkulæreskrivelse til statsforvaltningerne om pasdeponering",
    "documentTypeId": "210",
    "isSagsforlobPeriodValid": true,
    "shortName": "CIS nr 9147 af 24/03/2009",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulæreskrivelse til statsforvaltningerne om pasdeponering</p>\r\n      <p class=\"Tekst\">Folketingets Ombudsmand rettede den 10. maj 2007 henvendelse til Familiestyrelsen på baggrund af en konkret sag om børnebortførelse. Ombudsmanden ønskede afklaret, hvorvidt der var grundlag for at fastsætte nærmere retningslinjer for anvendelsen af vilkåret om pasdeponering i samværssager. Familiestyrelsen bad derfor statsforvaltningerne om at oplyse, hvilke procedurer der anvendes i forbindelse med pasdeponering. Ud fra de indhentede oplysninger kunne det konstateres, at statsforvaltningernes procedurer var relativt ensartede. Dette meddelte Familiestyrelsen til Ombudsmanden den 20. august 2008.</p>\r\n      <p class=\"Tekst\">Ombudsmanden har den 10. februar 2009 på ny rettet henvendelse til Familiestyrelsen om pasdeponering. Styrelsen finder på denne baggrund anledning til at orientere om følgende:</p>\r\n      <p class=\"Tekst\">Efter § 21, stk. 1 i forældreansvarsloven kan statsforvaltningen fastsætte de nødvendige betingelser i forbindelse med samvær. Statsforvaltningen kan herunder fastsætte vilkår om, at samværsforælderen skal deponere sit pas, hvis der er risiko for, at samværsforælderen vil bringe sit barn ud af landet. Vilkår om pasdeponering skal fremgå af samværsresolutionen.</p>\r\n      <p class=\"Tekst\">Er der fastsat et vilkår om pasdeponering, skal passet afleveres til statsforvaltningen, før barnet kan blive udleveret til samvær. Når passet afleveres, udsteder den modtagende myndighed en kvittering til samværsforælderen. Bopælsforælderen kan kræve, at samværsforælderen fremviser denne kvittering i original, som betingelse for, at barnet udleveres til samvær.</p>\r\n      <p class=\"Tekst\">Hvis samværsforælderen ønsker sit pas udleveret, skal statsforvaltningen sørge for at give bopælsforælderen besked herom, inden passet udleveres. Underretningen kan ske telefonisk eller på anden måde, som er aftalt med bopælsforælderen.</p>\r\n      <p class=\"Tekst\">Når statsforvaltningen udleverer passet til samværsforælderen, skal samværsforælderen aflevere den originale kvittering. Hvis den originale kvittering er bortkommet, skal bopælsforælderen orienteres herom.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Familiestyrelsen, den 24. marts 2009</I></P><P CLASS=SIGN1 ALIGN=\"CENTER\">Henriette Braad Olesen</P><P CLASS=SIGN2 ALIGN=\"RIGHT\">/ Charlotte Kitaj Holm</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/03/2009"
        },
        {
            "displayName": "Accession",
            "displayValue": "C20090914710"
        },
        {
            "displayName": "Entydig dokumentidentifikation",
            "displayValue": "AA004779"
        },
        {
            "displayName": "Dato for førstegangsindlæggelse",
            "displayValue": "25/03/2009"
        },
        {
            "displayName": "Dato for indlæggelse",
            "displayValue": "26/03/2009"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9147"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "24/03/2009"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Familiestyrelsen"
        },
        {
            "displayName": "Ressortministeriets journalnummer",
            "displayValue": "2009-7309-00005"
        },
        {
            "displayName": "Stikord",
            "displayValue": "pas, Pasdeponering, samvær"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}