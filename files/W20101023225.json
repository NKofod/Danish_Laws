{
    "id": 153134,
    "title": "Ankestyrelsens principafgørelse 47-10 om arbejdsskade - personkreds - EU - EØS - international transportarbejder",
    "documentTypeId": "240",
    "isSagsforlobPeriodValid": true,
    "shortName": "KEN nr 10232 af 31/03/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 47-10 om arbejdsskade - personkreds - EU - EØS - international transportarbejder</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En international transportarbejder, der var tysk statsborger og bosat i Tyskland, men ansat af et dansk transportfirma som eksportchauffør,var omfattet af de danske regler om social sikring ved skade pådraget i Belgien under arbejde for den danske arbejdsgiver.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 2</p>\r\n<p>Rådets forordning (EØF) nr. 1408/71 af 14. juni 1971 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer, der flytter inden for Fællesskabet - artikel 14, stk. 2, a -</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i møde truffet afgørelse om anerkendelse af hændelsen den 17. oktober 2006</p>\r\n<p class=\"BilagtekstListe\">Resultatet er</p>\r\n<p class=\"Liste1\">\r\n   <span class=\"Liste1Nr\">–</span> Skadelidte var på skadestidspunktet omfattet af dansk lovgivning om social sikring</p>\r\n<p class=\"Liste1\">\r\n   <span class=\"Liste1Nr\">–</span> Vi anerkender hændelsen som en arbejdsskade</p>\r\n<p>Vi er således kommet til samme resultat som Arbejdsskadestyrelsen.</p>\r\n<p>\r\n   <span class=\"Bold\">Begrundelsen for afgørelsen om den sikrede personkreds</span>\r\n</p>\r\n<p>Det fremgår af sagens akter, at skadelidte er tysk statsborger, bosat i Tyskland, men ansat af en dansk arbejdsgiver som eksportchauffør. Han kom til skade i Belgien under arbejde for den danske arbejdsgiver.</p>\r\n<p>EF-forordring 1408/71 indeholder bestemmelser om anvendelse af de sociale sikringsordninger på personer, der flytter inden for fællesskabet.</p>\r\n<p>Internationale transportarbejdere er som hovedregel omfattet af lovgivningen om social sikring i det land, hvor virksomheden har sit hjemsted, uanset i hvilket land de bor.</p>\r\n<p>Efter de fælleseuropæiske regler, skal alle internationale transportarbejdere have udstedt en fælleseuropæisk blanket E 101, som dokumentation for, hvilket lands lovgivning om social sikring, der er gældende.</p>\r\n<p>Ankestyrelsen har fra Sikringsstyrelsen (nu Pensionsstyrelsen) modtaget en blanket E 101 DK som dokumentation for skadelidtes ansættelsesforhold hos arbejdsgiveren på skadetidspunktet. Det fremgår af blanketten, at skadelidte skulle arbejde i alle EØS-lande, og at han alene udførte 15 % af sit arbejde i bopælslandet Tyskland.</p>\r\n<p>Skadelidte var således på skadetidspunktet omfattet af dansk lovgivning om social sikring.</p>\r\n<p>\r\n   <span class=\"Bold\">Begrundelsen for afgørelsen om anerkendelse af skadelidtes skade</span>\r\n</p>\r\n<p>Det fremgår af anmeldelsen, at skadelidte den 17. oktober 2006 var ved at lukke traileren efter læsning af kabeltromler. Han stillede en stige op ad traileren for at lukke presseningen. Tværstangen på traileren var ikke fastgjort, så den drejede ud, og stigen faldt, hvorved skadelidte faldt baglæns ind i traileren og ned på kabeltromlerne.</p>\r\n<p>Ifølge anmeldelsen pådrog skadelidte sig herved en rygskade. Arbejdsgiver har endvidere ved brev af 6. februar 2007 oplyst, at skadelidte også har pådraget sig tandskade ved uheldet. Det fremgår af Arbejdsskadestyrelsens afgørelse, at de ikke har modtaget nærmere oplysninger om skadens omfang, idet funktionsattesten ikke er udfyldt.</p>\r\n<p>Vi vurderer, at det beskrevne hændelsesforløb er årsag til skadelidtes skade på ryg og tænder.</p>\r\n<p>Vi har lagt vægt på, at den beskrevne hændelse er egnet til at forårsage skade på ryg og tænder.</p>\r\n<p>Ved en ulykke forstås efter arbejdsskadeloven en personskade, som er forårsaget af en hændelse eller en påvirkning, som sker pludseligt eller inden for 5 dage.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>I har i klagen oplyst, at der ikke er indhentet de fornødne oplysninger til belysning af, hvorvidt skadelidte, der er tysk statsborger og bosat i Tyskland, kan være omfattet efter den danske sociale sikring.</p>\r\n<p>I har i den forbindelse gjort opmærksom på, at arbejdsgiveren ikke har besvaret Arbejdsskadestyrelsens spørgeskema og beskrevet de geografiske og tidsmæssige forhold.</p>\r\n<p>Jeres bemærkninger er indgået ved sagens behandling. Vi henviser i det hele til begrundelsen for afgørelsen.</p>\r\n<p>Vi har endvidere under sagens behandling modtaget nye oplysninger fra Sikringsstyrelsen (nu Pensionsstyrelsen), som parterne er hørt om.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p class=\"BilagtekstListe\">Vi har afgjort sagen på grundlag af</p>\r\n<p class=\"Liste1\">\r\n   <span class=\"Liste1Nr\">–</span> de oplysninger, som forelå, da Arbejdsskadestyrelsen traf afgørelse i sagen</p>\r\n<p class=\"Liste1\">\r\n   <span class=\"Liste1Nr\">–</span> Arbejdsskadestyrelsens afgørelse af 29. januar 2009. Ved denne afgørelse fik skadelidte anerkendt ulykken den 17. oktober 2006 som en arbejdsskade, men fik afslag på godtgørelse for varigt mén og erstatning for tab af erhvervsevne.</p>\r\n<p class=\"Liste1\">\r\n   <span class=\"Liste1Nr\">–</span> klagen til Ankestyrelsen</p>\r\n<p class=\"Liste1\">\r\n   <span class=\"Liste1Nr\">–</span> Arbejdsskadestyrelsens brev om genvurdering</p>\r\n<p class=\"Liste1\">\r\n   <span class=\"Liste1Nr\">–</span> brev af 19. maj 2009 fra Sikringsstyrelsen (nu Pensionsstyrelsen) med bilag</p>\r\n<p>Vi har besluttet at behandle sagenprincipielt til belysning af, hvorvidt internationale transportarbejdere er omfattet af personkredsen i lov om arbejdsskadesikring.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 1. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20101023225"
        },
        {
            "displayName": "Entydig dokumentidentifikation",
            "displayValue": "BS005938"
        },
        {
            "displayName": "Dato for indlæggelse",
            "displayValue": "02/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10232"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "31/03/2010"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1205275-09"
        },
        {
            "displayName": "Stikord",
            "displayValue": "47-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}