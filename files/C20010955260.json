{
    "id": 30332,
    "title": "Indeklima Vejledning om de hyppigste årsager til indeklimagener samt mulige løsninger - At-vejledning A.1.2 - Maj 2001 Erstatter At-meddelelse nr. 1.01.9 af januar 1996",
    "documentTypeId": "180",
    "isSagsforlobPeriodValid": true,
    "shortName": "VEJ nr 9552 af 01/05/2001",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n</UL>  \r\n\r\n</UL>  \r\n\r\n</UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#B101\">Bilag</A></td><td>Læs også Arbejdstilsynets vejledninger  \r\n\r\n om:</td></table>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Indeklima  \r\n\r\n &#150; Vejledning om de hyppigste årsager til indeklimagener samt mulige  \r\n\r\n løsninger -  \r\n\r\n At-vejledning A.1.2  \r\n\r\n - Maj 2001 &#150;  \r\n\r\n Erstatter At-meddelelse nr. 1.01.9 af januar 1996  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n 1. Indeklimagener  \r\n\r\n</B>  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Årsagerne til dårligt  \r\n\r\n indeklima på arbejdspladsen, også kaldet risikofaktorer, er oftest:  \r\n\r\n Temperatur  \r\n\r\n og træk, dårlig luftkvalitet på grund af fx støv, afgasning og passiv  \r\n\r\n rygning,  \r\n\r\n fugt og mikroorganismer samt dårlige lys- og lydforhold.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Dårligt indeklima kan give  \r\n\r\n gener, symptomer og sygdom, som spænder fra irritation af øjne og slimhinder,  \r\n\r\n kvalme, svimmelhed, hovedpine og unaturlig træthed til uspecifikke  \r\n\r\n overfølsomhedsreaktioner.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Problemerne kan variere fra  \r\n\r\n lette gener til så svære symptomer hos den enkelte, at vedkommende kan være  \r\n\r\n nødsaget til at sige sin stilling op.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Det er typisk for  \r\n\r\n indeklimasymptomer, at man sjældent kan pege på en enkelt årsag, men at  \r\n\r\n problemerne  \r\n\r\n oftest skyldes en kombination af flere faktorer. De enkelte risikofaktorer er  \r\n\r\n dog normalt forholdsvis enkle at identificere.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Dårligt indeklima kan skyldes  \r\n\r\n mangler ved bygninger, deres drift eller vedligeholdelse. Udbedring af  \r\n\r\n manglerne medfører typisk, at symptomerne hos de ansatte forsvinder. I  \r\n\r\n enkelte  \r\n\r\n tilfælde kan man dog hverken se eller måle, at forholdene er anderledes i  \r\n\r\n bygninger, hvor de ansatte har massise symptomer, end i lignende bygninger,  \r\n\r\n hvor de ansatte ikke har symptomer.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Forhold, der har betydning  \r\n\r\n for indeklimaet, skal tages i betragtning ved planlægning af nybyggeri,  \r\n\r\n ombygning og renovering (1).  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n 2. Forhold, der har betydning for indeklimaet  \r\n\r\n</B>  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n &nbsp;  \r\n\r\n</B>  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n 2.1. Temperatur og træk  \r\n\r\n</B>  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Temperatur og påklædning skal  \r\n\r\n passe til den fysiske aktivitet.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n En temperatur på 20-22 °C  \r\n\r\n anses for passende ved let fysisk aktivitet i fx skoler, daginstitutioner og  \r\n\r\n kontorer. Ved temperatur på 23 °C eller derover stiger antallet af klager  \r\n\r\n over  \r\n\r\n indeklimasymptomer ofte, og der bør træffes foranstaltninger til at nedbringe  \r\n\r\n temperaturen. Temperaturen ved stillesiddende arbejde og normale klima- og  \r\n\r\n arbejdsforhold må ikke overstige 25 °C.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Temperaturen kan blive for høj,  \r\n\r\n hvis lokalerne får tilført mere varme, end de kan afgive. Varme kan både  \r\n\r\n komme  \r\n\r\n ude- og indefra. Varme udefra skyldes fx sol gennem store vinduer, dårligt  \r\n\r\n isolerede ydervægge eller at bygningen har dårligt isoleret fladt tag. Varme  \r\n\r\n indefra skyldes fx personer, varmeanlæg, belysningsanlæg, elektriske maskiner  \r\n\r\n som fx pc&#146;er og fotokopimaskiner.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Temperaturændringer på mere  \r\n\r\n end 4 °C over en arbejdsdag i et opholdsrum føles ofte ubehagelig.  \r\n\r\n Temperaturforskellen målt ved gulvet og i hovedhøjde bør være mindre end 4  \r\n\r\n °C.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Det har stor betydning, at  \r\n\r\n radiatorer kan reguleres inden for relativt snævre grænser.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Udover for høje temperaturer,  \r\n\r\n har varmestråling fra loftet stor betydning. Fx loftvarme og kraftig  \r\n\r\n glødelampebelysning.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Om vinteren kan dårligt  \r\n\r\n isolerede vægge, gulve og vinduer ofte give kuldenedfald eller kuldestråling,  \r\n\r\n der føles som træk. Utætte døre og vinduer giver ofte trækgener, især i  \r\n\r\n forbindelse med udsugningsanlæg. Lufthastigheden i rum, hvor der er personer,  \r\n\r\n bør holdes under 0,15 m/sek. (2,  \r\n\r\n 3).  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n 2.2. Luftkvalitet  \r\n\r\n</B>  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n &nbsp;  \r\n\r\n</B>  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n 2.2.1. Støv  \r\n\r\n</B>  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Luften i bygninger indeholder  \r\n\r\n altid støv, der består af bl.a. hudskæl, papirstøv, pollen og  \r\n\r\n mikroorganismer.  \r\n\r\n Andre former for støv som fx fibre kan komme fra gulvtæpper og åbne  \r\n\r\n mineraluldsflader.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Det er vigtigt, at støvet  \r\n\r\n fjernes med en effektiv rengøring. Rengøringsmetode og -hyppighed skal passe  \r\n\r\n til lokalernes indretning, overfladernes art samt lokalernes brug. God  \r\n\r\n rengøring er også afhængig af god ryddelighed og rengøringsvenlige  \r\n\r\n overflader.  \r\n\r\n Fx bør man undgå åbne mineraluldsflader.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n De fleste støvproblemer er på  \r\n\r\n steder, hvor der er tæpper. En bedre rengøring, eventuelt i forbindelse med,  \r\n\r\n at  \r\n\r\n tæpperne fjernes, forbedrer forholdene.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n 2.2.2. Afgasning  \r\n\r\n</B>  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Byggematerialer som  \r\n\r\n fugemasse, lim, maling og gulvbelægning kan afgive forskellige stoffer som fx  \r\n\r\n formaldehyd og visse organiske opløsningsmidler. Problemerne er størst i  \r\n\r\n nybyggeri med dårlig ventilation, fordi afgasningen fra byggematerialer og  \r\n\r\n inventar aftager med tiden.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Der bør vælges inventar og  \r\n\r\n byggematerialer, som afgasser så lidt som muligt. For en del inventar og  \r\n\r\n byggematerialer findes der en mærkningsordning, der oplyser om genstandens  \r\n\r\n afgasning. Ordningen administreres af Foreningen Dansk Indeklimamærkning.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Indholdet af formaldehyd i  \r\n\r\n luften skal være under 0,15 mg pr. m<SUP>3</SUP>  \r\n\r\n luft.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Laserprintere og  \r\n\r\n fotokopimaskiner afgiver varme og ozon. Der bør derfor vælges maskiner med  \r\n\r\n lav  \r\n\r\n varmeudvikling og lav ozonafgivelse.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Det er en konkret vurdering i  \r\n\r\n hvert enkelt tilfælde, om printere og kopimaskiner kan stå i et lokale med  \r\n\r\n faste  \r\n\r\n arbejdspladser. Det afhænger bl.a. af, hvor megen varme og støj maskinerne  \r\n\r\n afgiver, koncentrationen af forurenende stoffer i køleluften fra maskinerne,  \r\n\r\n hvilke stoffer i køleluften det drejer sig om, hvor store luftmængder der  \r\n\r\n blæses ud i lokalet, hvor hyppigt og hvor meget maskinerne bruges, lokalets  \r\n\r\n størrelse, akustik og ventilation samt arbejdspladsernes placering i forhold  \r\n\r\n til maskinerne.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Risikoen for gener afhænger  \r\n\r\n af en kombination af alle disse faktorer.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Generelt kan siges, at en  \r\n\r\n lille laserprinter (bordmodel), der kun bruges i begrænset omfang, kan  \r\n\r\n installeres i et lokale med faste arbejdspladser. Der skal være en god  \r\n\r\n ventilation i lokalet, og printeren skal placeres hensigtsmæssigt i forhold  \r\n\r\n til  \r\n\r\n arbejdspladserne.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Mellemstore laserprintere,  \r\n\r\n netværksprintere og fotokopimaskiner bør normalt placeres i et lokale uden  \r\n\r\n faste arbejdsplader. Lokalet skal være velventileret. Hvis der printes større  \r\n\r\n mængder, bør der etableres udsugning til det fri fra maskinernes udblæsning.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Store laserprintere bør betragtes  \r\n\r\n som industrimaskiner.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n 2.2.3. Passiv rygning  \r\n\r\n</B>  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Passiv rygning, det vil sige  \r\n\r\n udsættelse for andres tobaksrøg, er et indeklimaproblem. Passiv rygning kan  \r\n\r\n være et stort problem i storrumskontorer, i kantiner, på gange og andre  \r\n\r\n steder,  \r\n\r\n hvor flere ansatte færdes. Kortvarige ophold i lokaler, hvor der ryges i  \r\n\r\n begrænset omfang i forhold til rummets størrelse, fx en enkelt ryger i et  \r\n\r\n stort  \r\n\r\n velventileret lokale, giver normalt ikke problemer.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n For at sikre en rimelig  \r\n\r\n luftkvalitet i lokaler, hvor der ryges mere permanent, er det nødvendigt med  \r\n\r\n et  \r\n\r\n væsentligt større luftskifte end normalt. Selv en sådan øgning af  \r\n\r\n ventilationen  \r\n\r\n beskytter ikke altid. Andre muligheder er at indføre rygeforbud eller at  \r\n\r\n adskille rygere og ikke-rygere.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n I spise- og hvilerum skal der  \r\n\r\n træffes passende foranstaltninger til beskyttelse af ikke-rygere mod gener  \r\n\r\n fra  \r\n\r\n tobaksrøg (4).  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Loven om røgfri miljøer i  \r\n\r\n offentlige lokaler, transportmidler o.l. med senere ændringer bestemmer, at  \r\n\r\n det  \r\n\r\n som hovedregel ikke er tilladt at ryge på statslige arbejdspladser, hvor mere  \r\n\r\n end én er beskæftiget. Loven kræver desuden, at der skal være regler om  \r\n\r\n røgfri  \r\n\r\n miljøer på kommunale og amtskommunale arbejdspladser samt selvejende  \r\n\r\n uddannelsesinstitutioner og sociale institutioner, der udfører opgaver for  \r\n\r\n det  \r\n\r\n offentlige m.m.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n 2.3. Fugt og mikroorganismer  \r\n\r\n</B>  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Fugtige forhold giver gode  \r\n\r\n vækstbetingelser for mikroorganismer som fx skimmelsvampe og bakterier.  \r\n\r\n Skimmelsvampe kan vokse i bygningskonstruktioner som fx gipsvægge og træværk.  \r\n\r\n Bakterier kan bl.a. findes i tæpper.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Undgå så vidt muligt, at fugt  \r\n\r\n trænger ind eller dannes i bygningskonstruktioner.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Sørg for, at  \r\n\r\n bygningskonstruktioner, især tage, ydermure og fundamenter, er tætte, men  \r\n\r\n samtidig tillader, at ventilationen kan fjerne kondens. Det gælder ikke  \r\n\r\n mindst  \r\n\r\n ved ny- og ombygning. Desuden bør bygningen og eventuelle ventilationsanlæg  \r\n\r\n være godt vedligeholdt og rengjorte.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Er der synlige tegn på  \r\n\r\n fugtskade og/eller skimmelvækst, kan man benytte samme fremgangsmåde som når  \r\n\r\n man vil forhindre hussvamp og råd i at brede sig. Det vil sige, at man sørger  \r\n\r\n for at fjerne fugtkilden og udbedre fugtskaderne.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Fugtskader udbedres bl.a. ved  \r\n\r\n at udskifte angrebet træ- og murværk. Fugten kan fx fjernes ved at  \r\n\r\n gennemtørre  \r\n\r\n det tilbageværende træ- og murværk og fjerne årsagen til skaden, fx hul i  \r\n\r\n taget. Der kan være behov for forebyggende behandling med svampedræbende  \r\n\r\n middel  \r\n\r\n eller damp.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Mikroorganismer som fx  \r\n\r\n bakterier kan forekomme i ventilationsanlæg og luftbefugtningsanlæg.  \r\n\r\n Forbedret  \r\n\r\n rengøring eller en større gennemstrømning af frisk vand i befugtningsanlægget  \r\n\r\n kan løse problemet (5).  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n 2.4. Lys  \r\n\r\n</B>  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Belysningen skal - udover at  \r\n\r\n give lys til arbejdet - oplyse rummet på en behagelig måde. Vinduer skal give  \r\n\r\n mulighed for udsyn.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Uhensigtsmæssig belysning kan  \r\n\r\n fx være blænding fra dagslys, dårlige belysningsanlæg eller forkert belysning  \r\n\r\n til skærmarbejde.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Lyset skal kunne rettes mod  \r\n\r\n det, som den ansatte arbejder med. Størrelser for den nødvendige  \r\n\r\n belysningsstyrke  \r\n\r\n findes i DS (Dansk Standard) 700 om &quot;Kunstig belysning på  \r\n\r\n arbejdspladser&quot; . Hvis disse retningslinjer bliver fulgt, er der normalt  \r\n\r\n ikke gener. ændringer af belysningen, slitage og manglende rengøring kan dog  \r\n\r\n medføre uheldige og generende påvirkninger. Slitage kan fx medføre, at  \r\n\r\n lysstofrør begynder at flimre, hvilket kan være årsag til forøget træthed. Og  \r\n\r\n manglende rengøring medfører ofte, at lysudbyttet nedsættes med 30-50 pct.  \r\n\r\n Det  \r\n\r\n er derfor nødvendigt, at rengøringen også omfatter lyskilder og armaturer  \r\n\r\n (6).  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n 2.5. Lyd  \r\n\r\n</B>  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n For at opnå et godt indeklima  \r\n\r\n er det nødvendigt, at lyd- og akustikforholdene er gode.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Rummet skal derfor være  \r\n\r\n passende lyddæmpet, og bør ikke belastes af støj og vibrationer fra naborum  \r\n\r\n eller udefra. Enkelte støjende arbejdsprocesser og adfærd kan virke meget  \r\n\r\n generende for andre ansatte, fx i forbindelse med skærmarbejde (7).  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n 2.6. Luftfugtighed  \r\n\r\n</B>  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Luftfugtigheden giver normalt  \r\n\r\n ikke gener, hvis den relative fugtighed er mellem 25 og 60 pct. Mikrosvampe  \r\n\r\n og  \r\n\r\n husstøvmider lever dog bedst ved høj fugtighed.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Det er normalt ikke  \r\n\r\n nødvendigt at befugte luften. Hvis det af særlige årsager er nødvendigt at  \r\n\r\n fugte luften, bør der vælges et befugtningsanlæg, som ikke giver risiko for  \r\n\r\n vækst af mikroorganismer.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Oplevelsen af at luften er  \r\n\r\n tør, skyldes ofte høje temperaturer eller støv og kemiske stoffer i luften.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n 2.7. Statisk elektricitet  \r\n\r\n</B>  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Det afhænger af kombinationen  \r\n\r\n af påklædning, skosåler og gulvbelægninger, om personer bliver opladet på  \r\n\r\n grund  \r\n\r\n af statisk elektricitet. Hvis en af delene er isolerede, kan der opstå  \r\n\r\n betydelig opladning af den enkelte person (op til flere tusinde volt). Det  \r\n\r\n kan  \r\n\r\n give anledning til ganske ubehagelige og mærkbare stød.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Problemer med statisk  \r\n\r\n elektricitet kan løses ved at skifte til antistatiske gulvbelægninger,  \r\n\r\n kontorstole  \r\n\r\n og beklædningsgenstande. Brug af skyllemidel ved tøjvask nedsætter den  \r\n\r\n statiske  \r\n\r\n elektricitet.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Endeligt kan gulvbelægninger  \r\n\r\n som vinyl og linoleum behandles ved at tilsætte et antistatisk middel ved  \r\n\r\n gulvvask.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Brug af polishmidler til  \r\n\r\n linoleum og vinyl kan øge isoleringen og dermed øge risikoen for statisk  \r\n\r\n elektricitet.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n 3. Forebyggelse af dårligt indeklima  \r\n\r\n</B>  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n &nbsp;  \r\n\r\n</B>  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n 3.1. Ventilation  \r\n\r\n</B>  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Luften i arbejdsrum kan fx  \r\n\r\n forurenes med afgasning og støv fra byggematerialer, inventar og  \r\n\r\n arbejdsprocesser,  \r\n\r\n lugt, kuldioxid og sved fra mennesker, tobaksrøg samt fugt og varme.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n For at opnå et behageligt og  \r\n\r\n sundt indeklima er det nødvendigt, at den forurenede luft udskiftes med frisk  \r\n\r\n luft. Der skal derfor være et luftskifte, som sikrer en tilfredsstillende  \r\n\r\n luftkvalitet. Luftskiftet er det antal gange, som lokalets luft udskiftes pr.  \r\n\r\n time. Luftskiftet kan ske ved naturlig eller mekanisk ventilation.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Hvor stort, luftskiftet skal  \r\n\r\n være, afhænger af forureningskildens art og mængde. Et tilstrækkeligt  \r\n\r\n luftskifte fastsættes ud fra de forureninger, lokalet modtager. Normalt  \r\n\r\n identificeres den forurening, der belaster lokalet mest, hvorefter det  \r\n\r\n nødvendige luftskifte beregnes.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Mennesket ændrer  \r\n\r\n sammensætningen af den omgivende luft ved at forbruge ilt og afgive  \r\n\r\n kuldioxid,  \r\n\r\n sved, varme m.m. Derfor afhænger behovet for luftskift i et lokale blandt  \r\n\r\n andet  \r\n\r\n af antallet af personer i lokalet. I nogle tilfælde vil mekanisk ventilation  \r\n\r\n være nødvendig.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Hvis personerne i lokalet er  \r\n\r\n den største forureningskilde, måles luftens indhold af kuldioxid  \r\n\r\n (CO<SUB>2</SUB>  \r\n\r\n ),  \r\n\r\n som ikke bør være større end 0,1 pct. Hvis luftens indhold overstiger 0,2  \r\n\r\n pct.  \r\n\r\n CO<SUB>2</SUB>  \r\n\r\n i mere end korte perioder af en dag, anses ventilationen for at  \r\n\r\n være utilstrækkelig.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Grænsen på 0,2 pct. CO<SUB>2</SUB>  \r\n\r\n overskrides normalt kun i meget tætte bygninger, hvor der er mange personer  \r\n\r\n som  \r\n\r\n fx børneinstitutioner og skoler. I børneinstitutioner bør der være en  \r\n\r\n ventilation, der udskifter luften mindst to gange i timen. Det er et krav i  \r\n\r\n bygningsreglementet, at luften skal udskiftes ca. tre gange i timen i  \r\n\r\n børneinstitutioner, der er opført, væsentligt ombygget eller hvor anvendelsen  \r\n\r\n er væsentligt ændret efter 1995.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n 3.1.1 Naturlig ventilation  \r\n\r\n</B>  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Naturlig ventilation er  \r\n\r\n ventilation, hvor luften tilføres og fjernes gennem vinduer, døre,  \r\n\r\n udluftningsventiler,  \r\n\r\n revner og sprækker.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n I almindelige arbejdslokaler,  \r\n\r\n hvor der ikke er særligt forurenende arbejdsprocesser, som fx kontorer med få  \r\n\r\n personer og lagerlokaler kan det være tilstrækkeligt med naturlig  \r\n\r\n ventilation.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Døre og vinduer tætnes ofte  \r\n\r\n for at spare udgifter til opvarmning og mindske trækgener. Herved mindskes  \r\n\r\n luftskiftet, og man må derfor ofte lufte ud, selv om det giver risiko for  \r\n\r\n træk  \r\n\r\n og kulde.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Naturlig ventilation er  \r\n\r\n derfor ofte ikke tilstrækkelig til at sikre tilførsel af tilstrækkelig frisk  \r\n\r\n luft af passende temperatur og fugtighed og uden generende træk.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n 3.1.2. Mekanisk ventilation  \r\n\r\n</B>  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Når der ikke kan opnås  \r\n\r\n tilstrækkelig luftfornyelse ved naturlig ventilation, skal der indrettes  \r\n\r\n mekanisk  \r\n\r\n ventilation, der tilfører tilstrækkelig frisk luft af passende temperatur og  \r\n\r\n fugtighed. Det vil ofte være nødvendigt i arbejdsrum, hvor der er flere  \r\n\r\n mennesker, hvor der ryges, hvor der er kontormaskiner, der afgiver varme og  \r\n\r\n forurening, eller hvor der er afgasning fra inventar og bygningsdele.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Mekanisk ventilation skal  \r\n\r\n sikre, at arbejdsrummet tilføres tilstrækkelig frisk luft af passende  \r\n\r\n temperatur  \r\n\r\n og fugtighed _ uden generende træk. Det kan ske på en af følgende måder:  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"Pind\">  \r\n\r\n -  \r\n\r\n &#9;  \r\n\r\n Ved mekanisk udsugning  \r\n\r\n af luft kombineret med mekanisk tilførsel af frisk luft.  \r\n\r\n</P>  \r\n\r\n<P class=\"Pind\">  \r\n\r\n -  \r\n\r\n &#9;  \r\n\r\n Ved mekanisk udsugning  \r\n\r\n af luft kombineret med naturlig tilførsel af frisk luft gennem sprækker ved  \r\n\r\n døre og vinduer  \r\n\r\n</P>  \r\n\r\n<P class=\"Pind\">  \r\n\r\n -  \r\n\r\n &#9;  \r\n\r\n Ved mekanisk  \r\n\r\n indblæsning af frisk luft, hvorved overskydende luft fortrænges gennem  \r\n\r\n sprækker  \r\n\r\n ved døre og vinduer.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Ventilationsanlæg skal  \r\n\r\n normalt indrettes med afbalancerede luftmængder. Det vil sige, at der skal  \r\n\r\n tilføres frisk luft i en mængde, der svarer til den udsugede luft. Man kan  \r\n\r\n dog  \r\n\r\n holde overtryk i arbejdsrum, der ikke ønskes forurenet fra omgivelserne. Det  \r\n\r\n vil sige, at der indblæses mere luft i rummet, end der suges ud.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Oplevelsen af træk skyldes en  \r\n\r\n lokal afkøling af kroppen. Afkølingen kan skyldes luftstrømme. Nakke og  \r\n\r\n ankler  \r\n\r\n er normalt mest følsomme.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Træk fremkaldt af ventilation  \r\n\r\n skyldes en kombination af kold luft og luftens hastighed. Hvis  \r\n\r\n ventilationsluften  \r\n\r\n indblæses ved lav temperatur og/eller høj hastighed er det vigtigt, at  \r\n\r\n indblæsningsluften ikke rammer eller påvirker de ansatte.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Frisk luft, der tilføres  \r\n\r\n arbejdsrummet, kan i begrænset omfang blandes med den udsugede luft. Det er  \r\n\r\n dog  \r\n\r\n en betingelse, at den udsugede luft er renset og at den ikke stammer fra et  \r\n\r\n procesventilationsanlæg. Friskluftandelen i den indblæste luft skal altid  \r\n\r\n være  \r\n\r\n så stor, at CO<SUB>2</SUB>  \r\n\r\n indholdet i rummet holdes lavt, jf. afsnittet om  \r\n\r\n naturlig ventilation (8).  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n 4. Forebyggelse af dårligt indeklima  \r\n\r\n</B>  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Hvis indeklimagenerne ikke  \r\n\r\n kan løses lokalt i afdelingen, må sikkerhedsorganisationen gennemgå  \r\n\r\n arbejdspladsen og komme med forslag til forbedring af indeklimaet.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Sikkerhedsorganisationen kan  \r\n\r\n i forbindelse med gennemgangen af arbejdspladsen foretage visse simple  \r\n\r\n undersøgelser som fx måling af temperaturen.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Hvis  \r\n\r\n sikkerhedsorganisationen ikke kan komme med forslag til løsninger og få dem  \r\n\r\n accepteret af ledelse og bevilgende myndigheder, bør man inddrage sagkyndige  \r\n\r\n udefra, fx rådgivende ingeniørfirmaer, bedriftssundhedstjenesten og  \r\n\r\n Teknologisk  \r\n\r\n Institut. Man kan også henvende sig til Arbejdstilsynet.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n Der kan hentes  \r\n\r\n råd og vejledning om undersøgelse af indeklimaet hos  \r\n\r\n<A href=\"http://www.asc.amr.dk/\">  \r\n\r\n Arbejdsmiljørådets  \r\n\r\n Service Center  \r\n\r\n</A>.  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Arbejdstilsynet, den 1. maj 2001</I></P>  \r\n\r\n<P CLASS=SIGN1 ALIGN=\"CENTER\">Dirketør Jens Jensen</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n<A NAME=\"\"B101\"\"></A>\r\n\r\n<DIV CLASS=BILAG ID=\"B101\">  \r\n\r\n<BR>  \r\n\r\n<HR width=70% align=center>  \r\n\r\n<P class=\"Bilagstitel\">  \r\n\r\n<P class=\"BilagsOverskrift\"> Læs også Arbejdstilsynets vejledninger om: </P>  \r\n\r\n<P class=\"Nummer\">  \r\n\r\n<A href=\"file:///C  \r\n\r\n :\\Documents%20and%20Settings\\957bsc\\Lokale%20indstillinger\\Temporary%20Intern  \r\n\r\n et%20Files\\OLK55\\sw4733.asp%3fbPreview=\"true&amp;bEdit=true&amp;pre04-07  \r\n\r\n -2003115157=1\"\">  \r\n\r\n (1  \r\n\r\n</A>  \r\n\r\n )  \r\n\r\n &#9;  \r\n\r\n Planlægning af faste arbejdssteders indretning  \r\n\r\n</P>  \r\n\r\n<P class=\"Nummer\">  \r\n\r\n (2)  \r\n\r\n &#9;  \r\n\r\n Temperaturer i  \r\n\r\n arbejdsrum  \r\n\r\n</P>  \r\n\r\n<P class=\"Nummer\">  \r\n\r\n (3)  \r\n\r\n &#9;  \r\n\r\n Arbejdsrum på faste  \r\n\r\n arbejdssteder  \r\n\r\n</P>  \r\n\r\n<P class=\"Nummer\">  \r\n\r\n (4)  \r\n\r\n &#9;  \r\n\r\n Velfærdsforanstaltninger  \r\n\r\n</P>  \r\n\r\n<P class=\"Nummer\">  \r\n\r\n (5)  \r\n\r\n &#9;  \r\n\r\n Rengøring og  \r\n\r\n vedligeholdelse  \r\n\r\n</P>  \r\n\r\n<P class=\"Nummer\">  \r\n\r\n (6)  \r\n\r\n &#9;  \r\n\r\n Kunstig belysning  \r\n\r\n</P>  \r\n\r\n<P class=\"Nummer\">  \r\n\r\n (7)  \r\n\r\n &#9;  \r\n\r\n Akustik  \r\n\r\n</P>  \r\n\r\n<P class=\"Nummer\">  \r\n\r\n (8)  \r\n\r\n &#9;  \r\n\r\n Ventilation.  \r\n\r\n</P>  \r\n\r\n<P class=\"Bilagstekst\">  \r\n\r\n &nbsp;  \r\n\r\n</P>  \r\n\r\n</DIV><!-- End of \"Bilag\" -->  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "popularTitle": "Indeklima",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/10/2005"
        },
        {
            "displayName": "Accession",
            "displayValue": "C20010955260"
        },
        {
            "displayName": "Entydig dokumentidentifikation",
            "displayValue": "BE001390"
        },
        {
            "displayName": "Dato for førstegangsindlæggelse",
            "displayValue": "25/10/2005"
        },
        {
            "displayName": "Dato for indlæggelse",
            "displayValue": "07/11/2005"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9552"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "01/05/2001"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., Arbejdstilsynet, j.nr. "
        },
        {
            "displayName": "Stikord",
            "displayValue": "At-vejledning"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}