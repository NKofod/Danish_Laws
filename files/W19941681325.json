{
    "id": 32251,
    "title": "TV-Reklame - Anvendelse af dyr i reklamer ",
    "documentTypeId": "240",
    "isSagsforlobPeriodValid": false,
    "shortName": "KEN nr 16813 af 14/10/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>TV-reklame for en ikke-elektrisk kaffebrygger, hvor en chimpanse  \r\n\r\n &#187;demonstrerer&#171; hvordan man brygger kaffe på kaffebryggeren, ikke  \r\n\r\n fundet i strid med reglerne om, at tv-reklamer skal være sømmelige,  \r\n\r\n hæderlige, sandfærdige og udformet med behørig social ansvarsfølelse. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>TV-Reklame - Anvendelse af dyr i reklamer </H1>  \r\n\r\n<P></P>  \r\n\r\n<BR>  \r\n\r\n<P>Ved skrivelse af 19. september 1994 har Jane Nordstrand klaget over en  \r\n\r\n reklame for Bodum kaffebrygger vist i TV 2. </P>  \r\n\r\n<P>Klageren anfører med henvisning til §§ 7-11 i Bekg. nr. 108 af 8. februar  \r\n\r\n 1994, at reklamen hverken er sømmelig, hæderlig, sandfærdig eller opfylder  \r\n\r\n kravene til behørig social ansvarsfølelse. Reklamen viser en chimpanse, der  \r\n\r\n brygger kaffe på en Bodum-kaffebrygger. Imens kommenterer en mandsstemme i få  \r\n\r\n sætninger, hvorledes man brygger kaffe på kaffebryggeren, og at Bodum  \r\n\r\n kaffebryggere kan erhverves fra kr. 74,00. Annoncøren, Peter Bodum A/S, har  \r\n\r\n d. 29. september 1994 anført, at reklamen ikke strider mod de gældende regler  \r\n\r\n for reklamer i radio og fjernsyn. Annoncøren henviser til, at lovgivningen  \r\n\r\n ikke indeholder forbud mod at anvende dyr i reklameøjemed, og at en næsten  \r\n\r\n tilsvarende reklame har været anvendt i andre EU-lande. Annoncøren anfører,  \r\n\r\n at reklamen opfylder kravene til lovlighed, sømmelighed, hæderlighed og  \r\n\r\n sandfærdighed og er udformet med behørig social ansvarsfølelse i følge Bekg.  \r\n\r\n nr. 108 af 8. februar 1994. Annoncøren anfører videre, at indslaget ikke er  \r\n\r\n fremkommet gennem dyremishandling eller lignende, og at der er tale om et  \r\n\r\n humoristisk indslag, hvor chimpansen har haft mulighed for at lege. Det  \r\n\r\n anføres afslutningsvis, at såfremt Radio og TV-Reklamenævnet måtte finde, at  \r\n\r\n reklamen strider mod gældende lovgivning om reklamer i radio og TV, vil det  \r\n\r\n være det samme som helt at forbyde anvendelse af dyr i reklamer. TV2 Reklame  \r\n\r\n A/S har d. 30. september 1994 anført, at reklamen efter TV2 Reklame A/S's  \r\n\r\n vurdering ikke er uhæderlig, usandfærdig eller usømmelig og anser den for  \r\n\r\n udformet med behørig social ansvarsfølelse. TV2 Reklame A/S anfører også, at  \r\n\r\n der ikke er noget generelt forbud mod at anvende dyr i reklamer i radio og  \r\n\r\n TV. TV2 Reklame A/S har ved godkendelsen lagt vægt på, at chimpansen ikke  \r\n\r\n forekommer utryg eller på anden måde som værende generet af at deltage i  \r\n\r\n reklamen. TV2 Reklame A/S anfører således, med henvisning til at dyr også  \r\n\r\n deltager i cirkusforestillinger, varieteforestillinger og  \r\n\r\n illlusionistforestillinger, at såfremt dyrene behandles med den fornødne  \r\n\r\n respekt og omsorg, kan de også deltage i TV-reklamer. Radio og  \r\n\r\n TV-Reklamenævnet har behandlet sagen på sit møde d. 12. oktober 1994 og har  \r\n\r\n truffet følgende afgørelse: Der findes ikke noget generelt forbud mod at  \r\n\r\n anvende dyr i reklamer i radio og TV. Anvendelsen af dyr i reklamer reguleres  \r\n\r\n således af de almindelige regler om indholdet af reklamer i radio og TV og  \r\n\r\n anden relevant lovgivning iøvrigt. Chimpansen vises størstedelen af tiden på  \r\n\r\n en neutral baggrund i et neutralt miljø bortset fra det produkt, der  \r\n\r\n reklameres for. Chimpansen er ikke vist i situationer, der forekommer  \r\n\r\n generende for den. Nævnet finder ikke, at reklamen overtræder § 7 i Bekg. nr.  \r\n\r\n 108 af 8. februar 1994, om at reklame skal være sømmelig, hæderlig og  \r\n\r\n sandfærdig og udformet med behørig social ansvarsfølelse. </P>  \r\n\r\n<P>Nævnet finder ikke, at Dyreværnsloven § 17 stk. 1 og 2, hvorefter dyr ikke  \r\n\r\n må dresseres eller bruges til fremvisning, cirkusforestillinger eller  \r\n\r\n lignende, hvis dyret herved påføres væsentlig ulempe, og hvorefter vilde dyr  \r\n\r\n ikke må anvendes ved forestillinger i cirkus, varieteer og lignende  \r\n\r\n virksomhed, finder anvendelse i denne sag. </P>  \r\n\r\n<P>Radio og TV-Reklamenævnet finder således ikke anledning til at påtale det  \r\n\r\n omhandlede reklameindslag. Nævnets afgørelse er enstemmig. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19941681325"
        },
        {
            "displayName": "Entydig dokumentidentifikation",
            "displayValue": "CA000162"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "16813"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "14/10/1994"
        },
        {
            "displayName": "Administrerende myndighed",
            "displayValue": "Radio- og tv-nævnet"
        },
        {
            "displayName": "Ressortministeriets journalnummer",
            "displayValue": "94:416/8500-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}