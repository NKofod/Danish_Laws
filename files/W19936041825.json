{
    "id": 40139,
    "title": "Udbud af anparter i et anpartsselskab er ikke omfattet af loven. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60418 af 21/06/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udbud af anparter i et anpartsselskab er ikke omfattet af loven. </I>  \r\n\r\n</P>  \r\n\r\n<P> <I>(Kirsten Levinsen, Peter Erling Nielsen og Ebbe Christensen) </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Udbud af anparter i et anpartsselskab er ikke  \r\n\r\n omfattet af loven. </H1>  \r\n\r\n<P></P>  \r\n\r\n<BR>  \r\n\r\n<P>Advokat C har på vegne A ApS, København, og B Limited, Dublin, Irland, i  \r\n\r\n skrivelse af 20. november 1992 klaget over, at Erhvervs- og Selskabsstyrelsen  \r\n\r\n ved skrivelse af 22. oktober 1992 (j.nr. 92-60.420) afslog at offentliggøre  \r\n\r\n et prospekt om udbud af anparter i A ApS. </P>  \r\n\r\n<P> <B>Sagens omstændigheder:</B>  </P>  \r\n\r\n<P>Lov om prospekter ved første offentlige udbud af visse værdipapirer, lov  \r\n\r\n nr. 213 af 10. april 1991, bestemmer, at der ved det første udbud til  \r\n\r\n offentligheden af værdipapirer, som ikke ønskes optaget til officiel notering  \r\n\r\n på Københavns Fondsbørs, skal offentliggøres et prospekt, som giver  \r\n\r\n oplysninger om værdipapirerne og disses udsteder. Nærmere bestemmelser om  \r\n\r\n prospektets indhold findes dels i loven, dels i Erhvervs- og  \r\n\r\n Selskabsstyrelsens bekendtgørelse nr. 272 af 3. maj 1991, der er udstedt i  \r\n\r\n medfør af loven. Offentliggørelsen sker ved, at prospektet indsendes til  \r\n\r\n Erhvervs- og Selskabsstyrelsen, som påser, at prospektet opfylder lovens og  \r\n\r\n bekendtgørelsens krav, hvorefter styrelsen foranlediger modtagelsen af  \r\n\r\n prospektet offentliggjort. Lovens § 1, stk. 2, er sålydende: </P>  \r\n\r\n<P>&#187;Stk. 2. Loven omfatter følgende værdipapirer: </P>  \r\n\r\n<P>1) aktier og andre omsættelige værdipapirer, der kan sidestilles med  \r\n\r\n aktier, </P>  \r\n\r\n<P>2) obligationer med en løbetid på mindst 1 år og andre omsættelige  \r\n\r\n værdipapirer, der kan sidestilles med disse, eller </P>  \r\n\r\n<P>3) alle andre omsættelige værdipapirer, hvormed værdipapirer som nævnt  \r\n\r\n under nr. 1 eller 2 kan erhverves ved tegning eller ombytning.&#171; </P>  \r\n\r\n<P>Ved skrivelse af 20. oktober 1992 fremsendte advokat C som advokat for de  \r\n\r\n to ovennævnte selskaber forskelligt materiale, som påtænktes udleveret til  \r\n\r\n fremtidige investorer, til Erhvervs- og Selskabsstyrelsen, idet advokaten  \r\n\r\n anmodede styrelsen om at gennemgå materialet under henvisning til førnævnte  \r\n\r\n lov. I skrivelsen redegjorde advokaten nærmere for, hvorledes materialets  \r\n\r\n indhold opfylder kravene til et prospekt efter loven og bekendtgørelsen. </P>  \r\n\r\n<P>Af det fremsendte materiale fremgår bl.a., at A ApS er &#187;et  \r\n\r\n investeringsprojekt i regulær anpartsselskabsform (ikke K/S), hvor  \r\n\r\n investorernes penge anvendes konstruktivt til at etablere en ny, avanceret  \r\n\r\n dansk medicoteknisk virksomhed med international slagkraft&#171;. Selskabet  \r\n\r\n har erhvervet rettighederne til to produkter, som anvendes inden for  \r\n\r\n dialyseområdet (behandling af patienter med svigtende nyrefunktion). Samtlige  \r\n\r\n anparter i selskabet er overdraget til B Limited i henhold til et  \r\n\r\n ikke-omsætteligt, rente- og afdragsfrit, konvertibelt gældsbrev. Sidstnævnte  \r\n\r\n selskab udbyder herefter ialt 3.600 anparter i A ApS, hver på nominelt  \r\n\r\n 250.000 kr., der sælges til kurs 104,4 eller 261.000 kr. pr. anpart. Den  \r\n\r\n samlede udbudssum udgør herefter 939,6 mio. kr. Om valget af selskabsform  \r\n\r\n hedder det: &#187;Anpartsselskabsformen blev valgt, fordi investorerne opnår  \r\n\r\n maksimal medindflydelse på selskabets beslutningsproces og samtidig sparer 9  \r\n\r\n mio. kroner i aktieafgift.&#171; </P>  \r\n\r\n<P>Ifølge vedtægterne for A ApS (af 20. september 1992) har selskabet til  \r\n\r\n formål &#187;at drive handel, industri og investering.&#171;  \r\n\r\n Indskudskapitalen er ifølge vedtægterne 200.000 kr. fordelt på 20 anparter a  \r\n\r\n 10.000 kr. Indskudskapitalen er fuldt indbetalt. Der udstedes anpartsbeviser.  \r\n\r\n Anparterne kan overdrages, overdragelse skal noteres i selskabets anpartsbog.  \r\n\r\n</P>  \r\n\r\n<P>Ved den påklagede skrivelse af 22. oktober 1992 meddelt Erhvervs- og  \r\n\r\n Selskabsstyrelsen klagers advokat, at offentliggørelse ikke kan finde sted på  \r\n\r\n det foreliggende grundlag. Som begrundelse anføres: </P>  \r\n\r\n<P>&#187;I henhold til lov nr. 213 af 10. april 1991 om prospekter § 1,  \r\n\r\n omfatter loven kun &#187;værdipapirer&#171;, og dels er anparter ikke  \r\n\r\n værdipapirer, dels kan anparter slet ikke udbydes til offentligheden. </P>  \r\n\r\n<P>Hvis anpartsselskabet herefter ønskes omdannet til et aktieselskab, vil  \r\n\r\n der kunne udfærdiges og indsendes et prospekt for dette selskab, når  \r\n\r\n omdannelsen er optaget i registret.' </P>  \r\n\r\n<P>I skrivelse af 27. oktober 1992 gav styrelsen supplerende vejledning om  \r\n\r\n situationen, såfremt selskabet omdannes til et aktieselskab. </P>  \r\n\r\n<P>Over for Erhvervsankenævnet har klager i klageskrivelsen af 20. november  \r\n\r\n 1992 gjort gældende, at styrelsens afgørelse ikke har hjemmel i loven,  \r\n\r\n bekendtgørelsen, bemærkningerne til lovforslaget, det til grund for loven  \r\n\r\n liggende EF-direktiv eller anpartsselskabsloven. Klager henviser til, at  \r\n\r\n udbuddet ikke er sket i forbindelse med stiftelsen af et anpartsselskab, men  \r\n\r\n at der er tale om salg af anpartsbeviser efter selskabets stiftelse. </P>  \r\n\r\n<P>Erhvervs- og Selskabsstyrelsen har i en redegørelse for sagen af 13.  \r\n\r\n januar 1993 fastholdt den trufne afgørelse og bl.a. udtalt: </P>  \r\n\r\n<P>&#187;Baggrunden for styrelsens afgørelse er at en anpart ikke er noget  \r\n\r\n værdipapir efter anpartsselskabsloven, sammenholdt med værdipapir-begrebet i  \r\n\r\n prospektdirektivet og prospektloven. </P>  \r\n\r\n<P> Anpartsselskabsloven </P>  \r\n\r\n<P>En karakteristisk forskel på et anpartsselskab og et aktieselskab er, at  \r\n\r\n et anpartsselskab typisk har en sluttet deltagerkreds. </P>  \r\n\r\n<P>I § 3 fastslås således, at hele indskudskapitalen skal tegnes af stifteren  \r\n\r\n eller stifterne. I bemærkningerne til lovforslag nr. 172 til  \r\n\r\n anpartsselskabsloven, der blev vedtaget d. 4. juni 1973, står der herom: </P>  \r\n\r\n<P>&#187;Et anpartsselskab kan efter forslaget oprettes af en enkelt stifter.  \r\n\r\n Det krav om mindst tre stiftere som findes både i den gældende  \r\n\r\n aktieselskabslov og i aktielovforslaget, er ikke fundet nødvendigt i  \r\n\r\n anpartsselskaber, dels fordi disse selskaber i almindelighed har en sluttet  \r\n\r\n deltagerkreds, og dels fordi der i § 3 tillige stilles krav om, at hele  \r\n\r\n indskudskapitalen skal tegnes af stifteren eller stifterne. Der kan således  \r\n\r\n ikke tegnes indskudskapital ved udbud af anparter til en videre kreds eller  \r\n\r\n til offentligheden.&#171; </P>  \r\n\r\n<P>En anden forskel er, at et anpartsselskab hverken kan eller skal udstede  \r\n\r\n aktier eller lignende værdipapirer til selskabsdeltagerne. En anpartshaver  \r\n\r\n har krav på at få udstedt et bevis for, at han er indført i fortegnelsen over  \r\n\r\n anpartshavere, jf. anpartsselskabslovens § 15, stk. 2, men dette bevis er dog  \r\n\r\n ikke negotiabelt og har ingen funktion med hensyn til overdragelse af  \r\n\r\n anparterne. </P>  \r\n\r\n<P>I bemærkningerne til § 15 hedder det bl.a.: </P>  \r\n\r\n<P>&#187;Et hovedpunkt i lovforslaget om anpartsselskaber er, at der ikke til  \r\n\r\n anpartshaverne kan udstedes aktier eller lignende værdipapirer.&#171; </P>  \r\n\r\n<P>Ved lov nr. 283 af 9. juni 1982 er betegnelsen &#187;anpartsbevis&#171; i  \r\n\r\n § 15 udgået af loven. Af bemærkningerne til lovforslaget begrundes det  \r\n\r\n således: </P>  \r\n\r\n<P>&#187;For at tydeliggøre, at et skriftligt bevis eller en kvittering for  \r\n\r\n underretning om erhvervelse af en anpart, som selskabet har udstedt, ikke er  \r\n\r\n et værdipapir, og at modtagelsen af et sådant bevis ikke har betydning for  \r\n\r\n sikringen af erhvervelsen, foreslås, at betegnelsen &#187;anpartsbevis&#171;  \r\n\r\n udgår af lovteksten.' </P>  \r\n\r\n<P>Det fremgår således, af anpartselskabsloven og dens forarbejder, at  \r\n\r\n anparter ikke er værdipapirer og ikke kan udbydes til offentligheden ved  \r\n\r\n tegning. </P>  \r\n\r\n<P> Prospektdirektivet og prospektloven </P>  \r\n\r\n<P>Af Rådets direktiv af 17. april 1989 (89/29/EØF) (Prospektdirektivet) art.  \r\n\r\n 1 fremgår det, at det finder anvendelse på værdipapirer, der for første gang  \r\n\r\n udbydes til offentligheden i en medlemsstat. I art. 3 litra e) defineres  \r\n\r\n værdipapirer som: &#187;aktier og andre omsættelige værdipapirer, der kan  \r\n\r\n sidestilles med aktier, obligationer med en løbetid på mindst et år og andre  \r\n\r\n omsættelige værdipapirer, der kan sidestilles med obligationer, samt alle  \r\n\r\n andre omsættelige værdipapirer, hvormed sådanne værdipapirer kan erhverves  \r\n\r\n ved tegning eller ombytning.&#171; </P>  \r\n\r\n<P>Denne definition blev stort set ordret indsat i prospektlovens § 1. </P>  \r\n\r\n<P> Konklusion </P>  \r\n\r\n<P>Da anparter i et anpartsselskab ikke er værdipapirer i lovens og  \r\n\r\n direktivets forstand, er de ikke omfattet af prospektloven. </P>  \r\n\r\n<P>Styrelsens opgave er iflg. prospektlovens § 4, stk. 2, at påse, at  \r\n\r\n indsendte prospekter opfylder lovens forskrifter og bestemmelser fastsat i  \r\n\r\n henhold til loven, og herefter bekendtgøre modtagelsen af prospektet. Da  \r\n\r\n prospektlovens § 1 ikke var opfyldt i denne sag, da udbuddet ikke gælder  \r\n\r\n værdipapirer, har styrelsen ikke kunnet offentliggøre modtagelsen. Styrelsen  \r\n\r\n må derfor fastholde sin afgørelse af 22. oktober 1992.' </P>  \r\n\r\n<P>Klageren har i et supplerende indlæg af 11. februar 1993 over for det af  \r\n\r\n styrelsen fremførte bl.a. anført: </P>  \r\n\r\n<P>&#187;Erhvervs- og Selskabsstyrelsens betragtninger om forståelsen af § 3  \r\n\r\n i anpartsselskabsloven, vedrørende forholdene i forbindelse med etableringen  \r\n\r\n af et anpartsselskab, herunder antal stiftere, forekommer mindre interessante  \r\n\r\n i den foreliggende sag, hvor det berørte selskab var stiftet,  \r\n\r\n anpartsregistrering foretaget i selskabets anpartsbog og hvor selskabets  \r\n\r\n senere vedtægter af 7.8.1992 udtrykkeligt foreskrev, at anpartsbeviser skulle  \r\n\r\n udstedes. </P>  \r\n\r\n<P>Det ses ikke af loven at fremgår, at udstedelsen af anpartsbeviser ikke  \r\n\r\n kan finde sted, eller at et andet dokument, som bevis for en anpart, ikke kan  \r\n\r\n formuleres som et værdipapir. </P>  \r\n\r\n<P>Udstedelsen af anpartsbeviser i henhold til den  \r\n\r\n generalforsamlingsbeslutning hvor ovennævnte vedtægter blev vedtaget, som  \r\n\r\n bevis for forholdsmæssigt ejerskab/medejerskab af anpartsselskabet, var  \r\n\r\n planlagt foretaget til B Limited, på grundlag af det anførte  \r\n\r\n ikke-omsættelige, konvertible gældsbrev hvor B Limited var kreditor. B  \r\n\r\n Limited ville således blive første anpartshaver, og investor, ved indgåelse  \r\n\r\n af investeringsaftale, anden anpartshaver, idet B Limited solgte sin/sine  \r\n\r\n anparter til investor/investorerne. </P>  \r\n\r\n<P>Det gøres gældende, at selvom Erhvervs- og Selskabsstyrelsens opfattelse  \r\n\r\n af begrebet &#187;anparter/anpartsbeviser&#171; som værende ikke-værdipapirer  \r\n\r\n lægges til grund, ses der ikke i den foreliggende sag, på grundlag af de af  \r\n\r\n Erhvervs- og Selskabsstyrelsen anførte regler, at være noget til hinder for  \r\n\r\n omsætning/overdragelse/salg af hel eller delvis ejerskab/medejerskab til et  \r\n\r\n anpartsselskab, også selvom dette ejerskab/medejerskab skulle foreligge  \r\n\r\n bekræftet i form af et eller flere anpartsbeviser, ligesom det gøres  \r\n\r\n gældende, at konsekvensen ved fremsendelsen af prospektmaterialet til  \r\n\r\n Erhvervs- og Selskabsstyrelsen ikke burde have været en nægtelse af  \r\n\r\n prospektgodkendelse med de af Erhvervs- og Selskabsstyrelsen fremførte  \r\n\r\n synspunkter, men alene, at godkendelse af prospektet eller stillingtagen til  \r\n\r\n det ikke kunne ske, allerede fordi Erhvervs- og Selskabsstyrelsen ikke i  \r\n\r\n henhold til prospektloven havde nogen kompetence til at foretage vurdering af  \r\n\r\n den forelagte &#187;konstruktion&#171;, fordi det forelagte faldt udenfor de  \r\n\r\n i prospektloven, af Erhvervs- og Selskabsstyrelsens kompetence, omfattede  \r\n\r\n forhold. </P>  \r\n\r\n<P>Det fastholdes derfor, at den trufne afgørelse er forkert, principalt  \r\n\r\n fordi Erhvervs- og Selskabsstyrelsens fortolkningen af anpartsselskabsloven  \r\n\r\n sammenholdt med prospektloven er forkert, subsidiært fordi Erhvervs- og  \r\n\r\n Selskabsstyrelsen slet ikke har haft kompetence til en konkret vurdering af  \r\n\r\n prospektet, da dette efter Styrelsens egen opfattelse ikke er omfattet af  \r\n\r\n prospektlovens regler og dermed af Styrelsens kompetence i henhold til disse  \r\n\r\n regler.' </P>  \r\n\r\n<P> <B>Ankenævnet udtaler:</B>  </P>  \r\n\r\n<P>I prospektlovens § 1, stk. 2, som er citeret ovenfor, er det angivet,  \r\n\r\n hvilke værdipa pirer, der er omfattet af loven. Dokumenter, der er udstedt  \r\n\r\n som bevis for besiddelsen af en anpart i et anpartsselskab, er ikke omfattet  \r\n\r\n af denne opregning. Det bemærkes navnlig, at et sådant  \r\n\r\n &#187;anpartssbevis&#171; ikke er en aktie og heller ikke falder ind under  \r\n\r\n begrebet: &#187;andre omsættelige værdipapirer, der kan sidestilles med  \r\n\r\n aktier&#171;, idet der - som anført af Erhvervs- og Selskabsstyrelsen i den  \r\n\r\n foran nævnte redegørelse - er afgørende retlige forskelle mellem en aktie og  \r\n\r\n et &#187;anpartsbevis&#171;. </P>  \r\n\r\n<P>De dokumenter, der blev udbudt ved det i sagen omhandlede prospekt, </P>  \r\n\r\n<P>er således ikke omfattet af loven, og ankenævnet kan tiltræde, at </P>  \r\n\r\n<P>Erhvervs- og Selskabsstyrelsen under henvisning hertil har afvist </P>  \r\n\r\n<P>at offentliggøre prospektet. </P>  \r\n\r\n<P>Ankenævnet stadfæster derfor den påklagede afgørelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19936041825"
        },
        {
            "displayName": "Entydig dokumentidentifikation",
            "displayValue": "CA008076"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60418"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "21/06/1993"
        },
        {
            "displayName": "Administrerende myndighed",
            "displayValue": "Industri- og Samordningsministeriets Erhvervsankenævn"
        },
        {
            "displayName": "Ressortministeriets journalnummer",
            "displayValue": "92-67.899"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}