{
    "id": 83060,
    "title": "Bekendtgørelse om opbevaring af visse former for nitrocellulose ",
    "documentTypeId": "60",
    "isSagsforlobPeriodValid": false,
    "shortName": "BEK nr 996 af 27/11/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om opbevaring af visse former for  \r\n\r\n nitrocellulose </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 33, stk. 1, nr. 2, og § 70, stk. 4, i beredskabsloven, lov  \r\n\r\n nr. 1054 af 23. december 1992, fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Bekendtgørelsens bestemmelser om opbevaring af  \r\n\r\n fugtet nitrocellulose finder kun anvendelse på: </P>  \r\n\r\n<UL CLASS=PLAIN-LIST>  \r\n\r\n<LI>1) Nitrocellulose med mindst 25 vægtprocent vand. </LI>  \r\n\r\n<LI>2) Nitrocellulose med et kvælstofindhold på højst 12,6 vægtprocent  \r\n\r\n (beregnet på tørstofbasis) og fugtet med (opløst i) mindst 25 vægtprocent men  \r\n\r\n under 45 vægtprocent alkohol (eller andet brandfarligt opløsningsmiddel).  \r\n\r\n</LI>  \r\n\r\n<LI>3) Nitrocellulose med et kvælstofindhold på højst 12,6 vægtprocent  \r\n\r\n (beregnet på tørstofbasis) og med mindst 18 vægtprocent blødgøringsmiddel.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 2. </I> Opbevaring af nitrocellulose kan tillige være  \r\n\r\n omfattet af miljølovgivningens regler om klassificering, emballering,  \r\n\r\n mærkning, salg og opbevaring af kemiske stoffer og produkter, jf.  \r\n\r\n Miljøministeriets bekendtgørelse nr. 829 af 15. oktober 1993, som ændret ved  \r\n\r\n bekendtgørelse nr. 966 af 12. december 1995. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Bekendtgørelsen finder ikke anvendelse på  \r\n\r\n opbevaring af højst 5 kg af de i § 1, stk. 1, nr. 1-3, nævnte former for  \r\n\r\n nitrocellulose i kemiske laboratorier til analytisk brug eller  \r\n\r\n ikke-erhvervsmæssig præparation, såfremt opbevaringen sker: </P>  \r\n\r\n<UL CLASS=PLAIN-LIST>  \r\n\r\n<LI>1) forsvarligt overalt og under lås, og </LI>  \r\n\r\n<LI>2) i den oprindelige emballage eller i anden tilsvarende emballage med et  \r\n\r\n indhold på højst 1 kg. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Opbevaring af de i § 1, stk. 1, nr. 1-3, nævnte  \r\n\r\n former for nitrocellulose må kun ske i 1-etages bygninger eller lignende, der  \r\n\r\n er konstrueret og placeret på en sådan måde, at risikoen for eksplosionsfare,  \r\n\r\n for at brande opstår, at brande breder sig, at brande medfører farlig  \r\n\r\n opvarmning af stofferne, at personskade finder sted, og at store værdier  \r\n\r\n ødelægges, formindskes mest muligt, samt således at der sikres forsvarlige  \r\n\r\n rednings- og slukningsmuligheder. </P>  \r\n\r\n<P CLASS=STK> <I>Stk. 2. </I> Bygninger til opbevaring af de i § 1, stk. 1,  \r\n\r\n nr.1-3, nævnte former for nitrocellulose skal i hvert enkelt tilfælde  \r\n\r\n godkendes af Beredskabsstyrelsen. </P>  \r\n\r\n<P CLASS=STK> <I>Stk. 3. </I> De i stk. 2 nævnte bygninger skal, for at kunne  \r\n\r\n blive godkendt af Beredskabsstyrelsen, mindst opfylde følgende krav til  \r\n\r\n konstruktion og beliggenhed: </P>  \r\n\r\n<UL CLASS=PLAIN-LIST>  \r\n\r\n<LI>1) bygningen skal have let tag, som skal være opført af ubrændbare  \r\n\r\n materialer, </LI>  \r\n\r\n<LI>2) oplagsrummets ydervægge og vægge, der afgrænser oplagsstedet mod andre  \r\n\r\n lokaler, skal udføres af mur eller beton, som mindst svarer til  \r\n\r\n BS-bygningsdel 60, </LI>  \r\n\r\n<LI>3) oplagsrummets gulv skal være plant og uden revner, kloakafløb,  \r\n\r\n afløbsrender eller lign. og skal udføres af beton eller af andet ubrændbart  \r\n\r\n materiale, </LI>  \r\n\r\n<LI>4) opvarmning må kun ske med enten vand eller lavtryksdamp fra fyr, som  \r\n\r\n er anbragt uden for oplagsrummet og adskilt fra dette med mindst  \r\n\r\n BS-konstruktion 60, eller med andet opvarmningsudstyr, som er godkendt til  \r\n\r\n placering i klassificeret område, jf. nr. 5, </LI>  \r\n\r\n<LI>5) elektriske installationer skal udføres efter bestemmelserne om  \r\n\r\n sprængstofrum i Elektricitetsrådets stærkstrømsbekendtgørelse, </LI>  \r\n\r\n<LI>6) bygningen skal være forsynet med et effektivt lynafledersystem, </LI>  \r\n\r\n<LI>7) redningsberedskabet skal have let adgang til at udføre det nødvendige  \r\n\r\n rednings- og slukningsarbejde, </LI>  \r\n\r\n<LI>8) bygningen skal kunne aflåses, og </LI>  \r\n\r\n<LI>9) i 2 m afstand være omgivet af et 2 m højt, tæt og stærkt trådgitter  \r\n\r\n med aflåselig indgang, såfremt bygningen ikke er opført på en indhegnet  \r\n\r\n plads. </LI>  \r\n\r\n</UL>  \r\n\r\n<P CLASS=STK> <I>Stk. 4. </I> Bygninger, der ikke opfylder de i stk. 3 nævnte  \r\n\r\n krav, kan godkendes af Beredskabsstyrelsen, såfremt kravene i stk. 1 er  \r\n\r\n tilgodeset på anden måde. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Ved bygningens indgang skal der være anbragt et  \r\n\r\n advarselsskilt med oplysning om: </P>  \r\n\r\n<UL CLASS=PLAIN-LIST>  \r\n\r\n<LI>1) hvilke stoffer, der opbevares, </LI>  \r\n\r\n<LI>2) hvor stor en mængde, der må opbevares, </LI>  \r\n\r\n<LI>3) den påbudte tørstofprocent, </LI>  \r\n\r\n<LI>4) forbud mod tobaksrygning, og </LI>  \r\n\r\n<LI>5) forbud mod brug af åben ild. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Det i stk. 1 nævnte advarselsskilt om  \r\n\r\n opbevaring af nitrocellulose skal være udført i overensstemmelse med de af  \r\n\r\n Arbejdsministeriet (Direktoratet for Arbejdstilsynet) udfærdigede  \r\n\r\n bestemmelser om sikkerhedsskiltning. </P>  \r\n\r\n<P CLASS=STK> <I>Stk. 3. </I> Opbevaringen i bygningen må kun ske i den  \r\n\r\n oprindelige emballage eller anden tilsvarende emballage (tromler, dunke  \r\n\r\n m.v.). Emballagen kan evt. anbringes på europaller og skal anbringes stående  \r\n\r\n på en endeflade og højst i to lag, således at der friholdes plads til en gang  \r\n\r\n af 1 meters bredde på tværs og på langs af hver europallebredde, eller dertil  \r\n\r\n svarende opbevaringsmåde. Utætte emballager skal straks fjernes fra  \r\n\r\n bygningen. Emballagen må ikke åbnes i bygningen. Bygningen skal holdes ren og  \r\n\r\n ryddelig. </P>  \r\n\r\n<P CLASS=STK> <I>Stk. 4. </I> Leverandøren skal mærke emballagen med  \r\n\r\n produktionsdato. Produkter, der er mere end 3 år gamle, må ikke anvendes og  \r\n\r\n skal tilintetgøres på forsvarlig måde. Det emballerede produkt skal vendes  \r\n\r\n mindst 1 gang hver 14. dag, såfremt det er påkrævet for at sikre produktets  \r\n\r\n ensartethed. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Med mindre højere straf er forskyldt efter den  \r\n\r\n øvrige lovgivning, straffes med bøde, den der </P>  \r\n\r\n<UL CLASS=PLAIN-LIST>  \r\n\r\n<LI>1) undlader at ansøge om godkendelse eller tilsidesætter vilkår knyttet  \r\n\r\n til en godkendelse efter § 3, stk. 2, eller </LI>  \r\n\r\n<LI>2) overtræder § 2, § 3, stk. 1 eller § 4, stk. 1 og stk. 3-4. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Straffen kan stige til hæfte eller fængsel i  \r\n\r\n indtil 2 år, hvis overtrædelsen er begået forsætligt eller ved grov  \r\n\r\n uagtsomhed, og hvis der ved overtrædelsen er </P>  \r\n\r\n<UL CLASS=PLAIN-LIST>  \r\n\r\n<LI>1) voldt skade på personer, ejendom eller miljøet eller fremkaldt fare  \r\n\r\n herfor, eller </LI>  \r\n\r\n<LI>2) opnået eller tilsigtet en økonomisk fordel for den pågældende selv  \r\n\r\n eller andre, herunder besparelser. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Der kan pålægges selskaber m.v. (juridiske  \r\n\r\n personer) strafansvar efter reglerne i straffelovens 5. kapitel. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Bekendtgørelsen træder i kraft den 1. januar  \r\n\r\n 1997. </P>  \r\n\r\n<P CLASS=STK> <I>Stk. 2. </I> Midlertidig bekendtgørelse nr. 74 af 15. marts  \r\n\r\n 1944 om opbevaring og transport af visse former for nitrocellulose og  \r\n\r\n nitrocellulosepasta, som ændret ved bekendtgørelse nr. 389 af 23. juli 1981,  \r\n\r\n ophæves. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Bygninger, der er godkendt til opbevaring af de  \r\n\r\n i § 1, stk. 1, nr. 1-3, nævnte former for nitrocellulose inden  \r\n\r\n bekendtgørelsens ikrafttræden, og som opfylder de for godkendelsen fastsatte  \r\n\r\n vilkår, er kun omfattet af denne bekendtgørelse for så vidt angår </P>  \r\n\r\n<UL CLASS=PLAIN-LIST>  \r\n\r\n<LI>1) udvidelser, eller </LI>  \r\n\r\n<LI>2) forandringer i indretningen, der er væsentlige i forhold til  \r\n\r\n bestemmelserne i bekendtgørelsen. </LI>  \r\n\r\n</UL>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Indenrigsministeriet, den 27. november  \r\n\r\n 1996 </I> </P>  \r\n\r\n<P CLASS=UNDERSKREVET-AF ALIGN=CENTER>Birte Weiss </P>  \r\n\r\n<P ALIGN=CENTER>Anne von der Recke </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/12/1996"
        },
        {
            "displayName": "Accession",
            "displayValue": "B19960099605"
        },
        {
            "displayName": "Entydig dokumentidentifikation",
            "displayValue": "CM042433"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "996"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "27/11/1996"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Indenrigsmin., Beredskabskontoret J. nr. 1996/2710-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}