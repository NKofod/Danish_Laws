{
    "id": 115688,
    "title": "Vejledning om mulighed for opholds- og arbejdstilladelse efter udlændingelovens § 9 a, stk. 1, jf. associeringsaftale (Tyrkiet)",
    "documentTypeId": "300",
    "isSagsforlobPeriodValid": true,
    "shortName": "FOU nr 2006.379",
    "documentHtml": "<div class=\"bjelke\">Den fulde tekst</div><p class=\"Titel2\"> Vejledning om mulighed for opholds- og arbejdstilladelse efter udlændingelovens § 9 a, stk. 1, jf. associeringsaftale (Tyrkiet)</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Ombudsmanden rejste af egen drift et spørgsmål over for Integrationsministeriet om udlændingemyndighedernes vejledning af tyrkiske statsborgere om opholds- og arbejdstilladelse. Det drejede sig nærmere om deres rettigheder efter associerings-aftalen mellem EF og Tyrkiet af 12. september 1963.</div>\r\n        </p>\r\n        <p class=\"Tekst2\">\r\n          <div>Ministeriet udtalte bl.a. at der fremover vil blive vejledt om muligheden for opholdstilladelse på baggrund af associeringsaftalen i alle sager hvor dette spørgsmål kan have relevans. Det vil ikke længere afhænge af en konkret vurdering i den enkelte sag.</div>\r\n        </p>\r\n        <p class=\"Tekst2\">\r\n          <div>Ministeriet fandt endvidere at det måtte anses for bedst stemmende med god forvaltningsskik at associeringsaftalen mv. blev offentliggjort på Udlændingestyrelsens hjemmeside og senere på en fælles internetportal.</div>\r\n        </p>\r\n        <p class=\"Tekst2\">\r\n          <div>Ombudsmanden tog det oplyste til efterretning og foretog sig ikke mere i sagen.</div>\r\n        </p>\r\n        <p class=\"Tekst2\">\r\n          <div>(J.nr. 2006-0812-609).</div>\r\n        </p>\r\n      </div>\r\n      <p class=\"Tekst\">I forbindelse med min behandling af en konkret sag om opholds- og arbejdstilladelse til en tyrkisk statsborger afgav Ministeriet for Flygtninge, Indvandrere og Integration en udtalelse den 19. august 2005. I udtalelsen anførte ministeriet bl.a.:</p>\r\n      <p class=\"Tekst\">”Artikel 6, stk. 1, i afgørelse nr. 1/80 [Associeringsrådets afgørelse nr. 1/80 af 19. september 1980 i medfør af Associeringsaftalen af 12. september 1963 mellem EF og Tyrkiet; min bemærkning] omhandler efter sin ordlyd alene spørgsmålet om arbejdstilladelse.</p>\r\n      <p class=\"Tekst\">Da en tyrkisk statsborger for at kunne udnytte en ret efter artikel 6, stk. 1, i afgørelse nr. 1/80 til fortsat at arbejde her i landet skal have lovligt ophold, må udlændingemyndighederne – uanset at det ikke følger direkte af ordlyden af afgørelse nr. 1/80 – nødvendigvis administrere således, at en tyrkisk statsborger, der har en sådan ret til fortsat at arbejde her i landet også gives den fornødne opholdstilladelse.</p>\r\n      <p class=\"Tekst\">Det fremgår af artikel 6, stk. 3, i afgørelse nr. 1/80, at gennemførelsesbestemmelserne til stk. 1 og 2 fastsættes ved nationale bestemmelser.</p>\r\n      <p class=\"Tekst\">Ministeriet skal i den anledning udtale, at udlændingemyndighederne har fundet det rettest, at opholds- og arbejdstilladelse, der gives på baggrund af Danmarks forpligtelser efter Associeringsaftalen af 12. september 1963 mellem EF og Tyrkiet (…) og artikel 6, stk. 1, i afgørelse nr. 1/80, meddeles efter udlændingelovens § 9 a, stk. 1, (tidligere § 9, stk. 2, nr. 3).</p>\r\n      <p class=\"Tekst\">Denne administration lever efter ministeriets opfattelse op til Danmarks forpligtelser efter associeringsaftalen og afgørelse nr. 1/80.”</p>\r\n      <p class=\"Tekst\">Den 14. marts 2006 skrev jeg til ministeriet at Danmarks forpligtelser efter associeringsaftalen således udmøntes gennem udlændingelovens § 9 a, stk. 1. Denne udmøntning fremgår imidlertid ikke af ordlyden i udlændingelovens § 9 a, stk. 1.</p>\r\n      <p class=\"Tekst\">På den baggrund og under henvisning til ombudsmandslovens § 17, stk. 1, anmodede jeg Ministeriet for Flygtninge, Indvandrere og Integration om nærmere oplysninger om hvorvidt – og i givet fald hvordan – ministeriet og Udlændingestyrelsen orienterer og vejleder de relevante persongrupper om de rettigheder de har efter associeringsaftalen og afgørelse nr. 1/80.</p>\r\n      <p class=\"Tekst\">Den 6. juni 2006 udtalte ministeriet bl.a. følgende:</p>\r\n      <p class=\"Tekst\">”Ministeriet kan i relation til spørgsmålet om orientering og vejledning af personer, der måtte have rettigheder efter associeringsaftalen og afgørelse nr. 1/80 oplyse, at udlændingemyndighederne hidtil har fulgt en praksis, hvorefter associeringsaftalen og afgørelse nr. 1/80 er blevet inddraget i de enkelte konkrete sager, hvor dette ud fra den enkelte sags konkrete oplysninger måtte anses for relevant.</p>\r\n      <p class=\"Tekst\">Inddragelsen af associeringsaftalen og afgørelse nr. 1/80 er sket enten i form om vejledning om muligheden for at søge om opholdstilladelse efter udlændingelovens § 9 a, stk. 1, jf. associeringsaftalen, eller ved, at Udlændingestyrelsen ex officio har behandlet sagen efter aftalen.</p>\r\n      <p class=\"Tekst\">Udlændingemyndighederne har således ud fra en konkret vurdering af den enkelte sag skønnet, om der ud fra sagens oplysninger var nærmere grundlag for at orientere.</p>\r\n      <p class=\"Tekst\">Ministeriet har på baggrund af Deres udtalelse af 30. marts 2006 i sagen om offentliggørelse af en praksisændring fra maj 2003 fundet anledning til at vurdere, om denne hidtidige praksis i fornødent omfang lever op til kravene om god forvaltningsskik.</p>\r\n      <p class=\"Tekst\">Ministeriet finder, at det må anses for bedst stemmende med god forvaltningsskik, at associeringsaftalen og afgørelse nr. 1/80 offentliggøres på Udlændingestyrelsens hjemmeside, www.udlst.dk. En sådan orientering er således nu lagt på styrelsens hjemmeside. Det bemærkes, at Udlændingestyrelsens hjemmeside i juni 2006 – sammen med blandt andet ministeriets hjemmeside www.inm.dk – forventes at blive lagt sammen til internetportalen ’Ny i Danmark’.</p>\r\n      <p class=\"Tekst\">Udlændingemyndighederne har som anført ovenfor hidtil i hver enkelt sag vurderet, om der var konkrete oplysninger om forhold, der gjorde, at man burde orientere om indholdet af associeringsaftalen og afgørelse nr. 1/80, eller burde behandle sagen i henhold dertil.</p>\r\n      <p class=\"Tekst\">Udlændingemyndighederne har besluttet at ændre denne praksis, således at der fremover – i lighed med den gældende praksis for udlændingemyndighedernes konkrete vejledning om bestemmelsen i udlændingelovens § 9 a, stk. 2, om muligheden for opholdstilladelse med henblik på fastholdelse på det danske arbejdsmarked – vejledes om muligheden for at søge om opholdstilladelse på baggrund af en hidtidig tilknytning til arbejdsmarkedet i alle sager vedrørende tyrkiske statsborgere, hvor dette spørgsmål måtte kunne have relevans, uden en nærmere vurdering af, om der i den enkelte sag er konkrete oplysninger, der indikerer en sådan situation.</p>\r\n      <p class=\"Tekst\">Udlændingestyrelsen har tilsluttet sig udtalelsen.”</p>\r\n      <p class=\"Tekst\">Ved brev af 15. juni 2006 meddelte jeg Ministeriet for Flygtninge, Indvandrere og Integration at jeg havde taget det oplyste til efterretning, og at jeg herefter ikke foretog mig mere i sagen.</p>\r\n      <p class=\"Tekst\"></p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/06/2008"
        },
        {
            "displayName": "Accession",
            "displayValue": "O20060037970"
        },
        {
            "displayName": "Entydig dokumentidentifikation",
            "displayValue": "AX009912"
        },
        {
            "displayName": "Dato for førstegangsindlæggelse",
            "displayValue": "17/06/2008"
        },
        {
            "displayName": "Dato for indlæggelse",
            "displayValue": "17/06/2008"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "379"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Integrationsministeriet"
        },
        {
            "displayName": "Underskriftdato",
            "displayValue": "01/01/2006"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "Vejledning",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Særlige sagsbehandlingsspørgsmål"
            ]
        },
        {
            "tag": "God forvaltningsskik",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Særlige sagsbehandlingsspørgsmål"
            ]
        }
    ],
    "hasFobTags": true
}