{
    "id": 105870,
    "title": "1987 BSF 62   FORSLAG TIL FOLKETINGSBESLUTNING OM MULIGHED FOR INDGÅELSE AF VALGFORBUND   VED FOLKETINGSVALG ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 62",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 62 </P>  \r\n\r\n<P></P>  \r\n\r\n<P>Forslag til folketingsbeslutning om mulighed for indgåelse af valgforbund  \r\n\r\n ved folketingsvalg </P>  \r\n\r\n<P></P>  \r\n\r\n<P>Fremsat af Bjørn Poulsen (SF) Agerschou (SF) Leif Hermann (SF) Birgitte  \r\n\r\n Husmark (SF) Ejner Larsen (SF) Ebba Strange (SF) Bente Søltoft (SF) Jens  \r\n\r\n Thoft (SF) </P>  \r\n\r\n<P></P>  \r\n\r\n<P>den 10. december 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte forslag til lov om </P>  \r\n\r\n<P>ændring af lov om valg til Folketinget, således at der etableres </P>  \r\n\r\n<P>mulighed for indgåelse af valgforbund mellem to eller flere partier, </P>  \r\n\r\n<P>og således at valgforbundets samlede mandattal fordeles efter </P>  \r\n\r\n<P>største brøks metode på de af dets partier, som selvstændigt </P>  \r\n\r\n<P>opfylder betingelserne for repræsentation efter den gældende </P>  \r\n\r\n<P>valglovs § 43. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Efter grundlovens § 31, stk. 2, fastsættes de nærmere regler for </P>  \r\n\r\n<P>valgrettens udøvelse gennem valgloven. Denne skal tillige </P>  \r\n\r\n<P>fastsætte valgmåden på en sådan måde, at der sikres &#187;en ligelig </P>  \r\n\r\n<P>repræsentation af de forskellige anskuelser blandt vælgerne&#171;. </P>  \r\n\r\n<P>I den gældende valglovs § 43 opstilles tre betingelser, hvoraf </P>  \r\n\r\n<P>mindst en skal være opfyldt for, at et parti repræsenteres i </P>  \r\n\r\n<P>Folketinget: </P>  \r\n\r\n<P>1. Partiet skal opnå mindst eet kredsmandat. </P>  \r\n\r\n<P>2. Partiet skal inden for hvert af to af de tre hovedområder opnå </P>  \r\n\r\n<P>mindst lige så mange stemmer som det gennemsnitlige antal gyldige </P>  \r\n\r\n<P>stemmer, der i området er afgivet pr. kredsmandat. </P>  \r\n\r\n<P>3. Partiet skal i hele landet opnå mindst 2 pct. af de afgivne </P>  \r\n\r\n<P>gyldige stemmer. </P>  \r\n\r\n<P>Det har fra tid til anden givet anledning til diskussion, hvorvidt </P>  \r\n\r\n<P>disse betingelser er i overensstemmelse med grundlovens § 31, </P>  \r\n\r\n<P>stk. 2, men Østre Landsret har ved sin dom af 20. december 1972 </P>  \r\n\r\n<P>billiget, at der i valgloven stilles krav til den kvantitative </P>  \r\n\r\n<P>styrke af en &#187;anskuelse&#171;, før den opnår ret til at indgå i den  \r\n\r\n</P>  \r\n\r\n<P>ligelige fordeling. </P>  \r\n\r\n<P>En eventuel ophævelse eller skærpelse af de gældende </P>  \r\n\r\n<P>adgangsbetingelser beror derfor udelukkende på politiske </P>  \r\n\r\n<P>overvejelser. Det må dog antages, at adgangsbetingelserne uden </P>  \r\n\r\n<P>videre vil kunne lempes inden for grundlovens rammer, mens der må </P>  \r\n\r\n<P>være en grænse for, hvor meget de vil kunne skærpes, før det </P>  \r\n\r\n<P>bliver grundlovsstridigt. </P>  \r\n\r\n<P>Socialistisk Folkeparti har ved adskillige lejligheder tilkendegivet </P>  \r\n\r\n<P>sin uenighed i de gældende adgangsbetingelser, <B>dels</B> fordi det er  \r\n\r\n</P>  \r\n\r\n<P>udemokratisk, at et parti kan opnå stemmer til tre mandater uden </P>  \r\n\r\n<P>at opnå repræsentation, <B>dels</B> fordi adgangsbetingelserne i et vist  \r\n\r\n</P>  \r\n\r\n<P>omfang påvirker valgets udfald til ugunst for partier, der forud </P>  \r\n\r\n<P>for valget ikke entydigt ser ud til at opfylde </P>  \r\n\r\n<P>adgangsbetingelserne. </P>  \r\n\r\n<P>Et flertal i Folketinget har imidlertid ved flere lejligheder, </P>  \r\n\r\n<P>senest ved 1. behandling den 24. november 1987 af SF's forslag </P>  \r\n\r\n<P>til lov om ændring af lov om valg til Folketinget (L 65) om </P>  \r\n\r\n<P>ophævelse af 2-pct.-spærregrænsen (se Folketingstidende 1987-88, </P>  \r\n\r\n<P>forhandlingerne sp. 2422) og i forbindelse med vedtagelsen af den </P>  \r\n\r\n<P>nye valglov i foråret 1987, forkastet forslag om at afskaffe </P>  \r\n\r\n<P>spærregrænsen. Forslagsstillerne finder det derfor omsonst på ny </P>  \r\n\r\n<P>at fremsætte forslag herom. </P>  \r\n\r\n<P>Ikke desto mindre er det utilfredsstillende, at ca. 150.000 vælgere </P>  \r\n\r\n<P>ikke er repræsenteret i det nuværende Folketing, <B>dels</B> ud fra et  \r\n\r\n</P>  \r\n\r\n<P>principielt demokratisk synspunkt, <B>dels</B> fordi en minimal fremgang  \r\n\r\n</P>  \r\n\r\n<P>eller tilbagegang for et enkelt parti herved afgørende kan </P>  \r\n\r\n<P>forrykke det politiske styrkeforhold i Folketinget. Det kan </P>  \r\n\r\n<P>derfor bero på rene tilfældigheder, om en regering bevarer eller </P>  \r\n\r\n<P>mister sit flertal. </P>  \r\n\r\n<P>Det foreslås derfor, at der i valgloven indføres en mulighed for </P>  \r\n\r\n<P>indgåelse af valgforbund. </P>  \r\n\r\n<P>Regler for valgforbund </P>  \r\n\r\n<P>Valgforbund forudsættes sædvanligvis ikke at være relevante i et </P>  \r\n\r\n<P>valgsystem, der har den største brøks metode som grundlæggende </P>  \r\n\r\n<P>princip. Heri er forslagsstillerne enige. </P>  \r\n\r\n<P>Når der imidlertid sker et mindre brud med dette princip i form af </P>  \r\n\r\n<P>spærregrænsen, må det være naturligt at foretage en tilsvarende </P>  \r\n\r\n<P>mindre korrektion herfor. </P>  \r\n\r\n<P>Der er flere muligheder for en sådan korrektion. Enten kan vælgerne </P>  \r\n\r\n<P>forsynes med en &#187;andenstemme&#171;, der kun har gyldighed, hvis deres  \r\n\r\n</P>  \r\n\r\n<P>primært foretrukne parti ikke opnår repræsentation. Eller der kan </P>  \r\n\r\n<P>indføres mulighed for indgåelse af valgforbund. </P>  \r\n\r\n<P>Fordelen ved den første metode er, at det så er vælgerne selv, der </P>  \r\n\r\n<P>afgør, hvilket andet parti der er mest &#187;nærtstående&#171;. Til  \r\n\r\n gengæld </P>  \r\n\r\n<P>vil metoden administrativt være helt uoverskuelig. </P>  \r\n\r\n<P>Den anden metode indebærer, at det er det ikkerepræsenterede parti, </P>  \r\n\r\n<P>der på vælgernes vegne afgør, hvilket andet parti (eller hvilke </P>  \r\n\r\n<P>andre partier) man finder mest &#187;nærtstående&#171;, men den er til  \r\n\r\n</P>  \r\n\r\n<P>gengæld enkel at administrere. Dertil kommer, at valgforbund jo </P>  \r\n\r\n<P>vil være indgået før valgets afholdelse, hvorfor vælgerne er </P>  \r\n\r\n<P>bekendt med, hvilket andet parti (eller hvilke andre partier) der </P>  \r\n\r\n<P>i givet fald vil drage nytte af de ikkerepræsenterede stemmer, og </P>  \r\n\r\n<P>vælgerne kan derfor inddrage dette forhold i de samlede </P>  \r\n\r\n<P>overvejelser om stemmeafgivningen. </P>  \r\n\r\n<P>Forslagsstillerne mener derfor, at den bedste form for korrektion </P>  \r\n\r\n<P>består i, at de ikkerepræsenterede stemmer overføres til et </P>  \r\n\r\n<P>politisk &#187;nærtstående&#171; parti gennem forlods indgåelse af </P>  \r\n\r\n<P>valgforbund mellem et eller flere partier. </P>  \r\n\r\n<P>Da det som nævnt ikke er politisk muligt at afskaffe den </P>  \r\n\r\n<P>eksisterende spærregrænse, må fordelingen af mandaterne ske under </P>  \r\n\r\n<P>hensyn til, at de nuværende betingelser i den gældende valglovs § </P>  \r\n\r\n<P>43 opretholdes. </P>  \r\n\r\n<P>I praksis vil proceduren derfor være, at samtlige afgivne stemmer </P>  \r\n\r\n<P>først opgøres på det samlede valgforbund, og på baggrund heraf </P>  \r\n\r\n<P>beregnes valgforbundets samlede mandattal som hidtil efter den </P>  \r\n\r\n<P>største brøks metode. For at opnå repræsentation skal </P>  \r\n\r\n<P>valgforbundet opfylde mindst en af de eksisterende </P>  \r\n\r\n<P>adgangsbetingelser, men desuden skal mindst et af valgforbundets </P>  \r\n\r\n<P>partier <B>alene</B> opfylde mindst en af adgangsbetingelserne. </P>  \r\n\r\n<P>Dernæst fordeles mandaterne efter største brøks metode på dem af </P>  \r\n\r\n<P>valgforbundets partier, som selvstændigt opfylder de gældende </P>  \r\n\r\n<P>adgangsbetingelser. På baggrund heraf fordeles mandaterne </P>  \r\n\r\n<P>endeligt på hovedområder samt på amts- og storkredse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00062"
        },
        {
            "displayName": "Entydig dokumentidentifikation",
            "displayValue": "CL004437"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "62"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}