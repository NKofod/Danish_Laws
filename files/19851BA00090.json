{
    "id": 106050,
    "title": "1985 BSF 90   FORSLAG TIL FOLKETINGSBESLUTNING OM STANDARDISERING AF PLASTMATERIALER TIL   EMBALLAGER ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 90",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 90 </P>  \r\n\r\n<P></P>  \r\n\r\n<P>Forslag til folketingsbeslutning om standardisering af plastmaterialer til  \r\n\r\n emballager </P>  \r\n\r\n<P></P>  \r\n\r\n<P>Fremsat af Anne Grete Holmsgård (VS) Lenger (VS) Elisabeth Bruun Olesen  \r\n\r\n (VS) Margrete Auken (SF) Leif Hermann (SF) Ebba Strange (SF) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at nedbringe forureningen fra </P>  \r\n\r\n<P>plastemballager efter følgende retningslinier: </P>  \r\n\r\n<P>1. Brug af PVC til engangsemballager forbydes pr. 1. januar 1988. </P>  \r\n\r\n<P>2. Der udarbejdes en positivliste for plastmaterialer, der må </P>  \r\n\r\n<P>anvendes til emballager. Positivlisten skal sikre, at der anvendes </P>  \r\n\r\n<P>så få typer plast som muligt til emballager. Den skal endvidere </P>  \r\n\r\n<P>præcisere, hvilke typer der må anvendes til de forskellige former </P>  \r\n\r\n<P>for emballage. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Under debatten om dioxinforurening i foråret 1985 blev der vedtaget </P>  \r\n\r\n<P>en dagsorden, hvori det blandt andet hedder, at der skal søges </P>  \r\n\r\n<P>udviklet &#187;en produktion af engangsemballager, som kan nedbrydes </P>  \r\n\r\n<P>uden skadevirkninger for mennesker og miljø&#171; (Folketingstidende </P>  \r\n\r\n<P>1984-85, forhandlingerne sp. 9098). </P>  \r\n\r\n<P>Når dette punkt kom med i dagsordenen, skyldes det ikke mindst </P>  \r\n\r\n<P>bekymring over den forurening, som plastemballager og emballager, </P>  \r\n\r\n<P>hvori der indgår plast (mælkekartoner), er årsag til. </P>  \r\n\r\n<P>En del af problemet kan klares ved at erstatte engangsemballager med </P>  \r\n\r\n<P>flergangsemballager og vel at mærke flergangsemballager af </P>  \r\n\r\n<P>produkter, der kan indgå i et genanvendelsessystem. </P>  \r\n\r\n<P>Det er imidlertid ikke muligt at erstatte samtlige engangsemballager </P>  \r\n\r\n<P>med flergangsemballager. Tilbage er en ganske betydelig rest. Der </P>  \r\n\r\n<P>foreligger ikke præcise tal for mængden af plastemballager, men </P>  \r\n\r\n<P>det kan anslås, at den udgør mellem 35 og 50 pct. af det årlige </P>  \r\n\r\n<P>plastforbrug på 260.000 tons. </P>  \r\n\r\n<P>Den del af det årlige plastforbrug, der ikke består af </P>  \r\n\r\n<P>engangsemballager, udgør også et miljømæssigt problem, da disse </P>  \r\n\r\n<P>produkter også havner i forbrændingsanlæggene eller på </P>  \r\n\r\n<P>lossepladserne på et eller andet tidspunkt. </P>  \r\n\r\n<P>I første omgang har forslagsstillerne imidlertid valgt at koncentrere </P>  \r\n\r\n<P>sig om engangsemballagerne, da disse udgør en stor og velkendt </P>  \r\n\r\n<P>kategori, over for hvilken der umiddelbart kan sættes ind. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad 1 </P>  \r\n\r\n<P>Det er for længst erkendt, at PVC er et produkt, der ikke kan </P>  \r\n\r\n<P>nedbrydes uden skadevirkninger for miljø og mennesker. Danmark har </P>  \r\n\r\n<P>sagt nej til en produktion af PVC af samme årsag, men anvendelsen </P>  \r\n\r\n<P>fortsætter man altså med. </P>  \r\n\r\n<P>PVC kan ikke (som f.eks. polyethylen) genanvendes, og produktet kan i </P>  \r\n\r\n<P>øvrigt for så vidt angår engangsemballager erstattes med andre </P>  \r\n\r\n<P>plastprodukter (især polyethylen). Der kan dog være problemer i </P>  \r\n\r\n<P>forbindelse med emballager til husholdningskemikalier. Her </P>  \r\n\r\n<P>anvendes i dag PVC, da materialet er specielt kemikaliebestandigt. </P>  \r\n\r\n<P>Da glasbeholdere, der ellers kunne være erstatningsemballage, er </P>  \r\n\r\n<P>mindre egnet til kemikalier, fordi flaskerne kan gå i stykker, kan </P>  \r\n\r\n<P>det her været berettiget at bevare PVC. Til gengæld foreslås disse </P>  \r\n\r\n<P>gjort til returemballager (jfr. forslaget om fjernelse af </P>  \r\n\r\n<P>miljøgifte fra affaldet). </P>  \r\n\r\n<P>Tilbage står et prismæssigt problem. PVC er billigt. Her må det </P>  \r\n\r\n<P>imidlertid være indlysende at vælge miljøfordelene på bekostning </P>  \r\n\r\n<P>af en lidt højere pris for emballagerne. </P>  \r\n\r\n<P>PVC bør også begrænses i andre produkter end engangsemballager. Men </P>  \r\n\r\n<P>dette område er mere uoverskueligt, og der kan i højere grad være </P>  \r\n\r\n<P>seriøse, tekniske grunde til at anvende PVC. Derfor bør man </P>  \r\n\r\n<P>afvente den rapport over erstatningsmuligheder for PVC, som </P>  \r\n\r\n<P>miljøstyrelsen har bebudet i sommeren 1986. </P>  \r\n\r\n<P>Ad 2 </P>  \r\n\r\n<P>Når der er foreslået en positivliste, skyldes det et ønske om at få </P>  \r\n\r\n<P>plastmaterialerne til engangsemballage standardiseret, således at </P>  \r\n\r\n<P>det klart fremgår, hvilke materialer der må anvendes til de </P>  \r\n\r\n<P>forskellige emballageformer. En sådan standardisering vil gøre det </P>  \r\n\r\n<P>muligt at genanvende en stor del af plastemballagerne. Vægten bør </P>  \r\n\r\n<P>lægges på, at der anvendes så få forskellige materialer som </P>  \r\n\r\n<P>overhovedet muligt, og på, at der især satses på anvendelse af </P>  \r\n\r\n<P>polyethylen. Dette produkt udgør i forvejen en stor del af den </P>  \r\n\r\n<P>samlede plastanvendelse (ca. 45 pct.) og der er allerede etableret </P>  \r\n\r\n<P>en virksomhed (i Vojens), der kan genindvinde polyethylen. </P>  \r\n\r\n<P>Positivlisten bør f.eks. fastsætte, at der skal anvendes polyethylen </P>  \r\n\r\n<P>til fremstilling af store kategorier som folier, plastsække og </P>  \r\n\r\n<P>engangsflasker. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00090"
        },
        {
            "displayName": "Entydig dokumentidentifikation",
            "displayValue": "CL005689"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "90"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}