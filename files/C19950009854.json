{
    "id": 53981,
    "title": "Orientering om ændring af bistandslovens regler om forældrebestyrelser i dagtilbud for børn ",
    "documentTypeId": "200",
    "isSagsforlobPeriodValid": false,
    "shortName": "SKR nr 98 af 26/06/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Orientering om ændring af bistandslovens regler  \r\n\r\n om forældrebestyrelser i dagtilbud for børn </H1>  \r\n\r\n<P></P>  \r\n\r\n<BR>  \r\n\r\n<P>Folketinget har ved 3. behandling den 18. maj 1995 vedtaget L 184: Forslag  \r\n\r\n til lov om ændring af lov om social bistand (Forældrebestyrelser i kommunale  \r\n\r\n og selvejende daginstitutioner samt i kommunal dagpleje for børn m.v.). Loven  \r\n\r\n er bekendtgjort som lov nr. 433 af 14. juni 1995. Kopi vedlægges til  \r\n\r\n orientering. </P>  \r\n\r\n<P>Loven, der træder i kraft den 1. januar 1996, indeholder følgende  \r\n\r\n hovedelementer: </P>  \r\n\r\n<P CLASS=PUNKT> <B>1.</B> Sikring af forældreindflydelse i selvejende  \r\n\r\n daginstitutioner for børn </P>  \r\n\r\n<P CLASS=PUNKT> <B>2.</B> Mere fleksible regler om medarbejderrepræsentation  \r\n\r\n i forældrebestyrelserne </P>  \r\n\r\n<P CLASS=PUNKT> <B>3.</B> Krav om forældrebestyrelser i den kommunale  \r\n\r\n dagpleje for børn. </P>  \r\n\r\n<P>Med lovændringen sikres det, at forældre får mulighed for indflydelse på  \r\n\r\n forholdene i deres børns dagtilbud, uanset om børnene er i kommunal eller  \r\n\r\n selvejende daginstitution eller i kommunal dagpleje. </P>  \r\n\r\n<P>Udarbejdelse af vedtægtsændringer </P>  \r\n\r\n<P>Under hensyn til at lovændringen betyder, at en del af de selvejende  \r\n\r\n daginstitutioner skal igennem en ofte tidkrævende proces med ændring af deres  \r\n\r\n vedtægter, skal Socialministeriet opfordre kommunerne til at kontakte de  \r\n\r\n institutioner, som kommunalbestyrelsen har indgået overenskomst med, med  \r\n\r\n henblik på hurtigst muligt at få denne proces sat i gang. </P>  \r\n\r\n<P CLASS=PUNKT> <B>1.</B> Forældreindflydelse i selvejende daginstitutioner  \r\n\r\n</P>  \r\n\r\n<P>Bestemmelserne om forældreindflydelse i selvejende daginstitutioner er  \r\n\r\n udformet som rammebestemmelser, der giver mulighed for at tilrettelægge  \r\n\r\n forældreindflydelsen under hensyn til de særlige forhold, der gør sig  \r\n\r\n gældende for den enkelte selvejende daginstitution. </P>  \r\n\r\n<P>Med lovændringen bliver alle selvejende daginstitutioner med  \r\n\r\n driftsoverenskomst med en kommune forpligtet til at sørge for, at  \r\n\r\n forældreflertallet i bestyrelsen sikres gennem vedtægterne. Forpligtelsen  \r\n\r\n omfatter kun daginstitutioner med kontrolleret fremmøde af børnene. </P>  \r\n\r\n<P>Bestemmelserne giver den enkelte institutions bestyrelse mulighed for at  \r\n\r\n vælge mellem to modeller for, hvordan forældrene kan sikres en indflydelse,  \r\n\r\n der som minimum svarer til den, forældrene har i kommunale daginstitutioner:  \r\n\r\n</P>  \r\n\r\n<P>* En en-strenget model, hvor institutionsbestyrelsen ifølge vedtægten  \r\n\r\n består af et flertal af valgte forældre. </P>  \r\n\r\n<P>* En to-strenget model, hvor styrelsen af institutionen opdeles i en  \r\n\r\n institutionsbestyrelse og en forældrebestyrelse med et flertal af valgte  \r\n\r\n forældre og med repræsentation af institutionens medarbejdere. </P>  \r\n\r\n<P>Specielt om den en-strengede model </P>  \r\n\r\n<P>Flertallet af valgte forældre kan indgå i institutionsbestyrelsen som  \r\n\r\n fuldgyldige medlemmer, d.v.s. de får del i hele kompetencen i den selvejende  \r\n\r\n institutions bestyrelse, herunder arbejdsgiverkompetencen og det økonomisk  \r\n\r\n ansvar. Det kan dog fastsættes gennem vedtægten, at beslutninger vedrørende  \r\n\r\n spørgsmål som f.eks. institutionens overordnede idegrundlag/livssyn,  \r\n\r\n formueforhold, ansættelse af leder/personale i øvrigt, økonomisk ansvar,  \r\n\r\n vedtægtsændringer m.v. forudsætter enstemmighed eller kvalificeret flertal i  \r\n\r\n institutionsbestyrelsen. Herved sikres der en mindretalsbeskyttelse til  \r\n\r\n stifterne af den pågældende institution (foreninger/organisationer bag  \r\n\r\n institutionen) i spørgsmål, der typisk må anses for at være grundlæggende for  \r\n\r\n den selvejende institution. </P>  \r\n\r\n<P>Enighed og kvalificeret flertal kan ikke kræves for så vidt angår  \r\n\r\n beslutninger vedrørende </P>  \r\n\r\n<P>- principperne for daginstitutionens virksomhed </P>  \r\n\r\n<P>- principperne for anvendelse af en budgetramme, </P>  \r\n\r\n<P>som udgør den minimumskompetence, som et flertal af forældre skal  \r\n\r\n tillægges. </P>  \r\n\r\n<P>Det skal desuden fremgå af vedtægten, hvorvidt medarbejderne er  \r\n\r\n repræsenteret i bestyrelsen og med hvilken kompetence. Der er således ikke et  \r\n\r\n krav om, at medarbejderne skal være medlemmer af bestyrelsen, når den  \r\n\r\n en-strengede model anvendes. Såfremt medarbejderne ikke er medlemmer af  \r\n\r\n bestyrelsen, forudsættes det, at lederen og medarbejderrepræsentant(er)  \r\n\r\n deltager i møderne for at sikre, at de involveres i udarbejdelse af de  \r\n\r\n principper, der har betydning for det pædagogiske arbejde i  \r\n\r\n daginstitutionerne. </P>  \r\n\r\n<P>Specielt om den to-strengede model </P>  \r\n\r\n<P>Styrelsen af selvejende daginstitutioner kan deles op i en  \r\n\r\n institutionsbestyrelse med stort set samme kompetence, som de nuværende  \r\n\r\n bestyrelser har, og hvor forældre, lederen og medarbejderrepræsentanter kan  \r\n\r\n have adgang til at deltage, og en forældrebestyrelse, som får samme  \r\n\r\n kompetence og sammensætning, som forældrebestyrelserne i de kommunale  \r\n\r\n daginstitutioner, d.v.s. </P>  \r\n\r\n<P>- fastsætter principper for daginstitutionens virksomhed </P>  \r\n\r\n<P>- fastsætter principper for anvendelse af en budgetramme for institutionen  \r\n\r\n</P>  \r\n\r\n<P>- har indstillingsret til institutionsbestyrelsen i forbindelse med  \r\n\r\n ansættelse af personale i daginstitutionen. </P>  \r\n\r\n<P>Forældrebestyrelsen udøver sin kompetence under respekt for  \r\n\r\n kommunalbestyrelsens overordnede mål og rammer for dagtilbudsområdet og det i  \r\n\r\n vedtægten fastsatte formål og idegrundlag. </P>  \r\n\r\n<P>Som i de kommunale daginstitutioner er der mulighed for at lægge  \r\n\r\n yderligere kompetence hos forældrebestyrelsen. Dog kan forældrebestyrelsen  \r\n\r\n ikke tillægges kompetence vedrørende: </P>  \r\n\r\n<P>- tilsynet med daginstitutioner, jf. bistandslovens § 71 </P>  \r\n\r\n<P>- beslutninger om optagelse, jf. bistandslovens § 72 </P>  \r\n\r\n<P>- fastsættelse af forældrebetaling og tildeling af fripladser, jf.  \r\n\r\n bistandslovens § 73 </P>  \r\n\r\n<P>- beføjelser, der følger af den kommunale bevillingskompetence. </P>  \r\n\r\n<P>Det skal fremgå af vedtægten på hvilke områder og i hvilket omfang,  \r\n\r\n institutionsbestyrelsen delegerer yderligere kompetence til  \r\n\r\n forældrebestyrelsen. </P>  \r\n\r\n<P>Regler for styrelse af selvejende daginstitutioner fastsættes i en vedtægt  \r\n\r\n for den enkelte institution. Det skal af vedtægten fremgå, hvilken af de to  \r\n\r\n modeller der vælges til styrelse af institutionen. Kommunalbestyrelsen  \r\n\r\n godkender nye vedtægter og ændringer i eksisterende vedtægter efter indhentet  \r\n\r\n udtalelse fra forældrebestyrelsen, når en sådan etableres. </P>  \r\n\r\n<P>Det er den enkelte selvejende daginstitutions bestyrelse, der gennem  \r\n\r\n vedtægten fastlægger, hvilken model man ønsker at anvende. Såfremt en  \r\n\r\n institution ikke retter sine vedtægterne til efter de nye regler, kan  \r\n\r\n kommunalbestyrelsen opsige overenskomsten med institutionen i  \r\n\r\n overensstemmelse med de regler for opsigelse, der er fastsat i  \r\n\r\n overenskomsten. </P>  \r\n\r\n<P>Daginstitutionens leder har den administrative og pædagogiske ledelse af  \r\n\r\n institutionen og er ansvarlig for daginstitutionens virksomhed over for en  \r\n\r\n forældrebestyrelse og den selvejende daginstitutions bestyrelse. Bestemmelsen  \r\n\r\n er en parallel til bestemmelsen om lederens funktion i kommunale  \r\n\r\n daginstitutioner. </P>  \r\n\r\n<P CLASS=PUNKT> <B>2.</B> Mere fleksible regler om medarbejderrepræsentation  \r\n\r\n i forældrebestyrelserne </P>  \r\n\r\n<P>De nye bestemmelser om medarbejderrepræsentation fastlægger, at  \r\n\r\n medarbejderne i daginstitutioner henholdsvis dagplejen skal være  \r\n\r\n repræsenteret i forældrebestyrelsen. Tidligere skulle der være to og kun to  \r\n\r\n medarbejderrepræsentanter i bestyrelsen. </P>  \r\n\r\n<P>Lovændringen betyder, at det fortsat vil være det normale, at der indgår  \r\n\r\n to medarbejderrepræsentanter i forældrebestyrelsen, men det bliver nu muligt,  \r\n\r\n at der kan være flere medarbejderrepræsentanter i meget store institutioner,  \r\n\r\n og man kan nøjes med en medarbejderrepræsentant i meget små institutioner. I  \r\n\r\n forældrebestyrelser i dagplejen bliver det ligeledes muligt at afpasse  \r\n\r\n antallet af medarbejderrepræsentanter efter forholdene i dagplejen. Der skal  \r\n\r\n dog fortsat være et flertal af forældrerepræsentanter i bestyrelsen. </P>  \r\n\r\n<P CLASS=PUNKT> <B>3.</B> Krav om forældrebestyrelser i den kommunale  \r\n\r\n dagpleje for børn </P>  \r\n\r\n<P>Kommunalbestyrelsen forpligtes nu til pr. 1. januar 1996 at oprette som  \r\n\r\n minimum en forældrebestyrelse i dagplejen. Det vil fortsat være muligt at  \r\n\r\n oprette flere forældrebestyrelser i dagplejen under hensyn til dagplejens  \r\n\r\n størrelse og struktur. </P>  \r\n\r\n<P>Socialministeriet vil i efteråret 1995 udsende en revideret udgave af  \r\n\r\n vejledning nr. 9 af 1. september 1992 om Forældrebestyrelser i kommunale  \r\n\r\n daginstitutioner og kommunal dagpleje for børn. </P>  \r\n\r\n<P>Karen Jespersen /Anders Lynge Madsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/07/1995"
        },
        {
            "displayName": "Accession",
            "displayValue": "C19950009854"
        },
        {
            "displayName": "Entydig dokumentidentifikation",
            "displayValue": "CM012850"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "98"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "26/06/1995"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialministeriet"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}