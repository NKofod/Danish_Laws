{
    "id": 203933,
    "title": "Forslag til folketingsbeslutning om rejseregler for medarbejdere i kommunale forsyningsselskaber",
    "documentTypeId": "480",
    "isSagsforlobPeriodValid": true,
    "shortName": "2018/1 BSF 40",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 15. november 2018 af Susanne Eilersen (DF), Karina Adsbøl (DF), Pernille Bendixen (DF), Jens Henrik Thulesen Dahl (DF), Kristian Thulesen Dahl (DF), Søren Espersen (DF), Morten Marinus (DF) Karin Nødgaard (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om rejseregler for medarbejdere i kommunale forsyningsselskaber</p>\r\n<p class=\"NormalInd\">Folketinget pålægger regeringen at udarbejde et samlet regelsæt, der skal gælde for de kommunalt ejede danske forsyningsselskaber, når deres repræsentanter er på rejse i udlandet. Regelsættet skal baseres på de kommunale sparsommelighedsregler og indeholde bestemmelser om, at disse forsyningsselskaber skal pålægges krav om ekstern revision af deres regnskaber. Regelsættet skal træde i kraft senest den 1. juli 2019.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">En række kommunalt ejede forsyningsselskaber, der sikrer danskerne adgang til vand, varme og el har brugt meget store beløb på rejser. Politiken har gennemgået 45 forsyningsselskabers udgifter til rejser. Gennemgangen viste, at der er brugt penge på femstjernede hoteller, rejser på businessclass og dyre byture og middage. Halvdelen af selskaberne havde inden for de seneste 5 år sendt medarbejdere og medlemmer af bestyrelsen på rejser uden for Europa. Mindst 12 af selskaberne havde godkendt rejser på mindst 80.000 kr. (»Studieture for chefer på businessclass, luksushotel og stripklub – du betaler«, Politiken, den 25. februar 2018). Professor ved Institut for Økonomi og Ledelse på Aalborg Universitet, Per Nikolaj Bukh, vurderer, at sådanne udgifter er på kant med loven: »Der er jo en lang række rejser, og på nogle af de her tjenesterejser i udlandet har man brugt højere beløb, end man må og bør i den offentlige sektor, så der kan man godt sige, at reglerne brydes.« (»Kommunalt ejede selskaber rejser på luksusture på borgernes regning«, TV 2, den 25. februar 2018).</p>\r\n<p class=\"NormalInd\">I Politikens artikel nævnes en række eksempler på forsyningsselskabernes overforbrug på rejser til udlandet. Eksempelvis forsyningsselskabet Odense Renovation, der står for indsamling af affald i Odense Kommune, som i 2014 sendte dets direktør og tre medarbejdere på en rejse til Polen, hvor de boede på et femstjernet hotel. Rejsen varede i 3 dage, og rejsebilagene afslører bl.a. byture, der varede til langt ud på natten. Den samlede pris for rejsen var 23.149 kr. I et andet eksempel beskrives, hvordan to medarbejdere fra forsyningsselskabet HOFOR under en konferencerejse til London i 2017 spiste på en restaurant. Regningen for denne middag var 2.040 kr. De to medarbejdere overnattede på et hotel på hver deres værelse til en pris på 2.166 kr. pr. nat. I endnu et eksempel beskrives en rejse foretaget af NK-Forsyning, der er ejet af Næstved Kommune, hvor der alt i alt er spenderet 254.365 kr. på en 4-dagestur til Bruxelles og Paris. Turen havde deltagelse af i alt 13 personer, hvilket giver en gennemsnitspris på næsten 20.000 kr. pr. deltager.</p>\r\n<p class=\"NormalInd\">Energi-, forsynings- og klimaministeren har i et svar på et spørgsmål fra Energi-, Forsynings- og Klimaudvalget oplyst, at der gælder forskellige regler for de forskellige forsyningsarter i forhold til, hvordan forsyningsselskabernes afholdelse af udgifter er reguleret. Men for dem alle gælder dog, at de har pligt til at sikre borgerne adgang til billig forsyning, og derfor har selskaberne også ansvar for at forvalte borgernes penge bedst muligt (Energi-, Forsynings- og Klimaudvalget, alm. del, svar på spm. 223, folketingsåret 2017-18).</p>\r\n<p class=\"NormalInd\">Forslagsstillerne mener, at når man forvalter forbrugernes penge, skal man altid gøre det med størst mulig omhu og overveje, om eventuelle rejser har den rette faglighed og er på et niveau, hvor man kan forsvare de afholdte udgifter. Årsagen til de mange eksempler på forsyningsselskabernes høje forbrug på udlandsrejser skal muligvis findes i, at der ikke findes tilstrækkelig klare regler for disses forbrug på rejser i udlandet. Roger Buch, kommunalforsker og forskningschef ved Danmarks Medie- og Journalisthøjskole, vurderer, at fraværet af et samlet regelsæt netop er en del af årsagen, og mener derfor, at en oplagt løsning er, at selskaberne bør følge de samme regler, som er gældende i den offentlige sektor: »Jeg tror, at det netop handler om at få lavet nogle regler, der sætter nogle ret stramme rammer for, hvad man må bruge penge på, og så vil man jo lynhurtigt ende der, hvor den offentlige sektor står« (»Studieture for chefer på businessclass, luksushotel og stripklub – du betaler«, Politiken, den 25. februar 2018).</p>\r\n<p class=\"NormalInd\">Dette beslutningsforslag har netop til hensigt at sikre, at der udarbejdes et regelsæt, der skal gælde for kommunalt ejede danske forsyningsselskaber, når deres repræsentanter rejser i udlandet. Regelsættet skal baseres på de kommunale sparsommelighedsregler og indeholde bestemmelser om, at forsyningsselskaberne skal pålægges krav om ekstern revision af deres regnskaber. Regelsættet skal træde i kraft senest den 1. juli 2019.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Susanne Eilersen </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om rejseregler for medarbejdere i kommunale forsyningsselskaber.</p>\r\n<p class=\"ForslagsNummer\">(Beslutningsforslag nr. B 40)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2018/1 BF 40",
            "stateLabel": "Bortfaldet",
            "references": [
                {
                    "shortName": "2018/1 BSF 40",
                    "title": "Forslag til folketingsbeslutning om rejseregler for medarbejdere i kommunale forsyningsselskaber",
                    "presentationName": "Beslutningsforslag som fremsat",
                    "documentTypeId": 480,
                    "documentId": 203933,
                    "eliUri": "/eli/ft/20181BB00040",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/beslutningsforslag/b40/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "16/11/2018"
        },
        {
            "displayName": "Accession",
            "displayValue": "20181BB00040"
        },
        {
            "displayName": "Entydig dokumentidentifikation",
            "displayValue": "AX021977"
        },
        {
            "displayName": "Dato for førstegangsindlæggelse",
            "displayValue": "16/11/2018"
        },
        {
            "displayName": "Dato for indlæggelse",
            "displayValue": "16/11/2018"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "40"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}