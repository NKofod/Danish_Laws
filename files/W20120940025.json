{
    "id": 142857,
    "title": "Ophævelse af påbud om at bruge tekniske hjælpemidler til isætning af vinduespartier og påbud om brug af autoriseret arbejdsmiljørådgiver",
    "documentTypeId": "240",
    "isSagsforlobPeriodValid": true,
    "shortName": "KEN nr 9400 af 29/03/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ophævelse af påbud om at bruge tekniske hjælpemidler til isætning af vinduespartier og påbud om brug af autoriseret arbejdsmiljørådgiver</p>\r\n<div class=\"Resume\">\r\n   <p class=\"TekstGenerel\">Sagen vedrører en virksomhed, der på en byggeplads havde fået et påbud vedrørende manuel håndtering af vinduespartier, samt et rådgivningspåbud.</p>\r\n   <p class=\"TekstGenerel\">Arbejdstilsynets afgørelse vedrørte efter sin formulering, at virksomheden skulle bruge tekniske hjælpemidler til isætning af vinduespartier.</p>\r\n   <p class=\"TekstGenerel\">Beskrivelsen i bilaget til påbuddet vedrørte den manuelle håndtering af vinduespartierne fra et teknisk hjælpemiddel ind gennem stilladset og ind i bygningen.</p>\r\n   <p class=\"TekstGenerel\">Et enigt nævn fandt, at påbuddet skulle ophæves idet selve påbuddet i afgørelsesbrevet ikke havde hjemmel i beskrivelsen i bilaget til påbuddet, selvom der var anvendt korrekte hjemler i arbejdsmiljølovgivningen.</p>\r\n   <p class=\"TekstGenerel\">Nævnet ophævede ligeledes rådgivningspåbuddet, da der således ikke var truffet afgørelse om en konstateret overtrædelse af arbejdsmiljølovgivningen.</p>\r\n</div>\r\n<p class=\"TekstV\">[Adressat udeladt]</p>\r\n<p class=\"TekstV\">Arbejdsmiljøklagenævnet har på møde den 27. marts 2012 behandlet virksomhedens klage over Arbejdstilsynets afgørelser af 17. januar 2011, hvorved virksomheden blev påbudt:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Straks at bruge tekniske hjælpemidler til isætning af vinduespartier og</p>\r\n   <p class=\"Liste1\">\r\n      <span class=\"Liste1Nr\">2)</span> at bruge autoriseret arbejdsmiljørådgiver til at bistå sig med at forebygge, at overtrædelsen gentager sig.</p>\r\n</p>\r\n<p class=\"TekstV\">Nævnet traf følgende</p>\r\n<p class=\"Kapitelnummer\">A F G Ø R E L S E</p>\r\n<p class=\"TekstV\">Arbejdsmiljøklagenævnet ophæver Arbejdstilsynets afgørelser.</p>\r\n<p class=\"Kapitelnummer\">B E G R U N D E L S E</p>\r\n<p class=\"TekstoverskriftVenstreN\">Manuel håndtering</p>\r\n<p class=\"TekstV\">Arbejdsmiljøklagenævnet vurderer, at Arbejdstilsynets strakspåbud af 17. januar 2011 om: „At bruge tekniske hjælpemidler til isætning af vinduespartier“ ikke er i overensstemmelse med beskrivelsen i bilaget til påbuddet.</p>\r\n<p class=\"TekstV\">Arbejdsmiljøklagenævnet lægger herved vægt på, at beskrivelsen i bilaget vedrører den manuelle håndtering af vinduespartierne fra Manitou’en ind i bygningen, ligesom påbuddet i bilaget er formuleret: „Virksomheden påbydes at sikre, at arbejdet med løft af vinduesrammer og vinduesglasset på 1. sal og stueetagen planlægges, tilrettelægges og udføres, så det er sikkerheds- og sundhedsmæssigt fuldt forsvarligt. Medarbejderne skal bruge egnede tekniske hjælpemidler. “</p>\r\n<p class=\"TekstV\">Arbejdsmiljøklagenævnet har i den forbindelse endvidere lagt vægt på, at virksomheden i klagebrevene bestrider, at der er sket arbejde i overensstemmelse med formuleringen af påbuddet i afgørelsen af 17. januar 2011, idet virksomheden oplyser, at vinduespartierne er monteret senere ved hjælp af en mobilkran, idet direkte montage var umuliggjort af stilladset.</p>\r\n<p class=\"TekstV\">Arbejdsmiljøklagenævnet vurderer på den baggrund, at påbuddet af 17. januar 2011 skal ophæves, da det ikke har tilstrækkelig hjemmel i beskrivelsen i bilaget til påbuddet, og forskellene mellem påbuddet og beskrivelsen har forringet virksomhedens retsstilling.</p>\r\n<p class=\"TekstV\">Efter reglerne i arbejdsmiljøloven skal arbejdet planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"TekstV\">Efter reglerne om manuel håndtering skal arbejde med manuel håndtering planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"TekstV\">Egnede tekniske hjælpemidler bruges, når det er muligt og hensigtsmæssigt, og altid når den manuelle transport indebærer fare for sikkerhed eller sundhed.</p>\r\n<p class=\"TekstoverskriftVenstreN\">Autoriseret arbejdsmiljørådgiver</p>\r\n<p class=\"TekstV\">Da Arbejdsmiljøklagenævnet finder, at der var grundlag for at ophæve påbuddet om straks at bruge tekniske hjælpemidler til isætning af vinduespartier, er der ikke grundlag for påbuddet om at bruge en autoriseret arbejdsmiljørådgiver, idet der ikke er truffet en afgørelse om en konstateret overtrædelse af arbejdsmiljøloven.</p>\r\n<p class=\"TekstV\">Arbejdsmiljøklagenævnets afgørelser er truffet af et enigt nævn.</p>\r\n<p class=\"Kapitelnummer\">R E G L E R</p>\r\n<p class=\"TekstV\">Arbejdsmiljøklagenævnet har ved afgørelsen benyttet følgende regler:</p>\r\n<p class=\"TekstV\">Om manuel håndtering:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 38, stk. 1, § 39, stk. 1, nr. 1, i lov om arbejdsmiljø, jf. lovbekendtgørelse nr. 1072 af 7. september 2010</p>\r\n   <p class=\"Liste1\">\r\n      <span class=\"Liste1Nr\">–</span> § 3 og § 6, i Arbejdstilsynets bekendtgørelse nr. 1164 af 16. december 1992 om manuel håndtering.</p>\r\n</p>\r\n<p class=\"TekstV\">Om Arbejdstilsynets ret til at give påbud:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.</p>\r\n</p>\r\n<p class=\"TekstV\">Om autoriseret arbejdsmiljørådgiver:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77 a, i lov om arbejdsmiljø, jf. lovbekendtgørelse nr. 1072 af 7. september 2010</p>\r\n   <p class=\"Liste1\">\r\n      <span class=\"Liste1Nr\">–</span> § 6, § 9, stk. 1 og § 43, stk. 1, i Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere.</p>\r\n</p>\r\n<p class=\"TekstV\">Reglerne kan læses på de følgende sider.</p>\r\n<p class=\"Kapitelnummer\">OPLYSNINGERNE  I  SAGEN</p>\r\n<p class=\"TekstV\">Sagen er afgjort på grundlag af de dokumenter, som klagenævnet har modtaget fra Arbejdstilsynet, samt virksomhedens breve af 21. september og 25. oktober 2011.</p>\r\n<p class=\"Kapitelnummer\">På klagenævnets vegne</p>\r\n<p class=\"Kapitelnummer\">[Navn udeladt]</p>\r\n<p class=\"TekstoverskriftVenstreN\">Kopi til:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> [virksomhedens ansatte]</p>\r\n   <p class=\"Liste1\">\r\n      <span class=\"Liste1Nr\">–</span> Arbejdstilsynet</p>\r\n</p>\r\n<p class=\"TekstoverskriftVenstreN\">Regler</p>\r\n<p class=\"TekstoverskriftVenstreN\">Lov om arbejdsmiljø, jf. lovbekendtgørelse nr. 1072 af 7. september 2010</p>\r\n<p class=\"Tekst\">…</p>\r\n<p class=\"Kapitelnummer\">Kapitel 5</p>\r\n<p class=\"Kapiteloverskrift\">Arbejdets udførelse</p>\r\n<p class=\"Paragraftekst\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"Stk\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"Paragraftekst\">\r\n   <span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\r\n   <p class=\"Liste1\">\r\n      <span class=\"Liste1Nr\">2)</span> forbud mod særligt farlige arbejder, arbejdsprocesser og -metoder,</p>\r\n   <p class=\"Liste1\">\r\n      <span class=\"Liste1Nr\">3)</span> opslag eller egnet markering.</p>\r\n</p>\r\n<p class=\"Stk\">\r\n   <span class=\"Italic\">Stk. 2.</span> Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.</p>\r\n<p class=\"Tekst\">…</p>\r\n<p class=\"Kapitelnummer\">Kapitel 13</p>\r\n<p class=\"Kapiteloverskrift\">Arbejdstilsynet</p>\r\n<p class=\"Tekst\">…</p>\r\n<p class=\"Paragraftekst\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"Stk\">\r\n   <span class=\"Italic\">Stk. 2.</span> …</p>\r\n<p class=\"Paragraftekst\">\r\n   <span class=\"Bold\">§ 77 a.</span> Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.</p>\r\n<p class=\"Stk\">\r\n   <span class=\"Italic\">Stk. 2.</span> Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.</p>\r\n<p class=\"Tekst\">…</p>\r\n<p class=\"TekstoverskriftVenstreN\">Arbejdstilsynets bekendtgørelse nr. 1164 af 16. december 1992 om manuel håndtering</p>\r\n<p class=\"Tekst\">…</p>\r\n<p class=\"Kapitelnummer\">Kapitel 2</p>\r\n<p class=\"Kapiteloverskrift\">Arbejdets udførelse</p>\r\n<p class=\"Paragraftekst\">\r\n   <span class=\"Bold\">§ 3.</span> Arbejde med manuel håndtering skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"Stk\">\r\n   <span class=\"Italic\">Stk. 2.</span> Manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.</p>\r\n<p class=\"Stk\">\r\n   <span class=\"Italic\">Stk. 3.</span> Hvis dette ikke er muligt, skal der træffes effektive foranstaltninger til imødegåelse af risikoen.</p>\r\n<p class=\"Tekst\">…</p>\r\n<p class=\"Paragraftekst\">\r\n   <span class=\"Bold\">§ 6.</span> Egnede tekniske hjælpemidler skal bruges, når det er muligt og hensigtsmæssigt, og altid når den manuelle transport indebærer fare for sikkerhed eller sundhed.</p>\r\n<p class=\"Tekst\">…</p>\r\n<p class=\"TekstoverskriftVenstreN\">Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere</p>\r\n<p class=\"Tekst\">…</p>\r\n<p class=\"Kapitelnummer\">Kapitel 2</p>\r\n<p class=\"Kapiteloverskrift\">Påbud om brug af autoriserede arbejdsmiljørådgivere</p>\r\n<p class=\"Tekst\">…</p>\r\n<p class=\"Paragraftekst\">\r\n   <span class=\"Bold\">§ 6.</span> Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og</p>\r\n   <p class=\"Liste1\">\r\n      <span class=\"Liste1Nr\">2)</span> konstateret ved tilsyn med arbejde tilknyttet én produktionsenhed.</p>\r\n</p>\r\n<p class=\"Stk\">\r\n   <span class=\"Italic\">Stk. 2.</span> Der afgives ikke påbud efter stk. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n<p class=\"Tekst\">…</p>\r\n<p class=\"Kapitelnummer\">Kapitel 3</p>\r\n<p class=\"Kapiteloverskrift\">Komplekse og alvorlige overtrædelser af arbejdsmiljølovgivningen</p>\r\n<p class=\"Tekstoverskrift\">Det ergonomiske område</p>\r\n<p class=\"Tekst\">…</p>\r\n<p class=\"Paragraftekst\">\r\n   <span class=\"Bold\">§ 9.</span> Løft af byrder, der udføres som led i den sædvanlige arbejdsfunktion,</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> ved vægtgrænser, der overstiger 25 kg tæt ved kroppen, 15 kg i underarms afstand eller 7 kg i 3/4 arms afstand, og</p>\r\n   <p class=\"Liste1\">\r\n      <span class=\"Liste1Nr\">2)</span> der samtidigt forekommer en eller flere forværrende faktorer i form af uhåndterlig eller ustabil byrde, asymmetrisk løft, løft over skulderhøjde eller under knæhøjde, bæring af byrden mere end 2 meter, utilstrækkelig plads og uhensigtsmæssigt underlag.</p>\r\n</p>\r\n<p class=\"Stk\">\r\n   <span class=\"Italic\">Stk. 2.</span> Når der ikke er udviklet egnede tekniske løsninger på løft, der overstiger grænserne i stk. 1, afgives påbud til virksomheden om brug af autoriseret rådgivning ved gennemførelse af midlertidige foranstaltninger med henblik på at nedbringe belastningen.</p>\r\n<p class=\"Tekst\">…</p>\r\n<p class=\"Kapitelnummer\">Kapitel 4</p>\r\n<p class=\"Kapiteloverskrift\">Rådgivningspligt</p>\r\n<p class=\"Tekst\">…</p>\r\n<p class=\"Paragraftekst\">\r\n   <span class=\"Bold\">§ 43.</span> Modtageren af påbud om rådgivning skal give en tilbagemelding til Arbejdstilsynet om indgåelse af en aftale om rådgivning senest 6 uger efter, at påbuddet om rådgivning er modtaget.</p>\r\n<p class=\"Stk\">\r\n   <span class=\"Italic\">Stk. 2.</span> Tilbagemeldingen påtegnes af sikkerhedsorganisationen eller, i virksomheder, der ikke har pligt til at etablere sikkerhedsorganisation, af en repræsentant for de ansatte.</p>\r\n<p class=\"Stk\">\r\n   <span class=\"Italic\">Stk. 3.</span> Modtageren af påbud om rådgivning skal sørge for, at tilbagemeldingen påtegnes af den autoriserede arbejdsmiljørådgiver, som herved bekræfter, at der er indgået en aftale i henhold til § 43.</p>\r\n<p class=\"Stk\">\r\n   <span class=\"Italic\">Stk. 4.</span> Bygherren er undtaget fra pligten i stk. 2.</p>\r\n<p class=\"Tekst\">…</p>\r\n<p class=\"Paragraftekst\">\r\n   <span class=\"Bold\">§ 49.</span> Modtageren af påbud om rådgivning skal give en tilbagemelding til Arbejdstilsynet om, at rådgivningspåbuddet og de dertil knyttede afgørelser er efterkommet.</p>\r\n<p class=\"Stk\">\r\n   <span class=\"Italic\">Stk. 2.</span> Tilbagemeldingen påtegnes af rådgiveren, der herved bekræfter, at rådgivningspåbuddet og forhold, der udløste rådgivningspåbuddet, jf. de pligter, der fremgår af §§ 37-48, er efterkommet.</p>\r\n<p class=\"Stk\">\r\n   <span class=\"Italic\">Stk. 3.</span> …</p>\r\n<p class=\"Stk\">\r\n   <span class=\"Italic\">Stk. 4.</span> Tilbagemeldingen skal være påtegnet af sikkerhedsorganisationen eller, i virksomheder, hvor der ikke skal oprettes sikkerhedsorganisation, af en repræsentant for de ansatte.</p>\r\n<p class=\"Stk\">\r\n   <span class=\"Italic\">Stk. 5.</span> …</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/08/2012"
        },
        {
            "displayName": "Accession",
            "displayValue": "W20120940025"
        },
        {
            "displayName": "Entydig dokumentidentifikation",
            "displayValue": "BE005150"
        },
        {
            "displayName": "Dato for indlæggelse",
            "displayValue": "02/02/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9400"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "29/03/2012"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "7000087-12 og 7000088-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}