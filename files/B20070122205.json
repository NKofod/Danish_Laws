{
    "id": 27717,
    "title": "Bekendtgørelse om god skik for finansielle virksomheder",
    "documentTypeId": "60",
    "isSagsforlobPeriodValid": true,
    "shortName": "BEK nr 1222 af 19/10/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Anvendelsesområde</p><p class=\"Indholdsfortegnelse\"><a href=\"#Kap2\">Kapitel 2</a>   Generelle bestemmelser om god skik</p><p class=\"Indholdsfortegnelse\"><a href=\"#Kap3\">Kapitel 3</a>   Rådgivning</p><p class=\"Indholdsfortegnelse\"><a href=\"#Kap4\">Kapitel 4</a>   Særlige regler om rådgivning om lån med sikkerhed i fast ejendom</p><p class=\"Indholdsfortegnelse\"><a href=\"#Kap5\">Kapitel 5</a>   Særlige regler for pengeinstitutter</p><p class=\"Indholdsfortegnelse\"><a href=\"#Kap6\">Kapitel 6</a>   Særlige regler om brug af kautionister og oplysningsforpligtelser for penge- og realkreditinstitutter</p><p class=\"Indholdsfortegnelse\"><a href=\"#Kap7\">Kapitel 7</a>   Særlige regler for investeringsforvaltningsselskaber</p><p class=\"Indholdsfortegnelse\"><a href=\"#Kap8\">Kapitel 8</a>   Særlige regler for forsikringsselskaber</p><p class=\"Indholdsfortegnelse\"><a href=\"#Kap9\">Kapitel 9</a>   Tilsyn og straffebestemmelse</p><p class=\"Indholdsfortegnelse\"><a href=\"#Kap10\">Kapitel 10</a>   Ikrafttrædelses- og overgangsbestemmelser</p><p class=\"Indholdsfortegnelse\"><a href=\"#Bil1\">Bilag 1</a></p><p class=\"Indholdsfortegnelse\"><a href=\"#Bil2\">Bilag 2</a></p><div class=\"bjelke\">Den fulde tekst</div><p class=\"Titel2\">Bekendtgørelse om god skik for finansielle virksomheder <a class=\"FodnoteHenvisning\" name=\"Henvisning_\" href=\"#\">1)</a></p><p class=\"Indledning2\">I medfør af § 43, stk. 2, og § 373, stk. 4, i lov om finansiel virksomhed, jf. lovbekendtgørelse nr. 1045 af 22. august 2007, fastsættes:</p><p class=\"Kapitel\"><a name=\"Kap1\">Kapitel 1</a></p><p class=\"KapitelOverskrift2\">Anvendelsesområde</p><p class=\"Paragraf\"><span class=\"ParagrafNr\">§ 1.</span> Bekendtgørelsen finder anvendelse på danske og udenlandske finansielle virksomheder, som driver virksomhed her i landet, herunder gennem filialetablering eller grænseoverskridende tjenesteydelsesvirksomhed.</p><p class=\"Stk2\"><span class=\"StkNr\">Stk. 2.</span> Bekendtgørelsen gælder for private kundeforhold og erhvervsmæssige kundeforhold, hvis disse ikke adskiller sig væsentligt fra et privat kundeforhold. § 4, stk. 4, §§ 5 og 19 og bilag 1 gælder dog kun for private kundeforhold.</p><p class=\"Stk2\"><span class=\"StkNr\">Stk. 3.</span> § 3, § 4 stk. 1-3, og §§ 7-9 finder dog anvendelse på alle erhvervsmæssige kundeforhold.</p><p class=\"Stk2\"><span class=\"StkNr\">Stk. 4.</span> § 6, stk. 3 og 4, og § 10, stk. 2, finder anvendelse på erhvervsmæssige kundeforhold i pengeinstitutter, medmindre andet er individuelt aftalt.</p><p class=\"Stk2\"><span class=\"StkNr\">Stk. 5.</span> Bekendtgørelsen finder ikke anvendelse på værdipapirhandel jf. § 2, stk. 1, i bekendtgørelse om investorbeskyttelse ved værdipapirhandel.</p><p class=\"Stk2\"><span class=\"StkNr\">Stk. 6.</span> For forsikringsselskaber finder §§ 2-5, § 6, stk. 1-4, §§ 7, 11 og 12 samt kapitel 8 og 9 anvendelse. § 6, stk. 3 og 4, finder ikke anvendelse på livs- og pensionsforsikringer samt på de eventuelle personforsikringer, der er tegnet i tilknytning hertil. § 27, stk. 1, finder ikke anvendelse på forsikrings- og pensionsordninger, der er etableret som led i et ansættelsesforhold, et organisationsforhold eller forhold af lignende karakter.</p><p class=\"Stk2\"><span class=\"StkNr\">Stk. 7.</span> I det omfang forsikringsselskabet ikke har kendskab til den enkelte forsikredes identitet, eller i det omfang der i øvrigt i en forsikringsordning er en bemyndiget, kan den i medfør af § 6, stk. 1 og 2, §§ 12, 23, 24 og 30 krævede information udleveres til den fysiske eller juridiske person, der er bemyndiget til at modtage dette materiale.</p><p class=\"Stk2\"><span class=\"StkNr\">Stk. 8.</span> For obligatoriske pensionsordninger i pengeinstitutter, der er etableret som led i et ansættelsesforhold, finder §§ 2 og 3, § 6, stk. 1-4, §§ 7, 11, 12 og § 27, stk. 2, anvendelse.</p><p class=\"Stk2\"><span class=\"StkNr\">Stk. 9.</span> § 24 finder kun anvendelse på filialer her i landet og tjenesteydelser her i landet ydet af skadesforsikringsselskaber, der er meddelt tilladelse i et andet land inden for Den Europæiske Union eller i et land, som Fællesskabet har indgået aftale med på det finansielle område.</p><p class=\"Paragraf\"><span class=\"ParagrafNr\">§ 2.</span> Når en finansiel virksomhed indgår aftale med andre finansielle virksomheder om afsætning og rådgivning i forbindelse med virksomhedens produkter, skal den finansielle virksomhed sikre sig, at der er en klar arbejdsdeling mellem virksomheden og medkontrahenten, og at medkontrahenten overholder reglerne i denne bekendtgørelse.</p><p class=\"Kapitel\"><a name=\"Kap2\">Kapitel 2</a></p><p class=\"KapitelOverskrift2\">Generelle bestemmelser om god skik</p><p class=\"Paragraf\"><span class=\"ParagrafNr\">§ 3.</span> En finansiel virksomhed skal handle redeligt og loyalt over for sine kunder.</p><p class=\"Paragraf\"><span class=\"ParagrafNr\">§ 4.</span> En finansiel virksomhed må ikke anvende vildledende eller urigtige angivelser eller udelade væsentlige informationer, hvis dette er egnet til mærkbart at forvride kundernes økonomiske adfærd på markedet.</p><p class=\"Stk2\"><span class=\"StkNr\">Stk. 2.</span> Markedsføring, som i sit indhold, sin form eller den anvendte fremgangsmåde er vildledende, aggressiv eller udsætter kunderne for en utilbørlig påvirkning, og som er egnet til mærkbart at forvride deres økonomiske adfærd, er ikke tilladt.</p><p class=\"Stk2\"><span class=\"StkNr\">Stk. 3.</span> Rigtigheden af angivelser om faktiske forhold skal kunne dokumenteres.</p><p class=\"Stk2\"><span class=\"StkNr\">Stk. 4.</span> De former for adfærd, der er opregnet i bilag 1, anses under alle omstændigheder for at være urimelige i private kundeforhold, og er ikke tilladt.</p><p class=\"Paragraf\"><span class=\"ParagrafNr\">§ 5.</span> Ved en opfordring til køb rettet mod private kunder skal en finansiel virksomhed give følgende oplysninger, medmindre de allerede fremgår tydeligt af sammenhængen:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Produktets væsentligste karakteristika.</p><p class=\"Liste1\"><span class=\"Liste1Nr\">2)</span> Den finansielle virksomheds navn og adresse.</p><p class=\"Liste1\"><span class=\"Liste1Nr\">3)</span> Forhold vedrørende betaling og gennemførelse af aftalen, i det omfang disse forhold afviger fra, hvad der er sædvanligt i branchen.</p><p class=\"Liste1\"><span class=\"Liste1Nr\">4)</span> Den finansielle virksomheds fremgangsmåde i forbindelse med klagesagsbehandling, i det omfang den afviger fra, hvad der er sædvanligt i branchen.</p><p class=\"Liste1\"><span class=\"Liste1Nr\">5)</span> Fortrydelsesret, hvis kunden har en sådan ret.</p><p class=\"Liste1\"><span class=\"Liste1Nr\">6)</span> Prisen inklusive afgifter.</p></div></p><p class=\"Stk2\"><span class=\"StkNr\">Stk. 2.</span> Medfører produktets art, at prisen ikke med rimelighed kan beregnes på forhånd, angives den måde, hvorpå prisen beregnes.</p><p class=\"Stk2\"><span class=\"StkNr\">Stk. 3.</span> Ved en opfordring til køb forstås en kommerciel kommunikation, hvori produktets karakteristika og pris er angivet på en måde, som er passende i forhold til det anvendte kommercielle kommunikationsmiddel, og hvorved kunden sættes i stand til at foretage et køb.</p><p class=\"Paragraf\"><span class=\"ParagrafNr\">§ 6.</span> En finansiel virksomhed skal indgå eller bekræfte alle væsentlige aftaler med sine kunder i papirformat eller på andet varigt medium. En aftale skal indeholde en beskrivelse af parternes væsentlige rettigheder og pligter samt af de finansielle ydelser, der er omfattet af aftalen. Er der i forbindelse med aftalens indgåelse ydet individuel rådgivning, skal væsentlige forudsætninger for rådgivningen nedfældes i aftalen eller fremgå af bilag til aftalen i enten papirformat eller på andet varigt medium.</p><p class=\"Stk2\"><span class=\"StkNr\">Stk. 2.</span> Vilkår, der indgår i aftalen, kan fremgå ved en henvisning til separate dokumenter, herunder den finansielle virksomheds almindelige forretningsbetingelser.</p><p class=\"Stk2\"><span class=\"StkNr\">Stk. 3.</span> Vilkår om ændringer i løbende kundeforhold af renter, gebyrer, bidrag eller andet vederlag skal indeholde en angivelse af de forhold, der kan udløse en ændring, og må ikke give den finansielle virksomhed en vilkårlig adgang til at foretage ændringer.</p><p class=\"Stk2\"><span class=\"StkNr\">Stk. 4.</span> I løbende kundeforhold kan ændringer til ugunst for kunden af renter, bidrag eller andet vederlag ikke finde sted uden varsel, medmindre ændringen er begrundet i udefrakommende forhold, som den finansielle virksomhed ikke har indflydelse på.</p><p class=\"Stk2\"><span class=\"StkNr\">Stk. 5.</span> Opsiger en finansiel virksomhed en aftale indgået med en kunde, skal opsigelsen være sagligt begrundet og ske i papirformat eller på andet varigt medium.</p><p class=\"Kapitel\"><a name=\"Kap3\">Kapitel 3</a></p><p class=\"KapitelOverskrift2\">Rådgivning</p><p class=\"Paragraf\"><span class=\"ParagrafNr\">§ 7.</span> Ved rådgivning forstås anbefalinger, vejledninger, herunder oplysninger om risici forbundet med en disposition, og oplysninger om umiddelbare konsekvenser af kundens valgmuligheder.</p><p class=\"Stk2\"><span class=\"StkNr\">Stk. 2.</span> En finansiel virksomhed skal yde rådgivning, hvis kunden anmoder herom, jf. dog §§ 2 og 14. Endvidere skal virksomheden af egen drift yde rådgivning, jf. dog stk. 4, hvor omstændighederne tilsiger, at der er behov herfor. Alternativt kan den finansielle virksomhed henvise kunden til anden rådgivning.</p><p class=\"Stk2\"><span class=\"StkNr\">Stk. 3.</span> Rådgivningen skal tilgodese kundens interesser og give kunden et godt grundlag for at træffe sin beslutning. Rådgivningen skal være relevant, retvisende og fyldestgørende. Den finansielle virksomhed skal orientere om de risici, der er relevante for kunden.</p><p class=\"Stk2\"><span class=\"StkNr\">Stk. 4.</span> En finansiel virksomhed kan udbyde produkter med standardiseret information med lille eller ingen tilknyttet individuel rådgivning. I så fald skal den finansielle virksomhed gøre særskilt opmærksom på disse begrænsninger. Bestemmelsen gælder ikke for lån med sikkerhed i fast ejendom.</p><p class=\"Paragraf\"><span class=\"ParagrafNr\">§ 8.</span> Før en finansiel virksomhed rådgiver, skal virksomheden anmode kunden om at oplyse om sin økonomiske situation, sin erfaring med de relevante finansielle ydelser, sit formål med at få ydelsen leveret samt om sin risikovillighed.</p><p class=\"Stk2\"><span class=\"StkNr\">Stk. 2.</span> Omfanget og karakteren af de oplysninger, der indhentes, kan afpasses efter den viden, som kunden besidder og de oplysninger, som den finansielle virksomhed allerede har modtaget.</p><p class=\"Stk2\"><span class=\"StkNr\">Stk. 3.</span> Den finansielle virksomhed kan lægge kundens oplysninger til grund, medmindre de er åbenbart urigtige.</p><p class=\"Paragraf\"><span class=\"ParagrafNr\">§ 9.</span> Rådgivning skal tage udgangspunkt i relevante oplysninger indhentet i henhold til § 8 og det kendskab, den finansielle virksomhed i øvrigt har til kundens forhold.</p><p class=\"Stk2\"><span class=\"StkNr\">Stk. 2.</span> En finansiel virksomhed skal anmode kunden om at opdatere oplysninger indhentet i henhold til § 8, i det omfang det er nødvendigt for at kunne yde kunden rådgivning i løbende kundeforhold.</p><p class=\"Paragraf\"><span class=\"ParagrafNr\">§ 10.</span> En finansiel virksomhed skal give tilstrækkelig information om egne produkter og ydelser, herunder om forskelle i priser og vilkår for alternative produkter, der kan dække kundens behov.</p><p class=\"Stk2\"><span class=\"StkNr\">Stk. 2.</span> Hvis der mellem kunderne for en given ydelse er generelle forskelle i fastsættelsen af renter, bidrag eller andet vederlag til den finansielle virksomhed, skal den finansielle virksomhed oplyse en kunde herom, forinden der indgås aftale om levering af ydelsen. På forespørgsel fra kunden skal der oplyses om hvilke forhold hos kunden, der kan være bestemmende for dennes indplacering inden for den givne prisdifferentiering.</p><p class=\"Stk2\"><span class=\"StkNr\">Stk. 3.</span> En finansiel virksomhed skal på grundlag af sit generelle markedskendskab informere kunden om relevante produkttyper på markedet. Informationen skal dog ikke indeholde oplysninger om konkurrerende produkter eller konkrete priser.</p><p class=\"Paragraf\"><span class=\"ParagrafNr\">§ 11.</span> Har den finansielle virksomhed eller dens medarbejder/rådgiver i rådgivningssituationen en særlig interesse i rådgivningens resultat udover den almindelige indtjening, skal virksomheden inden rådgivningen informere kunden om arten og omfanget af den særlige interesse.</p><p class=\"Stk2\"><span class=\"StkNr\">Stk. 2.</span> Modtager den finansielle virksomhed provision eller andet vederlag som følge af formidlingen af produkter eller ydelser, skal kunden gøres opmærksom herpå. Det samme gælder, hvis den ekspederende medarbejder/rådgiver modtager provision eller andet vederlag, og der er en direkte sammenhæng mellem konkrete salg af ydelser eller produkter og vedkommendes aflønning.</p><p class=\"Paragraf\"><span class=\"ParagrafNr\">§ 12.</span> En finansiel virksomhed skal som led i sin rådgivning inddrage konsekvenser af de skatteregler, som er relevante for kunden i forhold til de produkter og ydelser, som rådgivningen omfatter, eller henvise kunden til anden rådgivning herom.</p><p class=\"Stk2\"><span class=\"StkNr\">Stk. 2.</span> Hvis en finansiel virksomhed rådgiver om forhold, som kan være af væsentlig økonomisk betydning for kundens muligheder for at modtage offentlige tilskud eller andre økonomiske fordele, og den finansielle virksomhed bliver opmærksom herpå, skal dette medtages i rådgivningen, eller kunden skal henvises til anden rådgivning.</p><p class=\"Paragraf\"><span class=\"ParagrafNr\">§ 13.</span> En finansiel virksomhed skal oplyse en kunde om de sikkerhedsforanstaltninger, der bør iagttages ved et givent produkt eller ydelse, herunder hvilke sikkerhedsmæssige krav kunden skal efterleve, og hvilket ansvar kunden kan ifalde ved tredjemands misbrug.</p><p class=\"Kapitel\"><a name=\"Kap4\">Kapitel 4</a></p><p class=\"KapitelOverskrift2\">Særlige regler om rådgivning om lån med sikkerhed i fast ejendom</p><p class=\"Paragraf\"><span class=\"ParagrafNr\">§ 14.</span> Før et pengeinstitut eller realkreditinstitut indgår aftale om et lån med sikkerhed i fast ejendom, skal instituttet informere kunden om relevante produkttyper på markedet og om fordele og ulemper ved disse, jf. § 10, stk. 3.</p><p class=\"Stk2\"><span class=\"StkNr\">Stk. 2.</span> For lån, der udbydes af instituttet eller formidles for andre institutter og som kan dække kundens behov, skal der ved rådgivningen efter § 7, stk. 3, oplyses følgende:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> De væsentligste egenskaber ved de lån, som instituttet udbyder eller formidler, herunder fordele og ulemper vurderet i forhold til kunden.</p><p class=\"Liste1\"><span class=\"Liste1Nr\">2)</span> De årlige omkostninger i procent (ÅOP) på rådgivningstidspunktet ved de relevante lån.</p><p class=\"Liste1\"><span class=\"Liste1Nr\">3)</span> Opsigelses- og indfrielsesvilkår, herunder om indfrielse kan ske ved kontant betaling eller ved køb og indlevering af obligationer.</p><p class=\"Liste1\"><span class=\"Liste1Nr\">4)</span> Mulighederne for og omkostninger ved låneomlægning eller førtidig indfrielse.</p><p class=\"Liste1\"><span class=\"Liste1Nr\">5)</span> Instituttets normale prismæssige vilkår for dets kunder for de relevante lån.</p></div></p><p class=\"Stk2\"><span class=\"StkNr\">Stk. 3.</span> For realkreditlån eller lån finansieret ved udstedelse af særligt dækkede obligationer eller særligt dækkede realkreditobligationer, skal der ved rådgivningen oplyses om den eventuelle sammenhæng mellem lånet og obligationsudstedelsen samt om muligheden for at aftale kurssikring.</p><p class=\"Paragraf\"><span class=\"ParagrafNr\">§ 15.</span> Senest ved indgåelse af en aftale om lån med sikkerhed i fast ejendom, bekræfter kunden skriftligt eller på andet varigt medium at have modtaget de oplysninger, som er indgået i rådgivningen, jf. § 14, stk. 2. På tilsvarende måde bekræfter instituttet oplysningerne. Til brug herfor anvendes standardskemaet i bilag 2. En kopi heraf udleveres til kunden.</p><p class=\"Stk2\"><span class=\"StkNr\">Stk. 2.</span> Hvis aftalen indgås under anvendelse af fjernkommunikationsteknik, som ikke gør det muligt at give oplysningerne på den i stk. 1 nævnte måde inden aftalens indgåelse, skal forpligtelsen opfyldes straks efter aftalens indgåelse.</p><p class=\"Paragraf\"><span class=\"ParagrafNr\">§ 16.</span> Ved modtagelsen af en ansøgning om et realkreditlån eller lån finansieret ved udstedelse af særligt dækkede obligationer eller særligt dækkede realkreditobligationer skal instituttet oplyse, hvor lang tid der må påregnes at gå, før et eventuelt lånetilbud foreligger, hvis låneansøgningen ikke forventes at kunne behandles inden 14 dage.</p><p class=\"Paragraf\"><span class=\"ParagrafNr\">§ 17.</span> Instituttet skal afgive eller bekræfte et indfrielsestilbud for realkreditlån eller lån finansieret ved udstedelse af særligt dækkede obligationer eller særligt dækkede realkreditobligationer i papirformat eller på andet varigt medium. Indfrielsestilbuddet skal indeholde en beregning over indfrielsesbeløbets størrelse inklusiv samtlige omkostninger, oplysninger om indfrielsesvilkår og -metode, herunder beregningsmetoder for differencerente, samt evt. opsigelsesfrister.</p><p class=\"Paragraf\"><span class=\"ParagrafNr\">§ 18.</span> Instituttet skal, når det afgiver tilbud om låneomlægning for realkreditlån eller lån finansieret ved udstedelse af særligt dækkede obligationer eller særligt dækkede realkreditobligationer så vidt muligt oplyse om samtlige omkostninger. Tager lånetilbuddet ikke højde for samtlige omkostninger, skal instituttet gøre kunden udtrykkeligt opmærksom herpå.</p><p class=\"Kapitel\"><a name=\"Kap5\">Kapitel 5</a></p><p class=\"KapitelOverskrift2\">Særlige regler for pengeinstitutter</p><p class=\"Paragraf\"><span class=\"ParagrafNr\">§ 19.</span> Et pengeinstitut kan ikke uden en individuel og saglig begrundelse nægte at oprette en almindelig indlånskonto. Begrundelsen skal på anmodning gives i papirformat eller på andet varigt medium.</p><p class=\"Kapitel\"><a name=\"Kap6\">Kapitel 6</a></p><p class=\"KapitelOverskrift2\">Særlige regler om brug af kautionister og oplysningsforpligtelser for penge- og realkreditinstitutter</p><p class=\"Paragraf\"><span class=\"ParagrafNr\">§ 20.</span> Et penge- eller realkreditinstitut må ikke medvirke til ydelse af lån mod kaution, hvor kautionsforpligtelsen står i misforhold til kautionistens økonomi.</p><p class=\"Stk2\"><span class=\"StkNr\">Stk. 2.</span> Inden der indgås aftale om en kautionsforpligtelse, skal instituttet sikre sig, at kautionisten er informeret om indholdet og konsekvenserne af kautionsforpligtelsen.</p><p class=\"Stk2\"><span class=\"StkNr\">Stk. 3.</span> Kautionisten skal én gang om året modtage oplysninger fra instituttet om størrelsen af det låneengagement, for hvilket kautionsforpligtelsen består.</p><p class=\"Paragraf\"><span class=\"ParagrafNr\">§ 21.</span> Senest 1 år efter afholdelsen af en tvangsauktion over en ejendom, skal et penge- eller realkreditinstitut, der har et udækket pantebrev på tvangsauktionen, skriftligt oplyse kunden om, hvorvidt instituttet vil gøre kravet gældende mod kunden og i givet fald fremsende en opgørelse over kravets størrelse, og hvor det ikke er muligt en foreløbig opgørelse over kravets størrelse.</p><p class=\"Kapitel\"><a name=\"Kap7\">Kapitel 7</a></p><p class=\"KapitelOverskrift2\">Særlige regler for investeringsforvaltningsselskaber</p><p class=\"Paragraf\"><span class=\"ParagrafNr\">§ 22.</span> Et investeringsforvaltningsselskab skal på kundens anmodning give supplerende oplysninger om den aktuelle status vedrørende de forhold, der er omfattet af § 5, nr. 3 og 5-7 i bekendtgørelse om oplysninger i investeringsforeningers, specialforeningers, godkendte fåmandsforeningers og hedgeforeningers prospekter.</p><p class=\"Stk2\"><span class=\"StkNr\">Stk. 2.</span> Investeringsforvaltningsselskabet skal endvidere give oplysninger om den seneste udvikling for risici og afkast for de vigtigste kategorier af instrumenter, hvis kunden anmoder herom.</p><p class=\"Kapitel\"><a name=\"Kap8\">Kapitel 8</a></p><p class=\"KapitelOverskrift2\">Særlige regler for forsikringsselskaber</p><p class=\"ParagrafGruppeOverskrift\">Inden forsikringstegningen</p><p class=\"Paragraf\"><span class=\"ParagrafNr\">§ 23.</span> Et forsikringsselskab skal senest i forbindelse med, at en skadesforsikringsaftale indgås, oplyse om,</p><p class=\"Tekst2\"><div><p class=\"Liste1\"><span class=\"Liste1Nr\">1)</span> væsentlige oplysninger i den pågældende forsikring, herunder om væsentlige elementer i den valgte forsikrings dækningsomfang og om kundens mulighed for til- eller fravalg,</p><p class=\"Liste1\"><span class=\"Liste1Nr\">2)</span> risikoen for dobbeltforsikring,</p><p class=\"Liste1\"><span class=\"Liste1Nr\">3)</span> den lovgivning, der skal finde anvendelse på aftalen, hvis det er aftalt, at der skal anvendes anden lovgivning end dansk, og</p><p class=\"Liste1\"><span class=\"Liste1Nr\">4)</span> adgangen til at klage over forsikringsselskabet.</p></div></p><p class=\"Stk2\"><span class=\"StkNr\">Stk. 2.</span> Indgås aftalen telefonisk eller på anden måde, hvor kunden ikke umiddelbart kan få oplysninger omfattet af stk. 1, skal kunden straks efter aftalens indgåelse i papirformat eller på andet varigt medium have disse oplysninger.</p><p class=\"Paragraf\"><span class=\"ParagrafNr\">§ 24.</span> Når en skadesforsikringsaftale er indgået med en filial eller tjenesteyder af et udenlandsk skadesforsikringsselskab, jf. § 1, stk. 9, og forsikringsaftalen dækker risici under klasse 10, motoransvarsforsikring, bortset fra fragtførerens ansvar, skal aftalen eller separate dokumenter i tilknytning til aftalen, indeholde oplysninger om navn og adresse på den af selskabet udnævnte ska-desrepræsentant.</p><p class=\"Paragraf\"><span class=\"ParagrafNr\">§ 25.</span> Accepterer et forsikringsselskab ikke straks en forsikringsbegæring, skal kunden oplyses om sin retsstilling i perioden frem til det tidspunkt, hvor selskabet giver meddelelse om og på hvilke vilkår, forsikringen i givet fald kan antages.</p><p class=\"Paragraf\"><span class=\"ParagrafNr\">§ 26.</span> Et forsikringsselskab skal ved tegning af en forsikring anmode kunden om at give de oplysninger, der er nødvendige for tegning af forsikringen.</p><p class=\"Stk2\"><span class=\"StkNr\">Stk. 2.</span> Inden afgivelse af helbredsoplysninger ved tegning af personforsikring skal et forsikringsselskab udlevere en kundevejledning til kunden om afgivelse af helbredsoplysninger.</p><p class=\"Stk2\"><span class=\"StkNr\">Stk. 3.</span> Afgives helbredsoplysninger telefonisk eller på anden måde, hvor kunden ikke umiddelbart kan få kundevejledningen udleveret, skal vejledningen fremsendes til kunden i papirformat eller på andet varigt medium.</p><p class=\"Paragraf\"><span class=\"ParagrafNr\">§ 27.</span> Ved kundens skift af forsikringsselskab skal det modtagende forsikringsselskab oplyse kunden om alle væsentlige begrænsninger i dækningen i forhold til den tidligere forsikring samt på forespørgsel rådgive kunden om konkrete dækninger.</p><p class=\"Stk2\"><span class=\"StkNr\">Stk. 2.</span> Inden flytning af en personforsikring skal det modtagende forsikringsselskab sikre sig, at kunden er oplyst om, på hvilke vilkår forsikringen kan antages i det modtagende selskab.</p><p class=\"ParagrafGruppeOverskrift\">Forsikringsaftalen</p><p class=\"Paragraf\"><span class=\"ParagrafNr\">§ 28.</span> Kundens til- og/eller fravalg i den valgte forsikring skal fremgå af policen/dækningsoversigten på skadesforsikringsområdet. Hvor kunden træffer et valg i forbindelse med tegning af forsikring, og hvor dette får præmie og/eller dækningsmæssige konsekvenser, skal valget tydeligt fremgå.</p><p class=\"Paragraf\"><span class=\"ParagrafNr\">§ 29.</span> Ved tegning af en skadesforsikring skal forsikringsselskabet i papirformat eller på andet varigt medium informere om eventuelle væsentlige begrænsninger i forhold til det, som en kunde med rimelighed kan forvente vil være dækket under den pågældende forsikring.</p><p class=\"ParagrafGruppeOverskrift\">Forsikringstiden</p><p class=\"Paragraf\"><span class=\"ParagrafNr\">§ 30.</span> Et forsikringsselskab skal årligt oplyse kunden om de skadesforsikringer, som kunden har hos selskabet. Selskabet skal i oversigten på tydelig måde gøre opmærksom på, at der kan være behov for ændringer. Alternativt kan kunden vælge at få elektronisk adgang til oplysningerne.</p><p class=\"Paragraf\"><span class=\"ParagrafNr\">§ 31.</span> Anmeldes en skade i papirformat eller på andet varigt medium, skal forsikringsselskabet, hvis der gives helt eller delvis afslag på forsikringsdækning, meddele dette i papirformat eller på andet varigt medium, medmindre det klart fremgår af omstændighederne, at afslag kan meddeles på anden måde.</p><p class=\"Stk2\"><span class=\"StkNr\">Stk. 2.</span> Anmeldes en skade på anden måde, har anmelderen efter anmodning krav på afslag i papirformat eller på andet varigt medium. Kunden skal informeres om denne adgang.</p><p class=\"Kapitel\"><a name=\"Kap9\">Kapitel 9</a></p><p class=\"KapitelOverskrift2\">Tilsyn og straffebestemmelse</p><p class=\"Paragraf\"><span class=\"ParagrafNr\">§ 32.</span> Finanstilsynet kan, jf. § 348, stk. 2, i lov om finansiel virksomhed, give påbud om berigtigelse af forhold, der er i strid med §§ 2-5, § 6, stk. 1 og 3-5, § 7, stk. 2-4, § 8, stk. 1, §§ 9-29, § 30, 1. og 2. pkt., § 31, samt bilag 1 og 2.</p><p class=\"Stk2\"><span class=\"StkNr\">Stk. 2.</span> Inden Finanstilsynet træffer afgørelse i sager om god skik, skal Finanstilsynet indhente en redegørelse fra virksomheden.</p><p class=\"Paragraf\"><span class=\"ParagrafNr\">§ 33.</span> Med bøde straffes den, der undlader at efterkomme påbud efter § 32, stk. 1. Overtrædelse af bestemmelserne i § 4 og § 5, stk. 1 og 2, straffes med bøde, medmindre højere straf er forskyldt efter anden lovgivning.</p><p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p><p class=\"Kapitel\"><a name=\"Kap10\">Kapitel 10</a></p><p class=\"KapitelOverskrift2\">Ikrafttrædelses- og overgangsbestemmelser</p><p class=\"Paragraf\"><span class=\"ParagrafNr\">§ 34.</span> Bekendtgørelsen træder i kraft den 1. november 2007, jf. dog stk. 2. Samtidig ophæves bekendtgørelse nr. 686 af 20. juni 2007 om god skik for finansielle virksomheder.</p><p class=\"Stk2\"><span class=\"StkNr\">Stk. 2.</span> §§ 4 og 5 og bilag 1 træder i kraft den 1. december 2007.</p><p class=\"Paragraf\"><span class=\"ParagrafNr\">§ 35.</span> Pengeinstitutter eller realkreditinstitutter, som udelukkende udbyder eller formidler lån med sikkerhed i fast ejendom, hvis lånet har været markedsført før den 1. juli 2007, er først omfattet af § 14, stk. 2 og 3, efter den 1. december 2007.</p><p class=\"Stk2\"><span class=\"StkNr\">Stk. 2</span> . Frem til den 1. december 2007 finder § 15, stk. 1, og bilag 2 kun anvendelse på aftaler om lån med sikkerhed i fast ejendom, hvis lånetypen markedsføres første gang efter den 30. juni 2007.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Økonomi- og Erhvervsministeriet, den 19. oktober 2007</I></P><P CLASS=SIGN1 ALIGN=\"CENTER\">Bendt Bendtsen</P><P CLASS=SIGN2 ALIGN=\"RIGHT\">/ Carsten Brogaard</P></FONT></DIV><a name=\"Bil1\"><hr class=\"BilagStreg\" /></a><p class=\"Bilag\">Bilag 1</p><p class=\"BilagTekst\">Former for adfærd, som under alle omstændigheder anses for urimelige i private kundeforhold</p><p class=\"KapitelOverskrift2\">Vildledende markedsføring</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Den finansielle virksomhed hævder at have underskrevet en adfærdskodeks, selv om det ikke er tilfældet.</p><p class=\"Liste1\"><span class=\"Liste1Nr\">2)</span> Den finansielle virksomhed fremviser kvalitetscertificering, kvalitetsmærke eller tilsvarende uden at have opnået den nødvendige tilladelse.</p><p class=\"Liste1\"><span class=\"Liste1Nr\">3)</span> Den finansielle virksomhed hævder, at en adfærdskodeks er godkendt af en offentlig myndighed eller anden myndighed, selv om det ikke er tilfældet.</p><p class=\"Liste1\"><span class=\"Liste1Nr\">4)</span> Den finansielle virksomhed hævder, at en erhvervsdrivende (herunder dennes handelspraksis) eller et produkt er blevet godkendt eller tilladt af en offentlig eller privat instans, selv om det ikke er tilfældet, eller fremsætter en sådan påstand uden at opfylde betingelserne for godkendelse eller tilladelse.</p><p class=\"Liste1\"><span class=\"Liste1Nr\">5)</span> Det angives i modstrid med sandheden, at produktet kun vil være tilgængeligt i meget begrænset tid, eller at det kun vil være tilgængeligt på visse betingelser i meget begrænset tid, for at fremkalde en umiddelbar afgørelse og fratage kunderne tilstrækkelig mulighed for eller tid til at træffe en informeret beslutning.</p><p class=\"Liste1\"><span class=\"Liste1Nr\">6)</span> Det angives, eller der gives på anden måde indtryk af, at et produkt kan sælges lovligt, selv om dette ikke er tilfældet.</p><p class=\"Liste1\"><span class=\"Liste1Nr\">7)</span> Rettigheder, som kunden har efter loven, fremstilles som et særligt kendetegn ved den finansielle virksomheds tilbud.</p><p class=\"Liste1\"><span class=\"Liste1Nr\">8)</span> Der promoveres et produkt, der ligner et andet produkt fremstillet af en bestemt producent, på en sådan måde, at kunden med overlæg forledes til at tro, at produktet er fremstillet af samme producent, uden at dette er tilfældet.</p><p class=\"Liste1\"><span class=\"Liste1Nr\">9)</span> Etablering, drift eller promovering af en salgsfremmende pyramideordning, hvor forbrugeren erlægger et vederlag og til gengæld stilles kompensation i udsigt, som hovedsageligt er afhængig af, om han har introduceret andre for ordningen og i mindre grad af salg eller forbrug af produkter, medmindre forholdet er omfattet af § 5 a i lov om offentlige indsamlinger og pyramidespil.</p><p class=\"Liste1\"><span class=\"Liste1Nr\">10)</span> Det hævdes, at lukning af den finansielle virksomhed eller flytning til andre lokaler er forestående, selv om det ikke er tilfældet.</p><p class=\"Liste1\"><span class=\"Liste1Nr\">11)</span> Det hævdes, at produkter kan gøre det lettere at vinde i hasardspil.</p><p class=\"Liste1\"><span class=\"Liste1Nr\">12)</span> Der gives faktuelt ukorrekte oplysninger om markedsvilkår eller om muligheden for at finde produktet med henblik på at få forbrugeren til at erhverve produktet på ringere vilkår end de normale markedsvilkår.</p><p class=\"Liste1\"><span class=\"Liste1Nr\">13)</span> Det hævdes som led i handelspraksis, at der afholdes en konkurrence eller et salgsfremstød med præmier, men uden de omtalte præmier eller andre rimeligt tilsvarende uddeles.</p><p class=\"Liste1\"><span class=\"Liste1Nr\">14)</span> Et produkt omtales som »gratis«, »vederlagsfrit«, »uden betaling« eller lignende, selv om kunden skal betale andet end de uundgåelige udgifter, der er forbundet med at reagere på den pågældende handelspraksis, samt afhentning eller betaling for levering af produktet.</p><p class=\"Liste1\"><span class=\"Liste1Nr\">15)</span> I markedsføringsmaterialet indgår en faktura eller et lignende dokument, der opfordrer til betaling, og som giver kunden indtryk af, at han allerede har bestilt det produkt, der markedsføres, selv om det ikke er tilfældet.</p><p class=\"Liste1\"><span class=\"Liste1Nr\">16)</span> En repræsentant for den finansielle virksomhed, i modstrid med sandheden, hævder eller giver indtryk af, at han ikke handler som led i sit erhverv eller han, i modstrid med sandheden, udgiver sig for at være kunde.</p></div></p><p class=\"KapitelOverskrift2\">Aggressiv markedsføring</p><p class=\"Tekst2\"><div><p class=\"Liste1\"><span class=\"Liste1Nr\">17)</span> Kunden bringes til at tro, at han ikke kan forlade lokalerne, før en kontrakt er indgået.</p><p class=\"Liste1\"><span class=\"Liste1Nr\">18)</span> Der aflægges personlige besøg, der ikke er omfattet af forbuddet i forbrugeraftalelovens § 6, på kundens bopæl, uden at kundens ønske om, at en repræsentant for den finansielle virksomhed skal forlade stedet eller blive væk, respekteres, idet der dog gælder en undtagelse for besøg med henblik på at håndhæve en kontraktlig forpligtelse under omstændigheder og i et omfang, der er berettiget i henhold til lovgivningen.</p><p class=\"Liste1\"><span class=\"Liste1Nr\">19)</span> Der foretages vedholdende og uønskede henvendelser pr. telefon, der ikke er omfattet af forbuddet i forbrugeraftalelovens § 6, eller pr. telefax, e-mail eller andre fjernkommunikationsmedier, idet der dog gælder en undtagelse for henvendelser med henblik på at håndhæve en kontraktlig forpligtelse under omstændigheder og i et omfang, der er berettiget i henhold til national lovgivning.</p><p class=\"Liste1\"><span class=\"Liste1Nr\">20)</span> Den finansielle virksomhed kræver, at en kunde, som ønsker at anmelde en fordring i henhold til en forsikringspolice, skal fremlægge dokumenter, som ikke med rimelighed kan anses for at være relevante i forhold til fordringens gyldighed, eller den systematisk undlader at svare på korrespondance vedrørende sagen, i den hensigt at afholde kunden fra at udøve sine kontraktlige rettigheder.</p><p class=\"Liste1\"><span class=\"Liste1Nr\">21)</span> Der skabes det fejlagtige indtryk, at kunden allerede har vundet, vil vinde eller ved udførelse af en bestemt handling vil vinde en præmie eller et andet tilsvarende gode, selv om faktum er, at der enten</p><p class=\"Tekst2\"><div><p class=\"Liste2\"><span class=\"Liste2Nr\">a)</span> ikke findes nogen præmie eller et andet tilsvarende gode, eller</p><p class=\"Liste2\"><span class=\"Liste2Nr\">b)</span> at den handling, som skal udføres for at indløse præmien eller et andet tilsvarende gode indebærer, at kunden skal betale et pengebeløb eller på anden måde påtage sig udgifter.</p></div></p></div></p><a name=\"Bil2\"><hr class=\"BilagStreg\" /></a><p class=\"Bilag\">Bilag 2</p><p class=\"BilagTekst\">Dokumentation for rådgivning om lån med sikkerhed i fast ejendom</p><p class=\"Tekst2\"><div><div style=\"width:100%\"><table class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 594;\" width=\"594\"><tr><td width=\"594\"><div class=\"TabelTekst2\">Jeg/vi ________________________ (kundens/kundernes navn og cpr. nr.) har modtaget rådgivning af _____________________(pengeinstituttets eller realkreditinstituttets navn) i forbindelse med min/vores optagelse af et lån med sikkerhed i fast ejendom.</div></td></tr><tr><td width=\"594\"> </td></tr><tr><td width=\"594\"><div class=\"TabelTekst2\">Til brug for rådgivningen har jeg/vi på ________________________ (navn på pengeinstituttet eller realkreditinstituttet)´s foranledning oplyst følgende:</div><div class=\"TabelTekst2\">- Om min/vores erfaring med at optage lån:________________________</div><div class=\"TabelTekst2\">- Om mine/vores økonomiske forhold:________________________</div><div class=\"TabelTekst2\">- Om min/vores risikovillighed:___________________________</div><div class=\"TabelTekst2\">- Om mine/vores forventninger til lånets reelle løbetid:____________________</div></td></tr><tr><td width=\"594\"> </td></tr><tr><td width=\"594\"><div class=\"TabelTekst2\">Instituttet har i den forbindelse oplyst mig/os om følgende:</div><div class=\"TabelTekst2\">- De væsentligste egenskaber ved det valgte lån:___________________</div><div class=\"TabelTekst2\">- Vilkår i forbindelse med optagelse af lånet (fastkursaftale, hjemtagelse m.v.):_________________________________</div><div class=\"TabelTekst2\">- Opsigelsesvilkår for det valgte lån:_________________________</div><div class=\"TabelTekst2\">- Indfrielsesvilkår for det valgte lån:_________________________</div><div class=\"TabelTekst2\">- Er det muligt at foretage låneomlægning: Ja Nej</div><div class=\"TabelTekst2\">- Omkostninger ved låneomlægning eller indfrielse:_________________</div><div class=\"TabelTekst2\">- Begrundelse for valget af lånet i lyset af min/vores økonomiske situation:_________________________</div><div class=\"TabelTekst2\">- Øvrige råd:_____________________________</div></td></tr><tr><td width=\"594\"> </td></tr><tr><td width=\"594\"><div class=\"TabelTekst2\">I forbindelse med rådgivningen er jeg/vi opmærksomme på, at ___________________________(alternativt lån) kan udgøre et alternativ til det lån, som jeg/vi har indgået aftale om.</div></td></tr><tr><td width=\"594\"> </td></tr><tr><td width=\"594\"><div class=\"TabelTekst2\">____________________(det lån, der optages) har ___________årlige omkostniger i procent (ÅOP)</div><div class=\"TabelTekst2\">____________________(det alternative lån) har ____________årlige omkostninger i procent (ÅOP)</div></td></tr><tr><td width=\"594\"> </td></tr><tr><td width=\"594\"><div class=\"TabelTekst2\">______________________________________________________________</div></td></tr><tr><td width=\"594\"><div class=\"TabelTekst2\">Dato Kundens/kundernes underskrift</div></td></tr><tr><td width=\"594\"> </td></tr><tr><td width=\"594\"><div class=\"TabelTekst2\">(Navn på pengeinstituttet eller realkreditinstituttet) bekræfter ovenstående rådgivningsforløb.</div></td></tr><tr><td width=\"594\"> </td></tr><tr><td width=\"594\"><div class=\"TabelTekst2\">______________________________________________________________</div></td></tr><tr><td width=\"594\"><div class=\"TabelTekst2\">Dato Pengeinstituttets eller realkreditinstituttets underskrift</div></td></tr></table></div></div></p><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"\" href=\"#Henvisning_\">1)</a> Bekendtgørelsen indeholder bestemmelser, der gennemfører dele af Rådets direktiv 92/49/EØF af 18. juni 1992 om samordning af love og administrative bestemmelser vedrørende direkte forsikringsvirksomhed bortset fra livsforsikring og om ændring af direktiv 73/239/EØF og 88/357/EØF, (EF-Tidende 1992 L 228, side 1) (3. skadesforsikringsdirektiv) og dele af Europa-Parlamentets og Rådets direktiv 2005/29/EF af 11. maj 2005 om virksomhedernes urimelige handelspraksis over for forbrugerne på det indre marked og om ændring af Rådets direktiv 84/450/EØF og Europa-Parlamentets og Rådets direktiv 97/7/EF, 98/27/EF og 2002/65/EF og Europa-Parlamentets og Rådets forordning (EF) nr. 2006/2004, (EU-Tidende 2005 nr. L 149, s. 22-39) (direktivet om urimelig handelspraksis).</p>",
    "isHistorical": true,
    "editorialNotes": [],
    "alternativeMedia": [
        "www.finanstilsynet.dk"
    ],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/10/2007"
        },
        {
            "displayName": "Accession",
            "displayValue": "B20070122205"
        },
        {
            "displayName": "Entydig dokumentidentifikation",
            "displayValue": "AU003001"
        },
        {
            "displayName": "Dato for førstegangsindlæggelse",
            "displayValue": "30/10/2007"
        },
        {
            "displayName": "Dato for indlæggelse",
            "displayValue": "30/10/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1222"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "19/10/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet, j.nr. 122-0007"
        },
        {
            "displayName": "Stikord",
            "displayValue": "Banker og sparekasser, Forsikringsvirksomhed"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}