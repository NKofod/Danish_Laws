{
    "id": 170260,
    "title": "Ligestillingsnævnets afgørelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9473 af 24/10/2001",
    "documentHtml": "<div class=\"bjelke\">Den fulde tekst</div><p class=\"Titel2\">Ligestillingsnævnets afgørelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Italic\">J.nr. 2001-22</span>\r\n   </p>\r\n   <p class=\"TekstGenerel\">\r\n      <span class=\"Italic\">Stillingsannonce, der som jobprofil bl.a. angav \"M/K, der har fået dine unger\" fundet i strid med ligebehandlingslovens § 6.</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klagen vedrørte formuleringen af en stillingsannonce, der blandt som jobprofil angav : \"M/K, der har fået dine unger . . . .\" Ligestillingsnævnet fandt, at det ved den omhandlede formulering var tilkendegivet, at det forringede en ansøgers chancer for ansættelse, hvis ansøgeren er en kvinde i den fødedygtige alder. Indklagede fandtes derfor at have overtrådt ligebehandlingslovens § 6, hvorefter det ikke ved annoncering må angives, at der til ansættelse eller erhvervsuddannelse m.v. søges eller foretrækkes personer af et bestemt køn.</p>\r\n</div>\r\n<p>\r\n   <span class=\"Bold\">Medlemmer: </span>¬Niels Waage (formand) ¬Ruth Nielsen ¬Pia Deleuran ¬¬¬<span class=\"Bold\">Indledning</span> ¬En kvinde (klager 1) og en lønmodtagerorganisation på vegne af et kvin-deligt medlem (klager 2) har - uafhængigt af hinanden - klaget over for-muleringen af en jobannonce indrykket i Jyllands-Posten den 10. juni 2001. ¬¬<span class=\"Bold\">Sagsfremstilling</span> ¬Jobannoncen havde bl.a. følgende ordlyd: ¬¬\"Marketingskoordinator ¬¬Ottearmet blæksprutte med visioner, jernvilje. . . og hang til lækkert tøj ? ¬¬Er du vores kommende marketingskoordinator ? ¬¬Vi producerer mærkevaretøj i den eksklusive ende af kvalitetsskalaen, og det gør vi med succes. Vi har et stærkt brand, en god markedsposition og dygtige og engagerede medarbejdere. Da vi samtidig har store planer for fremtiden, har vi stærkt brug for dig til at hjælpe os med at sprede det glade budskab. ¬. . . . ¬¬Din profil: ¬¬¬M/K, har fået dine unger, og har i det hele taget styr på din tilværelse. Og fræk som fiskehandlerens kat, når der skal tænkes nyt. Du er moden af væsen, med gode overtalelsesevner og må gerne have erfaring fra lignende stilling. Branchekendskab er at foretrække, men ikke et absolut must. . .\"</p>\r\n<p>\r\n</p>\r\n<p>\r\n   <span class=\"Bold\">Klager 1</span> har anført, at indklagede ved den anvendte formulering reelt stiller kvinder ringere end mænd, at annoncen udgør en diskriminering af kvindelige ansøgere, der endnu ikke har fået børn, da disse i realiteten ikke vil blive taget i betragtning til stillingen og vil stå svagt i forhold til mandlige ansøgere og kvinder, der har fået børn, samt at indklagede indirekte ved formuleringen i annoncen udelukker ansøgere, der står overfor graviditet og barsel. ¬¬Klager 1 har videre anført, at formuleringen vil kunne påvirke kvindelige ansøgeres beslutning om at få børn på et senere tidspunkt. At punktet er anført som det første i afsnittet \"Din profil\" må betyde, at indklagede prioriterer kravet om, at en eventuel medarbejder har fået sine børn, højere end den pågældendes kvalifikationer. ¬¬De af indklagede fremførte argumenter om, at udtrykket blot var en måde at signalere til eventuelle ansøgere, at de skal have erfaring, samt et forsøg på en ironisk, frisk og afslappet tone har klager 1 ikke fundet plausibelt. ¬¬<span class=\"Bold\">Klager 2</span> har anført, at annoncen virker stødende, fordi den åbenlyst ef-terlyser personer, der har fået børn, og derfor udelukker en del af organisationens medlemmer. Annoncen diskriminerer i første række i forhold til familiær status og alder og i anden række i forhold til køn, idet det er underforstået, at såfremt en kvinde ønsker at søge stillingen, skal hun have en vis alder og familiær status. ¬¬Klager 2 har videre anført, at indklagede ikke kan skyde sig ind under en frisk tone for på den måde at undgå kritik eller sanktion. Dette ville medføre, at man blot kunne overtræde ligebehandlingsloven og herefter forklare det med, at man har anvendt ironi. ¬¬Klager 2 har videre bemærket, at en annoncør må være opmærksom på, hvad der rent faktisk skrives i annoncen, samt at den resterende del af stillingsannoncen var affattet seriøst og kontant. ¬¬Klager 2 gør endelig gældende, at en umiddelbar forståelse af teksten i annoncen ville indebære, at man ikke kan søge stillingen, hvis man ikke har fået de børn, man gerne vil have. ¬¬<span class=\"Bold\">Indklagede</span> har beklaget, at enkelte har følt sig stødt over annoncen. Indklagede har ikke noget imod, at alle ikke læser det samme mellem linierne, men man ønsker på ingen måde at fremstå som diskriminerende, da det er langt fra indklagedes intentioner. ¬¬Tonen i annoncen skal forstås i sammenhæng med, at indklagedes virk-somhed opererer i et kreativt og direkte univers, hvorfor indklagede har ønsket at opretholde en meget uformel og afslappet virksomhedskultur. Potentielle kandidaters køn har selvfølgelig ingen betydning for, hvordan indklagede besætter stillinger. ¬¬Indklagede har videre anført, at der i annoncen er anvendt en ironisk, frisk og afslappet stil og tone, som den passus, der er klaget over, helt er i tråd med. Det anvendte udtryk var udtryk for, at indklagede søgte en person med erfaring. ¬¬Indklagede har videre bemærket, at man ikke har lagt vægt på personlige forhold omkring privatliv ved besættelsen af stillingen, og at udtrykket \". . . har styr på din tilværelse. . .\" var ment i samme ironiske tonefald, da indklagede er klar over, at de færreste i ramme alvor kan påstå, at de har styr på tilværelsen. Indklagede har lagt vægt på, at personen har branchekendskab og erfaring på området. ¬¬Det væsentligste for indklagede var, at personen passer ind i organisationens uformelle arbejdsmiljø, og det kræver, at man kan gennemskue en ironisk kommentar som \". . . har fået dine unger. . .\". I indklagedes terminologi får mænd også børn. ¬¬Indklagede har videre anført, at punkterne i annoncens ansøgerprofil var vejledende for ansøgere, og ikke et krav fra virksomhedens side. Indklagede vil som følge af klagens indbringelse for Ligestillingsnævnet fremover være mere omhyggelig ved udformningen af sine stillingsannoncer. ¬¬Indklagede har endelig oplyst, at den person, der er blevet ansat i stillingen, er kvinde og sidst i tyverne med små børn. Der er derfor ingen formodninger for, at vedkommende ikke skal have flere børn. Det, der har været afgørende for virksomheden, er de personlige kvalifikationer så som modenhed og overblik. ¬¬<span class=\"Bold\">Ligestillingsnævnets bemærkninger og konklusion</span>¬Efter § 19 i ligestillingsloven (lov nr. 388 af 30. maj 2000) kan Ligestil-lingsnævnet behandle sager efter lov om ligebehandling af mænd og kvinder med hensyn til beskæftigelse og barselsorlov m.v. (ligebehandlingsloven). ¬¬Efter denne lovs § 6, må det ikke ved annoncering angives, at der til an-sættelse eller erhvervsuddannelse m.v. søges eller foretrækkes personer af et bestemt køn. ¬¬Efter lovens § 1, stk. 1, forstås ligebehandling i loven således, at der ikke finder forskelsbehandling sted på grund af køn. Dette gælder både direkte og indirekte forskelsbehandling, navnlig under henvisning til graviditet eller til ægteskabelig eller familiemæssig stilling. ¬¬Ifølge lovens § 1, stk. 2, foreligger der indirekte forskelsbehandling, når en bestemmelse, et kriterium eller en praksis, der tilsyneladende er neu-tral, stiller et væsentligt større antal personer af det ene køn ringere, medmindre denne bestemmelse, dette kriterium eller denne praksis er hensigtsmæssig og nødvendig og kan begrundes i objektive ikke kønsre-laterede faktorer. ¬¬I stillingsannoncen søges der en \"M/K, der har fået dine unger. . .\". ¬Ligestillingsnævnet finder, at indklagede ved denne formulering - uanset udtrykket \"M/K\" - tilkendegiver, at det forringer en ansøgers chancer for ansættelse, hvis ansøgeren er en kvinde i den fødedygtige alder. ¬¬At den person, der faktisk blev ansat, var en ung kvinde, ændrer intet herved. ¬¬Herefter finder Ligestillingsnævnet, at indklagede ved den anførte formu-lering har overtrådt ligebehandlingslovens § 6, hvorfor ¬¬<span class=\"Bold\">bestemmes:</span> ¬¬Indklagede har ved stillingsannoncen indrykket i Jyllandsposten 10. juni 2001, overtrådt ligebehandlingslovens § 6. ¬</p>\r\n<p>\r\n   <span class=\"Italic\">&lt;J.nr. 2001-22&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/09/2015"
        },
        {
            "displayName": "Accession",
            "displayValue": "W20010947325"
        },
        {
            "displayName": "Entydig dokumentidentifikation",
            "displayValue": "CF001532"
        },
        {
            "displayName": "Dato for indlæggelse",
            "displayValue": "01/09/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9473"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "24/10/2001"
        },
        {
            "displayName": "Administrerende myndighed",
            "displayValue": "Ligestillingsnævnet"
        },
        {
            "displayName": "Ressortministeriets journalnummer",
            "displayValue": "2001-22"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}