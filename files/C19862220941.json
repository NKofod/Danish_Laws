{
    "id": 75229,
    "title": "Læreplan for faget EKSPORTENGELSK III på merkonomkursus i International Marketing ",
    "documentTypeId": "810",
    "isSagsforlobPeriodValid": false,
    "shortName": "PLN nr 22209 af 24/09/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Læreplan for faget EKSPORTENGELSK III på  \r\n\r\n merkonomkursus i International Marketing </H1>  \r\n\r\n<P></P>  \r\n\r\n<BR>  \r\n\r\n<P> Formål </P>  \r\n\r\n<P>Formålet med undervisningen er </P>  \r\n\r\n<P>- at deltagerne tilegner sig sproglig viden og færdighed i at udforme og  \r\n\r\n redegøre for markedsføringsplaner </P>  \r\n\r\n<P>- at deltagerne opnår indsigt i og kan medvirke ved planlægning og  \r\n\r\n gennemførelse af det personlige eksportsalg i praksis </P>  \r\n\r\n<P>- at deltagerne udvikler deres evne til at varetage eksportfunktioner på  \r\n\r\n internationale markeder med forskelligartede kulturmønstre </P>  \r\n\r\n<P>- at deltagerne videreudvikler deres evne til at udtrykke sig mundtligt og  \r\n\r\n skriftligt på nuanceret og varieret engelsk med en høj grad af idiomatisk og  \r\n\r\n terminologisk korrekthed. </P>  \r\n\r\n<P> Mål </P>  \r\n\r\n<P>Målet med undervisningen er </P>  \r\n\r\n<P>- at deltagerne har dybere kendskab til de funktioner og forhold, som  \r\n\r\n vedrører markedsplanlægning og eksportsalg </P>  \r\n\r\n<P>- at deltagerne på engelsk selvstændigt kan udforme, redegøre for og  \r\n\r\n nærmere uddybe en markedsføringsplan samt udarbejde skriftlige  \r\n\r\n løsningsforslag til en praktisk problemstilling inden for  \r\n\r\n eksportmarkedsområdet </P>  \r\n\r\n<P>- at deltagerne kan anvende forhandlings- og salgsteknikker i det  \r\n\r\n personlige salgsarbejde på eksportmarkedet </P>  \r\n\r\n<P>- at deltagerne har indsigt i sproglige, politiske, kulturelle og  \r\n\r\n sociologiske forhold på eksportmarkedet. </P>  \r\n\r\n<P> Indhold </P>  \r\n\r\n<P>EKSPORTENGELSK III (60 timer) læses tidsmæssigt parallelt med  \r\n\r\n MARKEDSPLANLÆGNING/SALGSTEKNIK (60 timer) i en fagligt integreret helhed.  \r\n\r\n</P>  \r\n\r\n<P>I undervisningsforløbet belyses de elementer, som indgår i faget  \r\n\r\n MARKEDSPLANLÆGNING/SALGSTEKNIK (jfr. læreplan for dette fag) ved sideløbende  \r\n\r\n begrebsorientering. </P>  \r\n\r\n<P>I arbejdet med emnerne indgår skriftlig udarbejdelse af  \r\n\r\n markedsføringsplaner samt mundtlig redegørelse for og nærmere uddybning af  \r\n\r\n disse planer. </P>  \r\n\r\n<P>Deltagernes indsigt i de sproglige, politiske, kulturelle og sociologiske  \r\n\r\n forhold, som har betydning for eksportens gennemførelse og den personlige  \r\n\r\n internationale salgsindsats, uddybes gennem arbejdet med tekster, herunder  \r\n\r\n auditivt og audiovisuelt materiale. </P>  \r\n\r\n<P> Sprogfærdighed </P>  \r\n\r\n<P>Deltagernes formuleringsevne og aktive ordforråd opøves gennem arbejdet  \r\n\r\n med tekster, cases, rollespil og deltagerforedrag. </P>  \r\n\r\n<P>Ved kommentering, analyse og vurdering af lærebøger, artikler, cases, film  \r\n\r\n og video styrkes deltagernes indsigt i markedsføringsplanlægning og  \r\n\r\n salgsteknik. </P>  \r\n\r\n<P>Ved afholdelse af foredrag og gennemførelse af rollespil om  \r\n\r\n salgssituationer opøves deltagerne i forhandlingsstrategier og salgs- og  \r\n\r\n forhandlingsteknik, herunder non-verbal kommunikation. </P>  \r\n\r\n<P>Auditive op audiovisuelle hjælpemidler inddrages i videst muligt omfang  \r\n\r\n under evaluering af foredrag og rollespil. </P>  \r\n\r\n<P>Fagterminologi indøves ved arbejdet med relevante eksportdokumenter. </P>  \r\n\r\n<P>Gennem udarbejdelse af skriftlige løsningsforslag til cases, som  \r\n\r\n indeholder problemstillinger inden for eksportmarkedsføring, trænes  \r\n\r\n deltagerne i at strukturere materiale samt i at formulere sig selvstændigt på  \r\n\r\n nuanceret og varieret engelsk med en høj grad af stilistisk, idiomatisk og  \r\n\r\n fagterminologisk korrekthed. </P>  \r\n\r\n<P> Studiekreds </P>  \r\n\r\n<P>Der udarbejdes en studiekredsrapport, hvis analysedel udfærdiges på dansk,  \r\n\r\n medens markedsplanlægningsdelen udfærdiges på engelsk (jfr. læreplan for  \r\n\r\n MARKEDSPLANLÆGNING/SALGSTEKNIK). </P>  \r\n\r\n<P>Den samlede rapport afleveres til kursusdeltagerne og begge faglærerne.  \r\n\r\n</P>  \r\n\r\n<P>Behandlingen af studiekredsrapporten er et samspil mellem opgaveløsere,  \r\n\r\n opponenter, øvrige kursusdeltagere og såvel engelsklæreren som  \r\n\r\n marketinglæreren: </P>  \r\n\r\n<P>- rapporten fremlægges og uddybes på engelsk </P>  \r\n\r\n<P>- opponentgruppen, der er udpeget af faglærerne, fremfører sin kritik på  \r\n\r\n engelsk </P>  \r\n\r\n<P>- de øvrige kursusdeltagere fremfører kritik og stiller spørgsmål på  \r\n\r\n engelsk </P>  \r\n\r\n<P>- rapporten og dens fremlæggelse samt opponenternes indlæg evalueres. </P>  \r\n\r\n<P>Studiekredsrapporten bedømmes godkendt/ikke godkendt af både  \r\n\r\n marketinglæreren og engelsklæreren </P>  \r\n\r\n<P>- Rapportens faglige indhold - i såvel analysedel som  \r\n\r\n markedsplanlægningsdel - bedømmes af marketinglæreren. </P>  \r\n\r\n<P>- Den sproglige udformning af markedsplanlægningsdelen bedømmes af  \r\n\r\n engelsklæreren. </P>  \r\n\r\n<P>Fremlæggelsen af den samlede studiekredsrapport bedømmes af  \r\n\r\n engelsklæreren. </P>  \r\n\r\n<P> Timetal 60 timer </P>  \r\n\r\n<P> Hjemmeopgaver Der stilles i alt 12 hjemmeopgaver, hver af et omfang som  \r\n\r\n et halvt eksamenssæt. </P>  \r\n\r\n<P> Ikrafttrædelse m. v. </P>  \r\n\r\n<P>Læreplanen har omgående virkning og afløser foreløbig plan udsendt den 20.  \r\n\r\n august 1966. </P>  \r\n\r\n<P>P.d.v. </P>  \r\n\r\n<P>e.b. </P>  \r\n\r\n<P>Erik Nexelmann </P>  \r\n\r\n<P>underv.insp. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19862220941"
        },
        {
            "displayName": "Entydig dokumentidentifikation",
            "displayValue": "CM034434"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "08/09/2000"
        },
        {
            "displayName": "Dokumenttype",
            "displayValue": "Undervisningsplan"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22209"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "24/09/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Erhvervsuddannelserne"
        },
        {
            "displayName": "Ressortministeriets journalnummer",
            "displayValue": "1986-512.41322-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}