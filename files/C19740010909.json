{
    "id": 74130,
    "title": "Cirkulære om folkeskolens specialundervisning af læseretarderede elever (Til alle amtsråd, kommunalbestyrelser, skolekommissioner, skolenævn, lærerråd og skoleledere uden for København) ",
    "documentTypeId": "140",
    "isSagsforlobPeriodValid": false,
    "shortName": "CIR nr 109 af 22/05/1974",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Cirkulære om folkeskolens specialundervisning af  \r\n\r\n læseretarderede elever </H1>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=TITEL-KOMMENTAR ALIGN=CENTER>(Til alle amtsråd, kommunalbestyrelser,  \r\n\r\n skolekommissioner, skolenævn, </P>  \r\n\r\n</center>\r\n\r\n<center>\r\n\r\n<P CLASS=TITEL-KOMMENTAR ALIGN=CENTER>lærerråd og skoleledere uden for  \r\n\r\n København) </P>  \r\n\r\n<BR>  \r\n\r\n</center>\r\n\r\n<P>I henhold til folkeskolelovens § 2, stk. 2, fastsættes følgende  \r\n\r\n bestemmelser om specialundervisning af læseretarderede elever: </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 1. </B> Bestemmelserne i dette cirkulære omfatter  \r\n\r\n elever, der som følge af særlige læse eller stavevanskeligheder og eventuelt  \r\n\r\n særlige regnevanskeligheder ikke får tilstrækkeligt udbytte af den  \r\n\r\n almindelige undervisning, </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Formålet med specialundervisningen er at sætte  \r\n\r\n eleven i stand til at tilegne sig indholdet af skriftligt materiale, der  \r\n\r\n svarer til deres generelle udviklingstrin, samt til at udtrykke sig  \r\n\r\n skriftligt og i øvrigt deltage aktivt i den almindelige undervisning. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Specialundervisningen gives fortrinsvis i  \r\n\r\n dansk, regning og matematik og i engelsk og tysk, jfr. dog § 2, nr. 4. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 2. </B> Specialundervisningen kan gives under følgende  \r\n\r\n former: </P>  \r\n\r\n</DIV>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Specialundervisning <I>i klassen,</I>  hvor  \r\n\r\n eleverne fortsat undervises i deres almindelige klasse, men med bistand i  \r\n\r\n enkelte timer af en særlig lærer, jfr. § 14. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Specialundervisning på <I>læsehold,</I>  hvor  \r\n\r\n eleverne modtager en del af undervisningen i det pågældende fag, mens de i  \r\n\r\n øvrigt følger undervisningen i deres egen klasse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Specialundervisning i <I>læseklinik,</I>  hvor  \r\n\r\n eleverne modtager hele undervisningen i det pågældende fag, mens de i de  \r\n\r\n øvrige fag følger undervisningen i deres egen klasse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Specialundervisning i <I>læseklasse,</I>  hvor  \r\n\r\n eleverne undervises i alle fag, således at tilhørsforholdet til deres  \r\n\r\n almindelige klasse ophører. </P>  \r\n\r\n<P>5. <I>Enkeltmandsundervisning,</I>  hvor elever enkeltvis modtager en del  \r\n\r\n af eller hele undervisningen i det pågældende fag, mens de i øvrigt følger  \r\n\r\n undervisningen i deres egen klasse. </P>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 3. </B> Ved skoler, hvor behovet for specialundervisning  \r\n\r\n af læseretarderede elever ikke kan begrunde, at der oprettes en læseklinik,  \r\n\r\n jfr. § 5, stk. 1, og § 6, stk. 4, kan der i stedet oprettes en  \r\n\r\n<I>skoleklinik,</I>  som tillige modtager elever med andre skolemæssige  \r\n\r\n vanskeligheder end forudsat i § 1. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 4. </B> Bestemmelser om oprettelse af  \r\n\r\n specialundervisning efter § 2 og § 3 optages på skoleplanen. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 5. </B> Antallet af elever, der undervises sammen må  \r\n\r\n ikke overstige 4 på læsehold, 6 i læseklinik eller skoleklinik og 8 i  \r\n\r\n læseklasser, jfr. dog stk. 2 og 3. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> En læseklinik eller skoleklinik kan modtage  \r\n\r\n indtil 12 elever i timer, hvor undervisningen varetages af to lærere i  \r\n\r\n fællesskab. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> En læseklasse kan bestå af indtil 12 elever,  \r\n\r\n når den kun omfatter eet eller to sammenhængende klassetrin. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 6. </B> Den ugentlige undervisningstid for  \r\n\r\n specialundervisning efter § 2 og § 3 fastsættes i undervisningsplanen. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Til specialundervisning i klassen kan der ved  \r\n\r\n den enkelte skole højst afsættes 1 ugentlig time for hver påbegyndt 15 elever  \r\n\r\n på 1.-3. klassetrin og 1 ugentlig time for hver påbegyndt 30 elever på 4.-9.  \r\n\r\n klassetrin. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> På læsehold kan den enkelte elev undervises i  \r\n\r\n 2-6 ugentlige timer. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Læseklinikker (skoleklinikker) skal være åbne  \r\n\r\n mindst 25 ugentlige timer. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 5. </I> Enkeltmandsundervisning kan gives med 2-6  \r\n\r\n ugentlige lektioner a 15-45 minutter. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 7. </B> For læseklasser udarbejdes særlige læseplaner og  \r\n\r\n timefordelingsplaner, idet man i øvrigt søger at nå de samme mål som i  \r\n\r\n skolens almindelige klasser. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> En læseretarderet elev, hvis hele sproglige  \r\n\r\n udvikling er usædvanlig stærkt hæmmet, kan med forældrenes samtykke fritages  \r\n\r\n for undervisning i tysk og i ganske særlige tilfælde for undervisning i  \r\n\r\n engelsk. Afgørelse herom træffes af skolenævnet efter indstilling fra  \r\n\r\n skolepsykologen, der forinden skal rådføre sig med elevens lærere. Det er en  \r\n\r\n betingelse for fritagelse, at eleven fortsat modtager specialundervisning i  \r\n\r\n dansk, og at det ikke skønnes hensigtsmæssigt at give eleven  \r\n\r\n specialundervisning, herunder eventuelt enkeltmandsundervisning, i det  \r\n\r\n pågældende fremmedsprog. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 8. </B> Ved henvisning til specialundervisning efter § 2  \r\n\r\n og § 3 anvendes følgende fremgangsmåde: </P>  \r\n\r\n</DIV>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Dansklæreren indstiller eleven til skolepsykologisk  \r\n\r\n undersøgelse, når han skønner, at elevens læse- og stavevanskeligheder er af  \r\n\r\n alvorlig karakter. Initiativet til undersøgelsen kan også udgå fra elevens  \r\n\r\n øvrige lærere, skolelægen, forældrene eller fra eleven selv. Forud for  \r\n\r\n indstillingen bør dansklæreren drøfte elevens forhold med de øvrige lærere og  \r\n\r\n med forældrene og herunder søge klarlagt, hvorvidt handicappet påvirker  \r\n\r\n elevens standpunkt som helhed og elevens trivsel i skolen. Indstilling sker  \r\n\r\n på en blanket, der fremsendes gennem skolens leder med skolelægens påtegning.  \r\n\r\n</P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Skolepsykologen foretager - eventuelt med bistand  \r\n\r\n af andre sagkyndige - en undersøgelse, hvori normalt indgår samtale med såvel  \r\n\r\n eleven og dennes forældre som med dansklæreren. Der tilsendes skolens leder  \r\n\r\n og skolelægen en skriftlig rapport om undersøgelsen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> I tilslutning til rapporten og efter samråd med  \r\n\r\n forældrene stiller skolepsykologen forslag om, under hvilken form  \r\n\r\n specialundervisning bør gives, eller hvilke andre foranstaltninger der bør  \r\n\r\n træffes fra skolens side for at hjælpe eleven. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Beslutning om henvisning til specialundervisning  \r\n\r\n træffes af skolens lærerråd eller efter dettes bemyndigelse og på grundlag af  \r\n\r\n skolepsykologens forslag. Forældrene skal have underretning om beslutningen,  \r\n\r\n der kan indbringes for skolenævnet til endelig afgørelse, jfr.  \r\n\r\n skolestyrelseslovens § 62, stk. 1, og § 27 stk. 2. </P>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 9. </B> Skolepsykologen følger udviklingen hos de  \r\n\r\n elever, der henvises til specialundervisning, bl.a. gennem regelmæssige  \r\n\r\n drøftelser med den lærer, der forestår undervisningen, og eventuelt tillige  \r\n\r\n med forældrene og med klasselæreren. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> På grundlag af disse drøftelser tager  \r\n\r\n skolepsykologen stilling til, hvornår specialundervisningen kan ophøre eller  \r\n\r\n begrænses, eller om den eventuelt bør udvides. Har eleven kun modtaget en del  \r\n\r\n af undervisningen i det pågældende fag som specialundervisning, jfr. § 2, nr.  \r\n\r\n 1, 2 og 5, skal skolepsykologen endvidere rådføre sig med klassens lærer i  \r\n\r\n det pågældende fag. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Fra læseklasser kan eleverne føres gradvis  \r\n\r\n tilbage til den almindelige undervisning ved i en periode at modtage  \r\n\r\n undervisning begge steder. På tilsvarende måde kan en elev fortsætte i  \r\n\r\n læseklinik (skoleklinik) i et mindre antal timer, efter at eleven i øvrigt  \r\n\r\n har genoptaget undervisningen i det pågældende fag i sin egen klasse. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 10. </B> Skolepsykologen kan formidle kontakt mellem en  \r\n\r\n elevs forældre og vedkommende taleinstitut med henblik på eventuel  \r\n\r\n observation og behandling. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 11. </B> Flytter en elev, der får specialundervisning,  \r\n\r\n til en anden skole, herunder til en skole uden for folkeskolen, skal denne  \r\n\r\n snarest muligt orienteres om, under hvilken form specialundervisningen senest  \r\n\r\n er givet. Denne orientering kan gives i forbindelse med flyttebeviset.  \r\n\r\n Samtidig tilbagesendes rapporten om den skolepsykologiske undersøgelse til  \r\n\r\n skolepsykologen. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Optages eleven i en skole, der ikke betjenes af  \r\n\r\n den skolepsykologiske rådgivning, sender skolepsykologen en rapport om sin  \r\n\r\n seneste undersøgelse til den pågældende skoles leder, medmindre forældrene  \r\n\r\n ønsker, at skolen alene orienteres efter reglen i stk. 1. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 12. </B> Hvis en elev ved skolegangens ophør har behov  \r\n\r\n for fortsat specialundervisning, orienterer skolepsykologen forældrene og  \r\n\r\n eleven om mulighederne for specialundervisning inden for ungdomsskolen,  \r\n\r\n fritidsundervisningen for voksne, særforsorgen eller eventuelt inden for den  \r\n\r\n uddannelse, som den pågældende søger. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 13 </B> Skolen skal medvirke til, at en i øvrigt  \r\n\r\n kvalificeret elev ikke som følge af læse- og stavevanskeligheder afskæres fra  \r\n\r\n fortsat uddannelse, og bør herunder være opmærksom på foreliggende muligheder  \r\n\r\n for at fravige almindelige regler, jfr. for tiden bekendtgørelse af 15. maj  \r\n\r\n 1964 om dispensation i særlige tilfælde fra karakterkrav ved realeksamen og  \r\n\r\n studentereksamen. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 14. </B> Specialundervisning af læseretarderede elever  \r\n\r\n gives af lærere, der gennem en særlig uddannelse har kvalificeret sig hertil.  \r\n\r\n</P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Undervisning på læsehold og  \r\n\r\n enkeltmandsundervisning i en del af fagets timer kan dog indtil videre  \r\n\r\n varetages af lærere uden specialuddannelse, men med praktisk erfaring inden  \r\n\r\n for området. </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 15. </B> Specialundervisning af læseretarderede elever  \r\n\r\n skal foregå i lokaler, der efter deres størrelse og indretning må anses for  \r\n\r\n egnede til formålet. </P>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 16. </B> Cirkulæret træder i kraft den 1. august 1974.  \r\n\r\n Stk. 2. De bestående læseklasser kan dog uanset § 5 videreføres med 13-16  \r\n\r\n elever fra samme klassetrin og med deletimer efter de hidtidige regler. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Cirkulære nr. 192 af 4. august 1961 om  \r\n\r\n specialundervisning af læseretarderede børn ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Undervisningsministeriet, den 22. maj  \r\n\r\n 1974. </I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Tove Nielsen </P>  \r\n\r\n</center>\r\n\r\n<P CLASS=MINISTER ALIGN=RIGHT>&nbsp;&nbsp;&nbsp;&nbsp;/Henrik Helsted </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/07/1974"
        },
        {
            "displayName": "Accession",
            "displayValue": "C19740010909"
        },
        {
            "displayName": "Entydig dokumentidentifikation",
            "displayValue": "CM033334"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "10/08/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "109"
        },
        {
            "displayName": "År for udstedelse",
            "displayValue": "1974"
        },
        {
            "displayName": "Dato for underskrift",
            "displayValue": "22/05/1974"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Folkeskolen"
        },
        {
            "displayName": "Ressortministeriets journalnummer",
            "displayValue": "Undervisningsmin. 1. afd. j. nr. 09-34-06/71."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}