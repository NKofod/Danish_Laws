{
    "id": 142307,
    "title": "Bekendtgørelse om sikkerhedsrådgivere for transport af farligt gods",
    "documentTypeId": "60",
    "isSagsforlobPeriodValid": true,
    "shortName": "BEK nr 543 af 12/06/2012",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Anvendelsesområde og definitioner</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Sikkerhedsrådgiverens udpegelse og opgaver</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Eksamination og bevis</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Betaling</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Straf</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Ikrafttrædelses- og overgangsbestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Omfang og indhold af eksaminer og repetitionseksaminer, jf. § 10, stk. 3, og § 11, stk. 3</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om sikkerhedsrådgivere for transport af farligt gods</p>\r\n<p class=\"Indledning2\">I medfør af § 2, stk. 3, og § 17, stk. 2, i lov om godskørsel, jf. lovbekendtgørelse nr. 1086 af 8. september 2010, og § 18, § 21 h, stk. 1, 1. pkt., og § 22, stk. 6, i lov om jernbane, jf. lovbekendtgørelse nr. 1249 af 11. november 2010, og efter bemyndigelse fra transportministeren fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde og definitioner</p>\r\n<p class=\"ParagrafGruppeOverskrift\">\r\n   <span id=\"Kap1_X1\">Anvendelsesområde</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Bekendtgørelsen gælder for virksomheder, som transporterer eller afsender farligt gods med jernbane eller ad vej, eller som med henblik på en sådan transport udfylder transportdokumenter eller klassificerer, mærker, emballerer, pålæsser, påfylder eller aflæsser farligt gods, jf. dog § 2.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Endvidere gælder afsnit 1.8.3 i henholdsvis ADR og RID for virksomheder, jf. stk. 1, og for de af dem udpegede sikkerhedsrådgivere.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Bekendtgørelsen gælder ikke for:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> virksomheder, hvis aktiviteter udelukkende vedrører transport af farligt gods i mængder, der pr. transporterende enhed (på vejområdet) eller vogn (på jernbaneområdet) ikke overstiger de grænser, der er fastsat i underafsnit 1.1.3.6 i henholdsvis ADR og RID,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> virksomheder, hvis aktiviteter udelukkende vedrører farligt gods, som i henhold til bestemmelser i ADR eller RID, herunder de særlige bestemmelser i kapitel 3.3 i henholdsvis ADR og RID, ikke er omfattet af afsnit 1.8.3,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> virksomheder, hvis aktiviteter udelukkende vedrører farligt gods, der er emballeret i begrænsede mængder, jf. kapitel 3.4 i henholdsvis ADR og RID,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> virksomheder, hvis aktiviteter udelukkende vedrører farligt gods, der er emballeret i undtagne mængder, jf. kapitel 3.5 i henholdsvis ADR og RID,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num5\">5)</span> land- og skovbrugsvirksomhed eller lignende virksomhed, hvis aktiviteter alene omfatter lejlighedsvis aflæsning af farligt gods,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num6\">6)</span> virksomheder, hvis aktiviteter udelukkende vedrører transport af farligt gods, jf. §§ 7 og 10-12 i bekendtgørelse nr. 818 af 28. juni 2011 om vejtransport af farligt gods, og</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num7\">7)</span> virksomheder, hvis aktiviteter udelukkende vedrører transport af farligt gods, jf. §§ 5-6 i bekendtgørelse nr. 541 af 12. juni 2012 om anvendelse af RID i national transport og transport af farligt gods i håndbagage m.v.</p>\r\n<p class=\"ParagrafGruppeOverskrift\">\r\n   <span id=\"Kap1_X2\">Definitioner</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num1\">1)</span> ADR: Den europæiske konvention om international transport af farligt gods ad vej med bilag og supplementer.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num2\">2)</span> Farligt gods: Stoffer og genstande, som ifølge ADR og RID ikke, eller kun under visse betingelser må transporteres ad henholdsvis vej eller med jernbane.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num3\">3)</span> Hændelse: En begivenhed (som ikke er en ulykke), der indtræder under eller i forbindelse med transport af farligt gods på jernbane eller ad vej, og som kan have indflydelse på transportens sikkerhed og resultere i skade på person, skade på ejendom, skade på miljø eller brand, brækage, spild, udsivning af væske eller stråling eller andet tegn på, at godsets emballage er blevet beskadiget.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num4\">4)</span> RID: Reglementet for international befordring af farligt gods med jernbane, der findes som bilag I til bilag C til konventionen om international jernbanebefordring (COTIF), med bilagene CIM og CIV.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num5\">5)</span> Sikkerhedsrådgiver: Enhver person, der i virksomheden skal udføre de opgaver og varetage de hverv, der er anført i underafsnit 1.8.3.3 i henholdsvis ADR og RID, og som er indehaver af et gyldigt bevis i henhold til §§ 10-11.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num6\">6)</span> Ulykke: En begivenhed, der indtræder under eller i forbindelse med transport af farligt gods på jernbane eller ad vej, når begivenheden resulterer i dødsfald, alvorlig skade på person eller større skade på ejendom eller miljø.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk1_Num7\">7)</span> Virksomhed: Enhver fysisk eller juridisk person, sammenslutning eller gruppe af personer, der arbejder med eller uden gevinst for øje, samt ethvert organ, herunder offentlige myndigheder.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Sikkerhedsrådgiverens udpegelse og opgaver</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Virksomheden skal skriftligt udpege en eller flere sikkerhedsrådgivere, og virksomheden er ansvarlig for, at sikkerhedsrådgiveren opfylder de forpligtelser, der er pålagt rådgiveren ifølge bekendtgørelsen.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Sikkerhedsrådgiverens opgaver skal tilpasses virksomhedens aktiviteter og fastlægges skriftligt i henhold til underafsnit 1.8.3.3 i henholdsvis ADR og RID.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Såfremt der i en virksomhed udpeges flere sikkerhedsrådgivere, skal en af disse udpeges som koordinerende rådgiver.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Hvervet som sikkerhedsrådgiver kan varetages af enhver i eller uden for virksomheden, når den pågældende opfylder de i bekendtgørelsen fastsatte betingelser.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Sikkerhedsrådgiveren skal gives mulighed for og reelt være i stand til at varetage sine opgaver i forbindelse med hvervet.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Virksomheden skal til Beredskabsstyrelsen oplyse navn og personnummer på den eller de i virksomheden udpegede sikkerhedsrådgiver(e).</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Virksomheden skal endvidere til Beredskabsstyrelsen oplyse om ændringer i de i stk. 1 nævnte oplysninger samt oplyse om tilfælde, hvor en sikkerhedsrådgiver ophører med at varetage hvervet i virksomheden.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> En sikkerhedsrådgiver kan ved meddelelse til Beredskabsstyrelsen afmelde sig som sikkerhedsrådgiver for en virksomhed, hvis han ikke længere varetager hvervet i virksomheden.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> Såfremt virksomhedens sikkerhedsrådgiver er indehaver af et bevis udstedt af en ADR- og RID-kontraherende stat, skal dette indsendes til Beredskabsstyrelsen i bekræftet kopi.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Såfremt der sker en hændelse eller ulykke, skal sikkerhedsrådgiveren i den pågældende virksomhed indhente alle relevante oplysninger og forestå udarbejdelsen af en rapport til forelæggelse for virksomheden.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> En hændelses- eller ulykkesrapport, jf. stk. 1, skal foreligge senest 30 dage efter hændelsens eller ulykkens indtræden, dog senest 8 dage i tilfælde af en alvorlig ulykke med dødsfald eller alvorlige personskader.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Sikkerhedsrådgiveren skal forestå udarbejdelsen af en årsrapport til virksomheden om virksomhedens aktiviteter, jf. § 1, i forbindelse med transport af farligt gods. Årsrapporten skal endvidere indeholde oplysninger om sikkerhedsrådgiverens aktiviteter i virksomheden i det forløbne år.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Årsrapporten skal omfatte en periode på 12 på hinanden følgende kalendermåneder. Rapporten skal foreligge senest 4 måneder efter udløbet af denne periode. Virksomhedens første rapporteringsperiode kan omfatte et kortere eller længere tidsrum end 12 måneder, dog højest 18 måneder.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Såfremt virksomheden inden for en rapporteringsperiode udpeger en ny sikkerhedsrådgiver, kan rapporteringsperioden opdeles i en forkortet periode, dækkende den afgående sikkerhedsrådgiver, og en ny periode på 12 måneder dækkende den tiltrædende sikkerhedsrådgiver. Den nye periode kan periodeforskydes i overensstemmelse med bestemmelserne i stk. 2.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Virksomheden skal opbevare rapporterne, jf. §§ 7-8, i 5 år og skal på anmodning stille rapporterne til rådighed for de myndigheder, der i henhold til gældende lovgivning har bemyndigelse til at foretage tilsyn, undersøgelser m.v. af hændelser eller ulykker.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Eksamination og bevis</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Sikkerhedsrådgiveren skal være indehaver af et gyldigt bevis udfærdiget i overensstemmelse med modellen i underafsnit 1.8.3.18 i henholdsvis ADR og RID. Beviset skal angive indenfor hvilke(n) transportform(er) sikkerhedsrådgiveren har bestået eksamen.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Beviset udstedes til personer, der ved en eksamen har dokumenteret færdigheder inden for de emner, der er angivet i underafsnit 1.8.3.11 i henholdsvis ADR og RID.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Eksamenens omfang og indhold fastlægges i overensstemmelse med bilag 1 til bekendtgørelsen.</p>\r\n<p class=\"Stk2\">\r\n   <span class=\"StkNr\" id=\"Par10_Stk4\">Stk. 4.</span> Bevis udstedt af andre ADR- og RID-kontraherende stater gælder i Danmark med de begrænsninger, der måtte følge af beviset.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Gyldighedsperioden for beviset er 5 år.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Bevisets gyldighed kan forlænges for en ny 5-årig periode, såfremt sikkerhedsrådgiveren inden for det sidste år før bevisets udløbsdato har bestået en repetitionseksamen. Den nye gyldighedsperiode skal påføres beviset, og skal begynde ved bevisets udløbsdato.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Repetitionseksamenens omfang og indhold fastlægges i overensstemmelse med bilag 1 til bekendtgørelsen.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Administrationen af eksamensordningen, herunder afholdelse af eksaminer og repetitionseksaminer samt udstedelse og fornyelse af beviser, jf. §§ 10-11, varetages af Beredskabsstyrelsen og Trafikstyrelsen i fællesskab.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Betaling</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> For deltagelse i eksamen og repetitionseksamen betaler hver eksaminand et beløb til eksamensmyndigheden til dækning af omkostningerne i forbindelse med afholdelse af eksamenen og repetitionseksamenen samt administration af eksamensordningen. Beløbet fastsættes af eksamensmyndigheden.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Deltagelse i eksamen og repetitionseksamen er betinget af rettidig betaling, jf. stk. 1.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Straf</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Med bøde straffes den, der overtræder § 4, stk. 1, 1. led, § 4, stk. 2-3, § 5, stk. 2, § 6, stk. 1-2 og 4, og § 9.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Med bøde straffes endvidere den, der tilsidesætter pligten efter § 4, stk. 1, 2. led, jf. henholdsvis § 7, stk. 1, § 8, stk. 1, og § 10, stk. 1.</p>\r\n<p class=\"Stk2\">\r\n   <span class=\"StkNr\" id=\"Par14_Stk3\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Ikrafttrædelses- og overgangsbestemmelser</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Bekendtgørelsen træder i kraft den 1. juli 2012.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Bestemmelserne om hændelses- og ulykkesrapporter, jf. § 7, finder anvendelse på ulykker og hændelser, der indtræffer efter den 1. ju1i 2012.</p>\r\n<p class=\"Stk2\">\r\n   <span class=\"StkNr\" id=\"Par15_Stk3\">Stk. 3.</span> Indtil den 31. maj 2013 afholdes der ordinær eksamen, jf. § 10, stk. 1, i transportformen jernbane. Efter denne dato vil det alene være muligt at gå til repetitionseksamen, jf. § 11, stk. 2, i transportformen jernbane.</p>\r\n<p class=\"Stk2\">\r\n   <span class=\"StkNr\" id=\"Par15_Stk4\">Stk. 4.</span> Fra den 1. juni 2013 afholdes der eksamen i henholdsvis transportformerne vej og vej/jernbane.</p>\r\n<p class=\"Stk2\">\r\n   <span class=\"StkNr\" id=\"Par15_Stk5\">Stk. 5.</span> Bekendtgørelse nr. 665 af 18. august 1999 om sikkerhedsrådgivere for transport af farligt gods, ophæves.</p><div class=\"Givet\" id=\"Givet\"><p class=\"Givet\" align=\"center\">Trafikstyrelsen, den 12. juni 2012</p><p class=\"Sign1\" align=\"center\">Carsten Falk Hansen</p><p class=\"Sign2\" align=\"right\">/ Leif Funch</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">\r\n   <span class=\"Bold\">Omfang og indhold af eksaminer og repetitionseksaminer, jf. § 10, stk. 3, og § 11, stk. 3</span>\r\n</p>\r\n<p class=\"TekstoverskriftVenstreN\">\r\n   <span class=\"Italic\">Eksamenens afholdelse:</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Beredskabsstyrelsen og Trafikstyrelsen er ansvarlig eksamensmyndighed. Eksamensmyndigheden udfærdiger og formidler eksamensspørgsmålene samt fastsætter de nærmere bestemmelser om tidspunkt og sted for afholdelse af eksamenen.</p>\r\n   <p class=\"Liste1\">\r\n      <span class=\"Liste1Nr\">2)</span> Der afholdes eksamen i transportformerne vej og vej/jernbane.</p>\r\n   <p class=\"Liste1\">\r\n      <span class=\"Liste1Nr\">3)</span> Eksamenen er skriftlig og afholdes på dansk.</p>\r\n</p>\r\n<p class=\"TekstoverskriftVenstreN\">\r\n   <span class=\"Italic\">Besvarelse af spørgeskema:</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">4)</span> Eksaminanderne skal besvare et spørgeskema. Skemaet består af mindst 20 åbne spørgsmål eller mindst 40 multiple choice spørgsmål eller en kombination heraf.</p>\r\n   <p class=\"Liste1\">\r\n      <span class=\"Liste1Nr\">5)</span> Spørgsmålene skal som minimum omfatte emnerne i underafsnit 1.8.3.11 i henholdsvis ADR og RID og skal relatere sig til den eller de transportformer, der eksamineres i.</p>\r\n   <p class=\"Liste1\">\r\n      <span class=\"Liste1Nr\">6)</span> Blandt disse emner skal der lægges særlig vægt på:</p>\r\n   <p class=\"Liste2\">\r\n      <span class=\"Liste2Nr\">a)</span> generelle forebyggelses- og sikkerhedsforanstaltninger,</p>\r\n   <p class=\"Liste2\">\r\n      <span class=\"Liste2Nr\">b)</span> klassificering af farligt gods,</p>\r\n   <p class=\"Liste2\">\r\n      <span class=\"Liste2Nr\">c)</span> almindelige betingelser for emballering, herunder krav til tanke, tankcontainere, tankbiler, m.v.,</p>\r\n   <p class=\"Liste2\">\r\n      <span class=\"Liste2Nr\">d)</span> farepåskrifter, -sedler og -tavler,</p>\r\n   <p class=\"Liste2\">\r\n      <span class=\"Liste2Nr\">e)</span> angivelser i transportdokumentet,</p>\r\n   <p class=\"Liste2\">\r\n      <span class=\"Liste2Nr\">f)</span> håndtering og stuvning,</p>\r\n   <p class=\"Liste2\">\r\n      <span class=\"Liste2Nr\">g)</span> personalets faglige kvalifikationer,</p>\r\n   <p class=\"Liste2\">\r\n      <span class=\"Liste2Nr\">h)</span> dokumenter, der skal ledsage køretøjet,</p>\r\n   <p class=\"Liste2\">\r\n      <span class=\"Liste2Nr\">i)</span> skriftlige anvisninger (sikkerhedskort), og</p>\r\n   <p class=\"Liste2\">\r\n      <span class=\"Liste2Nr\">j)</span> krav til transportmateriellet.</p>\r\n</p>\r\n<p class=\"TekstoverskriftVenstreN\">\r\n   <span class=\"Italic\">Undersøgelse af et konkret tilfælde:</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">7)</span> Eksaminanden foretager en undersøgelse af et konkret tilfælde indenfor det i underafsnit 1.8.3.3 i henholdsvis ADR og RID nævnte opgaveområde og inden for den eller de transportformer, der eksamineres i. Ved en kombineret eksamen i vejtransport og jernbanetransport kan opgaven dog omfatte vejtransport eller jernbanetransport alene.</p>\r\n   <p class=\"Liste1\">\r\n      <span class=\"Liste1Nr\">8)</span> Opgaven skal vise, at eksaminanden har de fornødne kvalifikationer til at udføre en sikkerhedsrådgivers arbejdsopgaver.</p>\r\n</p>\r\n<p class=\"TekstoverskriftVenstreN\">\r\n   <span class=\"Italic\">Eksamenens varighed:</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">9)</span> Varigheden af eksamenen og repetitionseksamenen fastlægges af eksamensmyndigheden.</p>\r\n</p>\r\n<p class=\"TekstoverskriftVenstreN\">\r\n   <span class=\"Italic\">Bedømmelse af eksamenen:</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">10)</span> Eksamensmyndigheden retter spørgeskemaerne og bedømmer den konkrete undersøgelse.</p>\r\n   <p class=\"Liste1\">\r\n      <span class=\"Liste1Nr\">11)</span> Spørgeskemaet og den konkrete undersøgelse bedømmes med karakteren bestået eller ikke bestået.</p>\r\n   <p class=\"Liste1\">\r\n      <span class=\"Liste1Nr\">12)</span> For opnåelse af bevis skal både spørgeskema og den konkrete undersøgelse være bestået.</p>\r\n   <p class=\"Liste1\">\r\n      <span class=\"Liste1Nr\">13)</span> For at opnå karakteren bestået kræves, at eksaminanden har vist at have de nødvendige kvalifikationer til at udføre en sikkerhedsrådgivers arbejdsopgaver.</p>\r\n</p>\r\n<p class=\"TekstoverskriftVenstreN\">\r\n   <span class=\"Italic\">Særligt om repetitionseksamen:</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">14)</span> Repetitionseksamenen skal følge ovennævnte krav til omfang og indhold, dog med følgende modifikationer:</p>\r\n   <p class=\"Liste2\">\r\n      <span class=\"Liste2Nr\">a)</span> der skal lægges særlig vægt på ændringer foretaget i gældende regler i løbet af de forudgående 5 år, og</p>\r\n   <p class=\"Liste2\">\r\n      <span class=\"Liste2Nr\">b)</span> ved repetitionseksamenen skal der ikke foretages undersøgelse af et konkret tilfælde.</p>\r\n</p>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "popularTitle": "Sikkerhedsrådgiverbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/06/2012"
        },
        {
            "displayName": "Accession",
            "displayValue": "B20120054305"
        },
        {
            "displayName": "Entydig dokumentidentifikation",
            "displayValue": "BL000666"
        },
        {
            "displayName": "Dato for førstegangsindlæggelse",
            "displayValue": "15/06/2012"
        },
        {
            "displayName": "Dato for indlæggelse",
            "displayValue": "15/06/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "543"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "12/06/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Transportmin.,<br />Trafikstyrelsen, j.nr. TS10000-00005"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}