{
    "id": 50298,
    "title": "Bekendtgørelse af luftfartsoverenskomst mellem Danmark og Rumænien. ",
    "documentTypeId": "220",
    "isSagsforlobPeriodValid": false,
    "shortName": "BKI nr 58 af 13/11/1959",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af luftfartsoverenskomst mellem  \r\n\r\n Danmark og Rumænien. </H1>  \r\n\r\n<P></P>  \r\n\r\n<BR>  \r\n\r\n<P>Under 25. juni 1958 er der i Bukarest indgået følgende </P>  \r\n\r\n<P>luftfartsoverenskomst mellem Danmark og Rumænien: </P>  \r\n\r\n<P>OVERENSKOMST </P>  \r\n\r\n<P>mellem den kongelige danske regering og den rumænske folkerepubliks  \r\n\r\n regering angående civil luftfart. </P>  \r\n\r\n<P>Den kongelige danske regering og den rumænske folkerepubliks regering (i  \r\n\r\n det efterfølgende benævnt de kontraherende parter), der ønsker at fastsætte  \r\n\r\n regler for de gensidige forbindelser på den civile luftfarts område og at  \r\n\r\n fremme udviklingen af lufttrafikken mellem de to lande, er blevet enige om  \r\n\r\n følgende bestemmelser: </P>  \r\n\r\n<P>Artikel I. </P>  \r\n\r\n<P>De to kontraherende parter tilstår gensidigt hinanden de i bilag I til  \r\n\r\n nærværende overenskomst angivne rettigheder, som er nødvendige for  \r\n\r\n oprettelsen og driften af de i nævnte bilag omhandlede luftruter. </P>  \r\n\r\n<P>Artikel II. </P>  \r\n\r\n<UL CLASS=PLAIN-LIST>  \r\n\r\n<LI>1) De i bilag I til nærværende overenskomst angivne luftruter kan åbnes,  \r\n\r\n så snart den kontraherende part, hvem de i artikel I omhandlede rettigheder  \r\n\r\n er tilstået, har udpeget et luftfartsselskab hertil, og så snart den  \r\n\r\n kontraherende part, som tilstår disse rettigheder, har meddelt selskabet  \r\n\r\n behørig driftstilladelse. </LI>  \r\n\r\n<LI>2) Med forbehold af bestemmelserne i nærværende artikels stk. 4 meddeler  \r\n\r\n hver af de kontraherende parter hurtigst muligt det af den anden  \r\n\r\n kontraherende part udpegede luftfartsselskab den nødvendige driftstilladelse.  \r\n\r\n</LI>  \r\n\r\n<LI>3) Den ene kontraherende parts luftfartsmyndighed kan, forinden den  \r\n\r\n tillader det af den anden kontraherende part udpegede luftfartsselskab at  \r\n\r\n åbne de i bilag I angivne luftruter, pålægge dette selskab at dokumentere, at  \r\n\r\n det er i stand til at opfylde de betingelser, der er foreskrevet i de for  \r\n\r\n drift af internationale luftruter normalt gældende love og bestemmelser.  \r\n\r\n</LI>  \r\n\r\n<LI>4) Hver kontraherende part forbeholder sig ret til at nægte eller  \r\n\r\n tilbagekalde en driftstilladelse til det af den anden kontraherende part  \r\n\r\n udpegede luftfartsselskab, såfremt den ikke har bevis for, at en overvejende  \r\n\r\n del af ejendomsretten til og den effektive kontrol med dette selskab  \r\n\r\n indehaves af den anden kontraherende stat eller af fysiske eller juridiske  \r\n\r\n personer i denne, eller såfremt selskabet ikke efterkommer de i artikel IX  \r\n\r\n omhandlede love og bestemmelser. </LI>  \r\n\r\n</UL>  \r\n\r\n<P>Medmindre tilbagekaldelse af tilladelsen er nødvendig for at hindre nye  \r\n\r\n overtrædelser, må denne ret først udøves efter forhandling med den anden  \r\n\r\n kontraherende part. </P>  \r\n\r\n<P>Artikel III. </P>  \r\n\r\n<UL CLASS=PLAIN-LIST>  \r\n\r\n<LI>1) Hver af de kontraherende parter foreskriver de flyveveje, der skal  \r\n\r\n følges over dens territorium af luftfartøjer fra det selskab, der af den  \r\n\r\n anden kontraherende part er udpeget til at drive de i bilag I nævnte ruter.  \r\n\r\n De flyveveje, som luftfartøjerne skal følge, skal være de for den  \r\n\r\n internationale trafik fastsatte. </LI>  \r\n\r\n<LI>2) Spørgsmål vedrørende flyvningernes sikkerhed og tekniske udførelse  \r\n\r\n behandles i bilag II til nærværende overenskomst og henhører under de  \r\n\r\n kontraherende parters luftfartsmyndigheder. </LI>  \r\n\r\n</UL>  \r\n\r\n<P>Artikel IV. </P>  \r\n\r\n<P>Afgifter og andre gebyrer for benyttelsen af de på en kontraherende parts  \r\n\r\n territorium beliggende lufthavne samt disses installationer og tekniske  \r\n\r\n udstyr skal opkræves i overensstemmelse med de ved denne kontraherende parts  \r\n\r\n love og bestemmelser ensartet fastsatte takster og tariffer. </P>  \r\n\r\n<P>Artikel V. </P>  \r\n\r\n<UL CLASS=PLAIN-LIST>  \r\n\r\n<LI>1) Luftfartøjer, som foretager flyvninger i overensstemmelse med artikel  \r\n\r\n I i nærværende overenskomst, samt brændstof, smøreolie, reservedele, normalt  \r\n\r\n udstyr og forråd, der forefindes om bord i disse luftfartøjer, er såvel ved  \r\n\r\n ankomst til den anden kontraherende parts territorium som ved afgang fra  \r\n\r\n dette territorium fritaget for ind- og udførselsafgifter samt andre afgifter  \r\n\r\n og gebyrer, selv om ovennævnte effekter anvendes eller forbruges under  \r\n\r\n flyvning over det omhandlede territorium, herfra dog undtaget sådanne  \r\n\r\n tilfælde, hvor de er blevet overdraget til tredjemand på den anden  \r\n\r\n kontraherende parts territorium. </LI>  \r\n\r\n<LI>2) Reservedele, brændstof og smøreolie, som er nødvendige for de i  \r\n\r\n henhold til artikel I i nærværende overenskomst foretagne flyvningers  \r\n\r\n gennemførelse og sikkerhed, samt værktøj til komplettering af luftfartøjets  \r\n\r\n udstyr, er såvel ved indførsel på den anden kontraherende parts territorium  \r\n\r\n som ved udførsel fra dette fritaget for ind- og udførselsafgifter samt andre  \r\n\r\n afgifter og gebyrer, uden dog på dette territorium at kunne overdrages til  \r\n\r\n tredjemand. Brandstof, smøreolie og reservedele kan, med henblik på at sikre  \r\n\r\n de i nærværende overenskomsts artikel I omhandlede flyvninger, deponeres i de  \r\n\r\n lufthavne, som beflyves af hvert af de udpegede luftfartsselskaber. </LI>  \r\n\r\n<LI>3) De ovenfor omhandlede effekter, som befinder sig på den anden  \r\n\r\n kontraherende parts territorium, skal underkastes toldeftersyn. </LI>  \r\n\r\n</UL>  \r\n\r\n<P>Artikel VI. </P>  \r\n\r\n<P>De takster, der agtes anvendt af de udpegede luftfartsselskaber, skal  \r\n\r\n fastsættes ved gensidig aftale, for så vidt angår de strækninger af de i  \r\n\r\n bilag I til nærværende overenskomst anførte luftruter, som skal drives i  \r\n\r\n fællesskab af de to kontraherende parters luftfartsselskaber. Denne aftale  \r\n\r\n skal så vidt muligt indgås i overensstemmelse med den af den internationale  \r\n\r\n sammenslutning af luftfartsselskaber (IATA) anvendte fremgangsmåde vedrørende  \r\n\r\n fastsættelse af takster. De således fastsatte tekster skal forelægges de to  \r\n\r\n kontraherende parters kompetente luftfartsmyndigheder til godkendelse. </P>  \r\n\r\n<P>Artikel VII. </P>  \r\n\r\n<P>Luftfartøjer tilhørende de udpegede luftfartsselskaber skal under  \r\n\r\n flyvninger over den anden kontraherende parts territorium bære deres lands  \r\n\r\n for international flyvning fastsatte nationalitets- og registreringsmærker og  \r\n\r\n være forsynet med registreringsbeviser, luftdygtighedsbeviser og en licens  \r\n\r\n for den ombordværende radiostation. Desuden skal hver kontraherende parts  \r\n\r\n kompetente organer træffe bestemmelse om, hvilke yderligere dokumenter deres  \r\n\r\n i international trafik anvendte luftfartøjer skal være forsynet med, samt  \r\n\r\n underrette den anden kontraherende parts kompetente organer herom.  \r\n\r\n Chefpiloterne og de øvrige besætningsmedlemmer skal være forsynet med de  \r\n\r\n foreskrevne duelighedsbeviser og certifikater. </P>  \r\n\r\n<P>Artikel VIII. </P>  \r\n\r\n<P>For så vidt angår driften af de i bilag I til nærværende overenskomst  \r\n\r\n angivne luftruter skal hver af de kontraherende parter anerkendte gyldigheden  \r\n\r\n af de af den anden kontraherende part udstedte eller godkendte  \r\n\r\n duelighedsbeviser, certifikater og luftdygtighedsbeviser. </P>  \r\n\r\n<P>Artikel IX. </P>  \r\n\r\n<UL CLASS=PLAIN-LIST>  \r\n\r\n<LI>1) Hver kontraherende parts love og bestemmelser vedrørende ankomst til,  \r\n\r\n ophold på og afgang fra dens territorium, for så vidt angår luftfartøjer  \r\n\r\n anvendt i international lufttrafik, eller vedrørende disse luftfartøjers  \r\n\r\n drift, navigation og flyvning over dens territorium finder ligeledes  \r\n\r\n anvendelse på luftfartøjer tilhørende det af den anden kontraherende part  \r\n\r\n udpegede luftfartsselskab. </LI>  \r\n\r\n<LI>2) Hver kontraherende parts love og bestemmelser vedrørende passagerers,  \r\n\r\n besætningers og varers ankomst til, ophold på og afgang fra dens territorium  \r\n\r\n finder anvendelse på passagerer, besætninger og varer, der befordres med  \r\n\r\n luftfartøjer tilhørende det af den anden kontraherende part udpegede  \r\n\r\n luftfartsselskab. Foranstående gælder navnlig forskrifter vedrørende  \r\n\r\n indførsel og udførsel, indvandring, told og sanitære foranstaltninger. </LI>  \r\n\r\n</UL>  \r\n\r\n<P>Artikel X. </P>  \r\n\r\n<P>Såfremt et luftfartøj tilhørende den ene kontraherende part nødlander,  \r\n\r\n havarerer eller forulykker på den anden kontraherende parts territorium, skal  \r\n\r\n den part, på hvis territorium ovennævnte hændelse er indtruffet, straks  \r\n\r\n underrette den anden kontraherende part herom, træffe de fornødne  \r\n\r\n foranstaltninger med henblik på en undersøgelse af årsagerne til hændelsen og  \r\n\r\n på begæring af den anden kontraherende part tilstå repræsentanter for denne  \r\n\r\n part fri adgang til dens territorium for som observatører at overvære  \r\n\r\n undersøgelsen. Den skal ligeledes straks iværksætte foranstaltninger til at  \r\n\r\n hjælpe besætning og passagerer, der er blevet ofre for ulykken, samt til at  \r\n\r\n sikre beskyttelsen af post, bagage og gods, som forefindes om bord i  \r\n\r\n luftfartøjet. Den part, der forestår undersøgelsen, skal underrette den anden  \r\n\r\n kontraherende part om resultaterne heraf og på begæring af den anden  \r\n\r\n kontraherende part overlade denne hele materialet. </P>  \r\n\r\n<P>Artikel XI. </P>  \r\n\r\n<P>Hvert af de udpegede luftfartsselskaber har ret til på den anden  \r\n\r\n kontraherende parts territorium at opretholde det til driften af de i  \r\n\r\n nærværende overenskomsts artikel I nævnte luftruter fornødne tekniske og  \r\n\r\n erhvervsmæssige personel. Antallet af de i dette øjemed beskæftigede personer  \r\n\r\n aftales mellem luftfartsmyndighederne. </P>  \r\n\r\n<P>Artikel XII. </P>  \r\n\r\n<P>Spørgsmål vedrørende afregning af betalinger skal enten gøres til genstand  \r\n\r\n for særlige aftaler mellem de kontraherende parters luftfartsselskaber,  \r\n\r\n hvilke aftaler skal afsluttes i overensstemmelse med de mellem de  \r\n\r\n kontraherende parter bestående betalingsoverenskomster eller, såfremt der  \r\n\r\n ikke findes sådanne overenskomster, behandles i henhold til de for de  \r\n\r\n kontraherende parter gældende valutabestemmelser. De kontraherende parter  \r\n\r\n skal bestræbe sig mest muligt for at lette overførslen af beløb af denne art.  \r\n\r\n</P>  \r\n\r\n<P>Artikel XIII. </P>  \r\n\r\n<P>I nærværende overenskomst og dens bilag betyder a) udtrykket  \r\n\r\n &#187;luftfartsmyndighed&#171; </P>  \r\n\r\n<P>for Danmarks vedkommende: ministeriet for offentlige arbejder eller  \r\n\r\n ethvert organ, der er bemyndiget til at udøve de funktioner, som for  \r\n\r\n nærværende henhører under dette ministeriums område; </P>  \r\n\r\n<P>for den rumænske folkerepubliks vedkommende: ministeriet for transport og  \r\n\r\n telekommunikation, departementet for land-sø- og lufttransporter, eller  \r\n\r\n ethvert organ, der er bemyndiget til at udøve de funktioner, som for  \r\n\r\n nærværende henhører under dette departements område. </P>  \r\n\r\n<UL CLASS=PLAIN-LIST>  \r\n\r\n<LI>b) Udtrykket &#187;udpeget luftfartsselskab&#171; betyder det  \r\n\r\n luftfartsselskab, der af den ene kontraherende parts luftfartsmyndighed ved  \r\n\r\n skriftlig meddelelse er angivet over for den anden kontraherende parts  \r\n\r\n luftfartsmyndighed som det selskab, den i henhold til artiklerne I og II i  \r\n\r\n nærværende overenskomst agter at udpege til at beflyve de i nævnte meddelelse  \r\n\r\n anførte luftruter. </LI>  \r\n\r\n</UL>  \r\n\r\n<P>Artikel XIV. </P>  \r\n\r\n<UL CLASS=PLAIN-LIST>  \r\n\r\n<LI>1) Hver kontraherende part kan til enhver tid foreslå den anden  \r\n\r\n kontraherende part sådanne ændringer, som den finder det ønskeligt at  \r\n\r\n foretage i nærværende overenskomst. En drøftelse mellem de kontraherende  \r\n\r\n parter angående en foreslået ændring skal finde sted inden for en frist af 60  \r\n\r\n dage at regne fra datoen for den ene parts fremsættelse af anmodningen. </LI>  \r\n\r\n<LI>2) Såfremt den ene af de kontraherende parter finder det ønskeligt at  \r\n\r\n ændre et af bilagene til nærværende overenskomst, kan de to kontraherende  \r\n\r\n parters luftfartsmyndigheder træffe aftale om at foretage en sådan ændring.  \r\n\r\n</LI>  \r\n\r\n<LI>3) Enhver ændring af nærværende overenskomst eller dens bilag i  \r\n\r\n overensstemmelse med stk. 1 og 2 i nærværende artikel træder i kraft, når den  \r\n\r\n er blevet bekræftet ved en noteveksling mellem de kontraherende parter. </LI>  \r\n\r\n</UL>  \r\n\r\n<P>Artikel XV. </P>  \r\n\r\n<UL CLASS=PLAIN-LIST>  \r\n\r\n<LI>1) I det nære samarbejdes ånd skal de kontraherende parters  \r\n\r\n luftfartsmyndigheder fra tid til anden rådføre sig med hinanden for at sikre,  \r\n\r\n at de i nærværende overenskomst og dens bilag opstillede principper anvendes  \r\n\r\n og efterkommes på tilfredsstillende måde. </LI>  \r\n\r\n<LI>2) Enhver tvist angående fortolkningen eller anvendelsen af denne  \r\n\r\n overenskomst eller dens bilag skal afgøres ved direkte forhandling mellem de  \r\n\r\n kompetente luftfartsmyndigheder. Såfremt der ikke gennem forhandlinger kan  \r\n\r\n tilvejebringes en ordning, skal tvisten søges bilagt ad diplomatisk vej.  \r\n\r\n</LI>  \r\n\r\n</UL>  \r\n\r\n<P>Artikel XVI. </P>  \r\n\r\n<P>Bestemmelserne i nærværende overenskomst og dens bilag skal anvendes  \r\n\r\n midlertidigt fra datoen for dens undertegnelse. </P>  \r\n\r\n<P>Overenskomsten træder endeligt i kraft på den dag, hvor de kontraherende  \r\n\r\n parter ved en noteveksling meddeler hinanden, at hver af dem i  \r\n\r\n overensstemmelse med sine forfatningsmæssige regler har opfyldt forskrifterne  \r\n\r\n for ratifikation eller godkendelse. </P>  \r\n\r\n<P>Nærværende overenskomst kan opsiges af hver kontraherende part og ophører  \r\n\r\n 12 måneder efter datoen for den anden kontraherende parts modtagelse af  \r\n\r\n meddelelsen herom. </P>  \r\n\r\n<P>Til bekræftelse heraf har undertegnede, som er behørigt bemyndiget dertil,  \r\n\r\n underskrevet nærværende overenskomst. </P>  \r\n\r\n<P>Udfærdiget i Bukarest den 25. juni 1958 i to eksemplarer på fransk. </P>  \r\n\r\n<P>FOR DEN KONGELIGE DANSKE REGERING </P>  \r\n\r\n<P> <B>Niels Haugsted.</B>  </P>  \r\n\r\n<P>FOR DEN RUMÆNSKE FOLKEREPUBLIKS REGERING </P>  \r\n\r\n<P> <B>V. Stingaciu.</B>  </P>  \r\n\r\n<P>BILAG I. </P>  \r\n\r\n<P>A. </P>  \r\n\r\n<P>De luftfartsselskaber, der er udpeget af de kontraherende parter, har på  \r\n\r\n den anden kontraherende parts territorium ret til overflyvning og til teknisk  \r\n\r\n landing; de kan desuden benytte de lufthavne og øvrige luftfartshjælpemidler,  \r\n\r\n som den internationale trafik disponerer over. De har endvidere på den anden  \r\n\r\n kontraherende parts territorium ret til i international trafik at optage og  \r\n\r\n afsætte passagerer, bagage, post- og gods på de i nærværende overenskomst  \r\n\r\n indeholdte vilkår. </P>  \r\n\r\n<P>B. </P>  \r\n\r\n<P>De udpegede luftfartsselskaber har tilladelse til at drive følgende  \r\n\r\n luftruter: </P>  \r\n\r\n<UL CLASS=PLAIN-LIST>  \r\n\r\n<LI>a) For så vidt angår det af Danmark udpegede selskab: </LI>  \r\n\r\n</UL>  \r\n\r\n<P>- fra pladser i Danmark via mellemliggende landingspladser til pladser i  \r\n\r\n Rumænien, vice versa; </P>  \r\n\r\n<P>- fra pladser i Danmark via mellemliggende landingspladser til pladser i  \r\n\r\n Rumænien og derudover, vice versa. </P>  \r\n\r\n<UL CLASS=PLAIN-LIST>  \r\n\r\n<LI>b) For så vidt angår det af den rumænske folkerepublik udpegede selskab:  \r\n\r\n</LI>  \r\n\r\n</UL>  \r\n\r\n<P>- fra pladser i Rumænien via mellemliggende landingspladser til pladser i  \r\n\r\n Danmark, vice versa; </P>  \r\n\r\n<P>- fra pladser i Rumænien via mellemliggende landingspladser til pladser i  \r\n\r\n Danmark og derudover, vice versa. </P>  \r\n\r\n<P>BILAG II. </P>  \r\n\r\n<P>A. </P>  \r\n\r\n<P>Af hensyn til sikkerheden og regelmæssigheden af den i nærværende  \r\n\r\n overenskomst omhandlede lufttrafik forpligter de kontraherende parter sig til  \r\n\r\n at drage omsorg for udveksling af oplysninger mellem de instanser, hvorunder  \r\n\r\n spørgsmål angående flyvningernes sikkerhed henhører (i Danmark direktoratet  \r\n\r\n for luftfartsvæsenet, flyveledertjenesten; i den rumænske folkerepublik  \r\n\r\n luftfartsdepartementet i den civile luftflådes generaldirektion). Denne  \r\n\r\n bestemmelse gælder især udsendelsen af meddelelser fra flyveledertjenesterne  \r\n\r\n (flyveplan, flyveinformationstjeneste - NOTAM, vejrtjeneste). </P>  \r\n\r\n<P>B. </P>  \r\n\r\n<P>Ved gennemførelsen af flyvningernes sikkerhedstjeneste på de kontraherende  \r\n\r\n parters territorier, hvilken tjeneste ifølge nærværende overenskomsts artikel  \r\n\r\n IX skal udføres i overensstemmelse med hvert lands regler, er især følgende  \r\n\r\n forholdsregler obligatoriske: </P>  \r\n\r\n<UL CLASS=PLAIN-LIST>  \r\n\r\n<LI>a) Flyvningernes forberedelse. </LI>  \r\n\r\n</UL>  \r\n\r\n<P>Besætningerne skal før starten forsynes med mundtlige og skriftlige  \r\n\r\n oplysninger vedrørende vejrforholdene for hele flyveruten. Besætningerne skal  \r\n\r\n underrettes om lufthavnenes tilstand og om alle de for flyvningens  \r\n\r\n gennemførelse nødvendige navigationshjælpemidler. En flyveplan skal  \r\n\r\n udfærdiges af chefpiloten. Et luftfartøj får først tilladelse til at starte,  \r\n\r\n når denne plan er godkendt af det kompetente flyveledelsesorgan. </P>  \r\n\r\n<UL CLASS=PLAIN-LIST>  \r\n\r\n<LI>b) Flyvningernes gennemførelse. </LI>  \r\n\r\n</UL>  \r\n\r\n<P>Hver flyvning skal udføres i overensstemmelse med angivelserne i  \r\n\r\n flyveplanen. Ingen afvigelser fra flyveplanen er tilladt uden godkendelse af  \r\n\r\n det kompetente lokale flyveledelsesorgan, medmindre der opstår ekstraordinære  \r\n\r\n situationer, som kræver ufortøvet handling. Luftfartøjerne skal følge  \r\n\r\n instrukserne fra det komptetente flyveledelsesorgan. </P>  \r\n\r\n<P>Luftfartøjerne skal opretholde permanent vagt på den kompetente lokale  \r\n\r\n radiostations sendefrekvens. De skal ligeledes være rede til at sende på  \r\n\r\n nævnte stations modtagefrekvens. De kontraherende parter er enige om, at  \r\n\r\n meddelelserne mellem luft og jord så vidt muligt bør udveksles pr.  \r\n\r\n radiotelefoni på ultrakorte bølger. Til disse meddelelser benyttes det  \r\n\r\n engelske sprog. </P>  \r\n\r\n<P>Såfremt det er muligt at opretholde forbindelsen ved hjælp af  \r\n\r\n radiotelefoni, skal radiotelegrafi anvendes i overensstemmelse med den  \r\n\r\n internationale Q-kode. </P>  \r\n\r\n<P>På forud fastsatte punkter skal luftfartøjerne afgive deres  \r\n\r\n positionsmeldinger. </P>  \r\n\r\n<P>Alle oplysninger om jordtjenestens organisering, især angående de for  \r\n\r\n flyvningernes sikkerhed nødvendige navigationshjælpemidler, skal, for så vidt  \r\n\r\n angår dansk territorium, tages fra AIP-Danmark og NOTAMS og, for så vidt  \r\n\r\n angår rumænsk territorium, fra AIP-Rumænien og NOTAMS. </P>  \r\n\r\n<P>De udpegede luftfartsselskaber skal underrette de organer, hvorunder  \r\n\r\n spørgsmål angående flyvningernes sikkerhed henhører, om vejrminima for  \r\n\r\n landinger i vedkommende lufthavn. I mangel af en standardpraksis vedrørende  \r\n\r\n landing i lufthavnen skal de også underrette de ovennævnte organer om den  \r\n\r\n fremgangsmåde, der skal anvendes ved deres luftfartøjers landing under  \r\n\r\n ugunstige sigtbarhedsforhold. Hvis der findes en ordinær landingspraksis,  \r\n\r\n skal denne om muligt følges. </P>  \r\n\r\n<P>C. </P>  \r\n\r\n<P>På de luftruter, der er anført i bilag I, afsnit B, må flyvninger uden for  \r\n\r\n fartplanerne kun udføres efter forudgående anmeldelse, som af det pågældende  \r\n\r\n luftfartsselskab skal gives den kompetente luftfartsmyndighed mindst 24 timer  \r\n\r\n før luftfartøjets start. </P>  \r\n\r\n<P>Samtidig med overenskomstens undertegnelse er der udvekslet følgende  \r\n\r\n noter: </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Bukarest, den 25. juni 1958. </I> </P>  \r\n\r\n<P CLASS=UNDERSKREVET-AF ALIGN=CENTER>Hr. generaldirektør, </P>  \r\n\r\n<P>Under henvisning til den under 25. juni 1958 mellem den kongelige danske  \r\n\r\n regering og den rumænske folkerepubliks regering undertegnede overenskomst  \r\n\r\n angående civil luftfart har jeg den ære at meddele Dem, at den danske  \r\n\r\n regering i overensstemmelse med nævnte overenskomsts artikel II har udpeget  \r\n\r\n Det Danske Luftfartselskab (D.D.L.) til at drive de i bilag I til denne  \r\n\r\n overenskomst angivne ruter. </P>  \r\n\r\n<P>I denne forbindelse har jeg den ære på min regerings vegne at bekræfte, at  \r\n\r\n der under de forhandlinger, som er gået forud for overenskomstens  \r\n\r\n undertegnelse, er opnået enighed om følgende punkter: </P>  \r\n\r\n<UL CLASS=PLAIN-LIST>  \r\n\r\n<LI>1) Det Danske Luftfartselskab (D.D.L.), der samarbejder med A.B.  \r\n\r\n Aerotransport (A.B.A.) og Det Norske Luftfartselskap (D.N.L.) under  \r\n\r\n betegnelsen Scandinavian Airlines System (S.A.S.), har tilladelse til at  \r\n\r\n beflyve de det i overenskomsten tilståede ruter med luftfartøjer, besætninger  \r\n\r\n og materiel tilhørende det ene eller det andet af de to andre  \r\n\r\n luftfartsselskaber eller dem begge. </LI>  \r\n\r\n<LI>2) I det omfang Det Danske Luftfartselskab (D.D.L.) benytter  \r\n\r\n luftfartøjer, besætninger og materiel tilhørende de to andre i Scandinavia  \r\n\r\n Airlines System (S.A.S.) deltagende luftfartsselskaber, finder  \r\n\r\n overenskomstens bestemmelser anvendelse på sådanne luftfartøjer og  \r\n\r\n besætninger og sådant materiel på samme måde, som hvis luftfartøjerne,  \r\n\r\n besætningerne og materiellet tilhørte Det Danske Luftfartselskab (D.D.L.), og  \r\n\r\n de kompetente danske myndigheder og Det Danske Luftfartselskab (D.D.L.) skal  \r\n\r\n i så henseende påtage sig det fulde ansvar i henholdt il overenskomstens  \r\n\r\n bestemmelser. </LI>  \r\n\r\n<LI>3) Ved &#187;tredjemand&#171; som omhandlet i overenskomstens artikel V,  \r\n\r\n stk. 1 og 2, forstås ikke luftfartsvirksomheder, der har sluttet sig sammen  \r\n\r\n ved &#187;teknisk pool&#171;- aftaler med henblik på fælles benyttelse af  \r\n\r\n brændstof smøreolie, udstyr, reservedele, forråd og materiel. </LI>  \r\n\r\n</UL>  \r\n\r\n<P>Modtag, hr. generaldirektør, forsikringen om min udmærkede højagtelse.  \r\n\r\n</P>  \r\n\r\n<P> <B>Niels Haugsted.</B>  </P>  \r\n\r\n<P>Hr. <I>Vladimir Stingaciu,</I>  </P>  \r\n\r\n<P>Generaldirektør for den civile luftflåde. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Bukarest, den 25. juni 1958. </I> </P>  \r\n\r\n<P CLASS=UNDERSKREVET-AF ALIGN=CENTER>Hr. Charge d'affaires, </P>  \r\n\r\n<P>Under henvisning til den under 25. juni 1958 mellem den rumænske  \r\n\r\n folkerepubliks regering og den kongelige danske regering undertegnede  \r\n\r\n overenskomst angående civil luftfart har jeg den ære at meddele Dem, at den  \r\n\r\n rumænske regering i overensstemmelse med nævnte overenskomsts artikel II har  \r\n\r\n udpeget &#187;Transporturile Aeriene Romine&#171; (TAROM) til at drive de i  \r\n\r\n bilag I til denne overenskomst angivne ruter. </P>  \r\n\r\n<P>Samtidig har jeg den ære på min regerings vegne at bekræfte, at der under  \r\n\r\n de forhandlinger, som er gået forud for overenskomstens undertegnelse, er  \r\n\r\n opnået enighed om følgende punkter: </P>  \r\n\r\n<UL CLASS=PLAIN-LIST>  \r\n\r\n<LI>1) Det Danske Luftfartselskab (D.D.L.), der samarbejder med A.B.  \r\n\r\n Aerotransport (A.B.A.) og Det Norske Luftfartselskap (D.N.L.) under  \r\n\r\n betegnelsen Scandinavian Airlines System (S.A.S.), har tilladelse til at  \r\n\r\n beflyve de det i overenskomsten tilståede ruter med luftfartøjer, besætninger  \r\n\r\n og materiel tilhørende det ene eller det andet af de to andre  \r\n\r\n luftfartsselskaber eller dem begge. </LI>  \r\n\r\n<LI>2) I det omfang Det Danske Luftfartselskab (D.D.L.) benytter  \r\n\r\n luftfartøjer, besætninger og materiel tilhørende de to andre i Scandinavian  \r\n\r\n Airlines System (S.A.S.) deltagende luftfartsselskaber, finder  \r\n\r\n overenskomstens bestemmelser anvendelse på sådanne luftfartøjer og  \r\n\r\n besætninger og sådant materiel på samme måde, som hvis luftfartøjerne,  \r\n\r\n besætningerne og materiellet tilhørte Det Danske Luftfartselskab (D.D.L.), og  \r\n\r\n de kompetente danske myndigheder og Det Danske Luftfartselskab (D.D.L.) skal  \r\n\r\n i så henseende påtage sig det fulde ansvar i henhold til overenskomstens  \r\n\r\n bestemmelser. </LI>  \r\n\r\n<LI>3) Ved &#187;tredjemand&#171; som omhandlet i overenskomstens artikel V,  \r\n\r\n stk. 1 og 2, forstås ikke luftfartsvirksomheder, der har sluttet sig sammen  \r\n\r\n ved &#187;teknisk pool&#171; -aftaler med henblik på fælles benyttelse af  \r\n\r\n brændstof, smøreolie, udstyr, reservedele, forråd og materiel. </LI>  \r\n\r\n</UL>  \r\n\r\n<P>Modtag, hr. charge d'affaires, forsikringen om min udmærkede højagtelse.  \r\n\r\n</P>  \r\n\r\n<P> <B>V. Stingaciu.</B>  </P>  \r\n\r\n<P>Hr. <I>Niels Helmer Haugsted,</I>  </P>  \r\n\r\n<P>Danmarks charge d'affaires a. i. i Bukarest. </P>  \r\n\r\n<P>Den i overenskomstens artikel XVI forudsete noteveksling har fundet sted i  \r\n\r\n København den 29. august 1959, hvorefter overenskomsten er trådt endeligt i  \r\n\r\n kraft pr. nævnte dato. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 13. november  \r\n\r\n 1959. </I> </P>  \r\n\r\n<P CLASS=UNDERSKREVET-AF ALIGN=CENTER> <B>J. O. Krag.</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/01/1960"
        },
        {
            "displayName": "Accession",
            "displayValue": "L19590005864"
        },
        {
            "displayName": "Entydig dokumentidentifikation",
            "displayValue": "CM009119"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "03/04/2001"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "58"
        },
        {
            "displayName": "År for udstedelse",
            "displayValue": "1959"
        },
        {
            "displayName": "Dato for underskrift",
            "displayValue": "13/11/1959"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. Intet"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}