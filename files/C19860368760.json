{
    "id": 70033,
    "title": "Vejledning om anmeldelse af arbejdsbetingede lidelser (* 1) (* 2) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3687 af 01/12/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om anmeldelse af arbejdsbetingede  \r\n\r\n lidelser (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>Baggrund: </P>  \r\n\r\n<P>- Socialministeriets bekendtgørelse nr. 249 af 16. maj 1986 om lægers og  \r\n\r\n tandlægers pligt til at anmelde arbejdsbetingede lidelser til direktoratet  \r\n\r\n for arbejdstilsynet og sikringsstyrelsen. </P>  \r\n\r\n<P>Denne At-meddelelse oplyser om anmeldelse til arbejdstilsynet af  \r\n\r\n arbejdsbetingede lidelser. </P>  \r\n\r\n<P>Anmeldelsens formål er, at give arbejdstilsynet viden om, hvor og hvorfor  \r\n\r\n arbejdsbetingede lidelser opstår. Denne viden kan benyttes i det forebyggende  \r\n\r\n arbejde. </P>  \r\n\r\n<P>Hvad er en arbejdsbetinget lidelse </P>  \r\n\r\n<P>Ved en arbejdsbetinget lidelse forestås enhver sygdom, der er opstået som  \r\n\r\n følge af påvirkninger i arbejdsmiljøet. </P>  \r\n\r\n<P>Arbejdsskader er en fælles betegnelse for de skader, man pådrager sig i  \r\n\r\n sit arbejde, d.v.s. for både arbejdsulykker og arbejdsbetingede lidelser,  \r\n\r\n herunder erhvervssygdomme. </P>  \r\n\r\n<P>Om anmeldelse af arbejdsulykker og forgiftningstilfælde, se At-meddelelse  \r\n\r\n nr. 6.02.1. </P>  \r\n\r\n<P>Ordet erhvervssygdom anvendes normalt kun om de lidelser, som står på  \r\n\r\n sikringsstyrelsens liste over erhvervssygdomme. </P>  \r\n\r\n<P>I visse tilfælde er det vanskeligt at trække en skarp grænse mellem, hvad  \r\n\r\n der er en ulykke, og hvad der er en arbejdsbetinget lidelse. </P>  \r\n\r\n<P>En høreskade forvoldt ved en eksplosion er en ulykke, medens en høreskade  \r\n\r\n forvoldt ved lang tids ophold i et kraftigt støjmiljø er en arbejdsbetinget  \r\n\r\n lidelse. </P>  \r\n\r\n<P>Et snitsår, der giver anledning til infektion med efterfølgende  \r\n\r\n blodforgiftning, er en ulykke. Hvis slid på huden, kombineret med kontakt med  \r\n\r\n eksemfremkaldende stoffer, medfører eksem, er det en arbejdsbetinget lidelse.  \r\n\r\n</P>  \r\n\r\n<P>En rygskade opstået ved fx et &#187;forkert løft&#171;, ved en pludselig  \r\n\r\n forvridning af kroppen eller ved et fald er en ulykke, medens en rygskade  \r\n\r\n opstået ved lang tids arbejde i en forkert arbejdsstilling eller ved andet  \r\n\r\n kropsbelastende arbejde er en arbejdsbetinget lidelse. </P>  \r\n\r\n<P>Hvad skal anmeldes og af hvem </P>  \r\n\r\n<P>Alle formodede og konstaterede arbejdsbetingede lidelser skal anmeldes til  \r\n\r\n arbejdstilsynet og sikringsstyrelsen. Anmeldelsen foretages af <B>tandlæger,  \r\n\r\n praktiserende læger, sygehuse og lignende.</B>  </P>  \r\n\r\n<P> <B>Arbejdsgiveren</B> skal altid anmelde de arbejdsbetingede lidelser,  \r\n\r\n som han ved er opstået i hans virksomhed, til arbejdsskadeforsikringen og  \r\n\r\n ikke til arbejdstilsynet. </P>  \r\n\r\n<P>Skadelidte kan selv uformelt anmelde en arbejdsbetinget lidelse til  \r\n\r\n arbejdstilsynet, Landskronagade 33-35, 2100 København Ø. </P>  \r\n\r\n<P>Hvordan skal anmeldelsen ske </P>  \r\n\r\n<P>Lægens/tandlægens anmeldelse til arbejdstilsynet og sikringsstyrelsen skal  \r\n\r\n ske på en særlig blanket, som lægen har fået tilsendt fra arbejdstilsynet  \r\n\r\n eller sikringsstyrelsen. </P>  \r\n\r\n<P>Blanketten består af en original og 3 kopier. Originalen og 1. kopi sendes  \r\n\r\n til den adresse, der er anført på blanketten. Den 3. kopi er til  \r\n\r\n lægen/tandlægen, og den sidste kopi er til skadelidte selv. Diagnosen står  \r\n\r\n ikke på kopien til skadelidte. </P>  \r\n\r\n<P>Hvordan bruges anmeldelsen </P>  \r\n\r\n<P> <B>Arbejdstilsynet</B> bruger anmeldelsen til </P>  \r\n\r\n<P>- <B>Arbejdspladsundersøgelse:</B> Arbejdstilsynet vil i et udvalgt antal  \r\n\r\n tilfælde foretage en undersøgelse på arbejdsstedet. Formålet med  \r\n\r\n undersøgelsen er at få klarlagt de arbejdsmiljømæssige forhold, der er årsag  \r\n\r\n til lidelsen samt at få iværksat de nødvendige forebyggende foranstaltninger  \r\n\r\n i samarbejde med virksomheden. </P>  \r\n\r\n<P>Ønsker skadelidte, at arbejdsgiveren ikke skal få kendskab til, at  \r\n\r\n lidelsen er anmeldt til arbejdstilynet, skal skadelidte sørge for, at  \r\n\r\n lægen/tandlægen angiver dette ved afkrydsning på anmeldelsesblankettens pkt.  \r\n\r\n 15. Arbejdstilsynet vil herefter på baggrund af anmeldelsen ikke foretage  \r\n\r\n nogen arbejdspladsundersøgelse. </P>  \r\n\r\n<P>De anmeldelser, der ikke undersøges, indgår i arbejdstilsynets næste besøg  \r\n\r\n på virksomheden. Evt. ønske om anonymitet vil blive respekteret. </P>  \r\n\r\n<P>- <B>EDB-registrering og analyse.</B> Arbejdstilsynet lader anmeldelserne  \r\n\r\n registrere på EDB. Registreringen anvendes bl.a. til analyser af sammenhæng  \r\n\r\n mellem arbejdsmiljøpåvirkninger og opståede lidelser. </P>  \r\n\r\n<P>Disse analyser kan samtidig vise, hvor forebyggende indsats er mest  \r\n\r\n påkrævet. </P>  \r\n\r\n<P>Oplysninger, der kan henføres til bestemte virksomheder eller personer,  \r\n\r\n vil ikke blive offentliggjort. </P>  \r\n\r\n<P>Anmeldelser fra lægen/tandlægen videresendes af arbejdstilsynet til  \r\n\r\n<B>sikringsstyrelsen.</B>  </P>  \r\n\r\n<P>Hvis erstatningssag ønskes rejst, kan anonymitet over for arbejdsgiveren  \r\n\r\n ikke bevares, idet sikringsstyrelsen som led i erstatningssagen retter  \r\n\r\n henvendelse til arbejdsgiveren. </P>  \r\n\r\n<P>Skadelidte kan også selv rejse erstatningssag over for sikringsstyrelsen,  \r\n\r\n Æbløgade 1, 2100 København Ø., tlf. 01 29 95 33. Spørgsmål i forbindelse med  \r\n\r\n en erstatningssag rettes til sikringsstyrelsen. </P>  \r\n\r\n<P>Udlevering af oplysninger </P>  \r\n\r\n<P>Enhver person kan få de oplysninger om sig selv, der er registreret i  \r\n\r\n registret for arbejdsbetingede lidelser, i overensstemmelse med den særlige  \r\n\r\n registerforskrift. </P>  \r\n\r\n<P>Erik Andersen </P>  \r\n\r\n</DIV>",
    "isHistorical": true,
    "editorialNotes": [
        "(* 2) Socialministeriets bekendtgørelse nr. 249 af 16. maj 1986 om lægers og tandlægers pligt til at anmelde arbejdsbetingede lidelser til direktoratet for arbejstilsynet og sikringsstyrelsen.",
        "(* 1) At-meddelelse nr. 6.02.2."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19860368760"
        },
        {
            "displayName": "Entydig dokumentidentifikation",
            "displayValue": "CM029220"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3687"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "01/12/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}