{
    "id": 106000,
    "title": "1985 BSF 40   FORSLAG TIL FOLKETINGSBESLUTNING OM FORDELINGEN AF DEN DANSKE   U-LANDSBISTAND ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 40",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 40 </P>  \r\n\r\n<P></P>  \r\n\r\n<P>Forslag til folketingsbeslutning om fordelingen af den danske  \r\n\r\n u-landsbistand </P>  \r\n\r\n<P></P>  \r\n\r\n<P>Fremsat af Riishøj (SF) Gade (SF) Inger Harms (SF) Gert Petersen (SF) Ebba  \r\n\r\n Strange (SF) </P>  \r\n\r\n<P></P>  \r\n\r\n<P>den 12. november 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen senest i foråret 1986 </P>  \r\n\r\n<P>at redegøre for bestræbelserne i 1984 og 1985 for at øge Danmarks </P>  \r\n\r\n<P>indsats for at løse Afrikas særlige problemer og </P>  \r\n\r\n<P>at sikre, at den vedtagne forøgelse af den danske udviklingsbistand </P>  \r\n\r\n<P>udelukkende anvendes til yderligere indsats på dette område ved en </P>  \r\n\r\n<P>forøgelse af støtten til internationale og bilaterale </P>  \r\n\r\n<P>Afrika-programmer, herunder til SADCC-samarbejdet samt til </P>  \r\n\r\n<P>opretning af naturmiljøet og styrkelse af fødevareproduktionen. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>I folketingsåret 1984-85 vedtog et flertal i folketinget en </P>  \r\n\r\n<P>forhøjelse af den danske u-landsbistand ud fra et ønske om at leve </P>  \r\n\r\n<P>op til FNs målsætning om at yde 1 pct. af bruttonationalproduktet </P>  \r\n\r\n<P>i udviklingsbistand, sådan som dette bl.a. blev genbekræftet på </P>  \r\n\r\n<P>UNCTAD VI i 1984. Se herom Folketingstidende 1984-85, </P>  \r\n\r\n<P>forhandlingerne sp. 603, 2920 og 7894, tillæg A sp. 799, tillæg B </P>  \r\n\r\n<P>sp. 967 samt tillæg C sp. 267. </P>  \r\n\r\n<P>Vedtagelsen betyder, at den danske u-landsbistand vil stige ud over </P>  \r\n\r\n<P>regeringens oprindelige planer med 301, 499, 702 og 920 mill. </P>  \r\n\r\n<P>kroner i 1986, 1987, 1988 og 1989. </P>  \r\n\r\n<P>Betænkningsbidraget fra socialdemokratiets, socialistisk folkepartis </P>  \r\n\r\n<P>og det radikale venstres medlemmer af udvalget viser, at der hos </P>  \r\n\r\n<P>et flertal i folketinget er en villighed til at yde en særlig </P>  \r\n\r\n<P>indsats til fordel for det hårdt ramte afrikanske kontinent. </P>  \r\n\r\n<P>På den baggrund ville det være yderst uheldigt, dersom også </P>  \r\n\r\n<P>forøgelsen af u-landsbistanden fordeles efter de hidtil gældende </P>  \r\n\r\n<P>fordelingsnøgler, sådan som de er kommet til udtryk i de seneste </P>  \r\n\r\n<P>års femårsplaner for u-landsbistanden. </P>  \r\n\r\n<P>En vedtagelse af dette beslutningsforslag betyder, at de kommende års </P>  \r\n\r\n<P>forhøjelser af u-landsbistanden udelukkende skal anvendes i form </P>  \r\n\r\n<P>af en ekstra indsats i Afrika, d.v.s. indebære en kraftig </P>  \r\n\r\n<P>forhøjelse af hjælpen i forhold til regeringens oprindelige mål </P>  \r\n\r\n<P>for fordelingen af bistanden. Det holdes åbent, hvilke bilaterale </P>  \r\n\r\n<P>og internationale initiativer der bør støttes og under hvilken </P>  \r\n\r\n<P>form. </P>  \r\n\r\n<P>For at sikre den mest hensigtsmæssige fordeling pålægges det </P>  \r\n\r\n<P>regeringen senest i foråret 1986 at give folketinget en </P>  \r\n\r\n<P>redegørelse for indsatsen i Afrika i årene 1984 og 1985 og på </P>  \r\n\r\n<P>denne baggrund udarbejde en plan for anvendelse af de forøgede </P>  \r\n\r\n<P>bistandsmidler, som herefter indarbejdes i de årlige femårsplaner </P>  \r\n\r\n<P>for den danske u-landsbistand. I det omfang disse ændringer ikke </P>  \r\n\r\n<P>afspejles i den femårsplan, der offentliggøres i efteråret 1985, </P>  \r\n\r\n<P>skal denne revideres i overensstemmelse med dette </P>  \r\n\r\n<P>beslutningsforslag. Omfordelingen af bistandsmidlerne til gavn for </P>  \r\n\r\n<P>Afrika afspejles herefter i de ordinære femårsplaner fra 1986. </P>  \r\n\r\n<P>Endnu omkring midten af 1970erne var værdien af Afrikas samlede </P>  \r\n\r\n<P>landbrugseksport omkring 10 mia dollars, og der var overskud i det </P>  \r\n\r\n<P>samlede landbrugsregnskab. Men siden har væksten i </P>  \r\n\r\n<P>landbrugsproduktionen stedse været langsommere end væksten i </P>  \r\n\r\n<P>befolkningstallet. Skøn fra de internationale organisationer, </P>  \r\n\r\n<P>f.eks. FAO, siger, at i 1975 producerede Afrika 86 pct. af alle de </P>  \r\n\r\n<P>fødevarer, der blev spist i Afrika. I år 2000 er der kun udsigt </P>  \r\n\r\n<P>til, at afrikanerne selv vil kunne producere ca. 60 pct. </P>  \r\n\r\n<P>Udsigterne er langt lysere for Latinamerika og Asien. </P>  \r\n\r\n<P>Det er uomtvisteligt, at mange afrikanske regeringer og </P>  \r\n\r\n<P>organisationer, der har ydet bistand til Afrika, har forsømt </P>  \r\n\r\n<P>landbruget og især fødevareproduktionen. Man har koncentreret sig </P>  \r\n\r\n<P>om industri- og byudvikling, og interessen for landbruget har i </P>  \r\n\r\n<P>høj grad været knyttet til eksporten for at skaffe den valuta, der </P>  \r\n\r\n<P>er så hårdt brug for til den øvrige udvikling. </P>  \r\n\r\n<P>Først med den internationale opmærksomhed om sult- og </P>  \r\n\r\n<P>katastrofesituationen er søgelyset blevet rettet mod problemerne </P>  \r\n\r\n<P>inden for fødevareforsyningen. FNs kvindekonference i Nairobi 1985 </P>  \r\n\r\n<P>fokuserede i høj grad på u-landskvindernes rolle i landbruget i </P>  \r\n\r\n<P>landene syd for Sahara. Trods deres dominerende position inden for </P>  \r\n\r\n<P>fødevareforsyningen havde de været totalt usynliggjort, og det </P>  \r\n\r\n<P>blev på konferencen dokumenteret, at en af de væsentligste årsager </P>  \r\n\r\n<P>til hungersnøden i Afrika var underprioriteringen af kvindernes </P>  \r\n\r\n<P>traditionelle landbrug. 80 pct. af befolkningen bor på landet, </P>  \r\n\r\n<P>kvinderne udgør 60 pct. heraf, og det er dem, der er </P>  \r\n\r\n<P>hovedansvarlige for den landbrugsproduktion, som går til familiens </P>  \r\n\r\n<P>umiddelbare fødevareforbrug. Mændene arbejder i smålandbrugene og </P>  \r\n\r\n<P>på plantager, hvor der produceres eksportafgrøder, og i byerne. </P>  \r\n\r\n<P>Kvindekonferencen påviste desuden, at u-landskvinderne i høj grad er </P>  \r\n\r\n<P>opmærksomme på de stadig alvorligere miljøødelæggelser. Det gælder </P>  \r\n\r\n<P>den ukontrollerede brug af kunstgødning og pesticider i det </P>  \r\n\r\n<P>teknologiske landbrug, skovfældning, overgræsning, </P>  \r\n\r\n<P>vandforsyningsproblemer og ørkenens udbredelse. </P>  \r\n\r\n<P>De mange oplysninger om u-landskvindernes centrale rolle i </P>  \r\n\r\n<P>udviklingsprocessen bevirkede, at disse blev synliggjort via </P>  \r\n\r\n<P>konsensusvedtagelsen af landbrugsafsnittet i strategipapiret på </P>  \r\n\r\n<P>den officielle konference. Dette indebærer, at den danske stat, </P>  \r\n\r\n<P>gennem støtten til strategipapiret, skal inddrage u-landskvinderne </P>  \r\n\r\n<P>som specifik målgruppe for bistanden. </P>  \r\n\r\n<P>Hvis den altafgørende forøgelse af fødevareproduktionen skal lykkes, </P>  \r\n\r\n<P>må dette nødvendigvis indebære en omlægning af bistanden, således </P>  \r\n\r\n<P>at den tager udgangspunkt i kvindernes arbejdssituation. Lokale </P>  \r\n\r\n<P>studier af u-landskvindernes arbejdsvilkår og disses aktive </P>  \r\n\r\n<P>medbestemmelse skal udmønte sig i indførelsen af tilpasset </P>  \r\n\r\n<P>teknologi for at effektivisere landbruget. U-landskvinderne skal </P>  \r\n\r\n<P>desuden have større adgang til jord, kredit, konsulentbistand, </P>  \r\n\r\n<P>relevant uddannelse, børnepasningsfaciliteter, sundhedsydelser </P>  \r\n\r\n<P>etc. </P>  \r\n\r\n<P>En opprioritering af kvindernes landbrug og dermed af </P>  \r\n\r\n<P>fødevareforsyningen vil give et afgørende bidrag til at afværge de </P>  \r\n\r\n<P>forventede sultkatastrofer, hvorved flere af Afrikas børn vil </P>  \r\n\r\n<P>kunne overleve. </P>  \r\n\r\n<P>I beslutningsforslaget fremhæves desuden behovet for en markant </P>  \r\n\r\n<P>forøgelse af bistanden til SADCC-landene (Angola, Botswana, </P>  \r\n\r\n<P>Lesotho, Malawi, Mozambique, Swaziland, Tanzania, Zambia og </P>  \r\n\r\n<P>Zimbabwe). Bistanden bør ydes direkte til det enkelte SADCC-land, </P>  \r\n\r\n<P>især Mozambique, der er særlig hårdt ramt, eller via det regionale </P>  \r\n\r\n<P>samarbejde gennem SADCC. </P>  \r\n\r\n<P>Ifølge DANIDAs årbog for 1985 har Danmark hidtil bevilget ca. 165 </P>  \r\n\r\n<P>mill. kroner til SADCC-projekter inden for transport og landbrug. </P>  \r\n\r\n<P>Der er imidlertid et nyt initiativ på vej i form af det såkaldte </P>  \r\n\r\n<P>Sorsa-initiativ, der lægger op til et forøget økonomisk samarbejde </P>  \r\n\r\n<P>mellem de nordiske lande og SADCC-regionen. Tankerne heri er </P>  \r\n\r\n<P>godkendt af de nordiske statsministre, og konkrete forslag, </P>  \r\n\r\n<P>udarbejdet af en embedsmandsmission med deltagelse fra SADCC, </P>  \r\n\r\n<P>forventes fremsat på SADCC-topmødet i Harare, Zimbabwe, i </P>  \r\n\r\n<P>begyndelsen af 1986. Det nordiske initiativ, der indbefatter øget </P>  \r\n\r\n<P>bistandskoordinering, teknisk bistand og teknologioverførsel, </P>  \r\n\r\n<P>giver den bedst mulige baggrund for en kraftig forøgelse af den </P>  \r\n\r\n<P>danske bistand til den hårdt ramte SADCC-region. </P>  \r\n\r\n<P>Beregninger, der er udført af SADCC og af vestlige Afrika-forskere, </P>  \r\n\r\n<P>har vist, at SADCC-landene over de sidste fem år har mistet mindst </P>  \r\n\r\n<P>10 mia dollars som følge af Sydafrikas destabiliseringspolitik. </P>  \r\n\r\n<P>Dette svarer til mere end 1/3 af SADCC-landenes samlede </P>  \r\n\r\n<P>eksportindtægter over den samme periode. Påtvungne tab i form af </P>  \r\n\r\n<P>ekstra forsvarsudgifter, nedgang i økonomisk vækst og direkte </P>  \r\n\r\n<P>skader som følge af Sydafrikas og Sydafrikastøttede oprørsgruppers </P>  \r\n\r\n<P>angreb vejer særlig tungt. </P>  \r\n\r\n<P>Sydafrika har i lange perioder besat store dele af det sydlige Angola </P>  \r\n\r\n<P>og har gennem omfattende støtte til oprørsgrupper i Angola og </P>  \r\n\r\n<P>Mozambique systematisk undergravet den økonomiske opbygning i </P>  \r\n\r\n<P>disse lande. Hertil kommer de væbnede overfald på Lesotho, </P>  \r\n\r\n<P>Botswana og Mozambique, som er blevet skarpt fordømt af FNs </P>  \r\n\r\n<P>sikkerhedsråd. </P>  \r\n\r\n<P>De militære overgreb har været ledsaget af en vedvarende </P>  \r\n\r\n<P>undergravning af frontlinjestaternes økonomi i kraft af, at disse </P>  \r\n\r\n<P>landes transportforbindelser og udenrigshandel er stærkt afhængige </P>  \r\n\r\n<P>af Sydafrika. De påtvungne &#187;fredsaftaler&#171;, bl.a. med Mozambique,  \r\n\r\n</P>  \r\n\r\n<P>har ingenlunde standset den undergravende virksomhed. </P>  \r\n\r\n<P>Gennem destabiliseringspolitikken har Sydafrika målbevidst forhindret </P>  \r\n\r\n<P>SADCC-landenes højt prioriterede omlægning af deres </P>  \r\n\r\n<P>transportsystemer bort fra afhængigheden af Sydafrika. </P>  \r\n\r\n<P>Undersøgelser viser imidlertid, at SADCC på trods af vanskelige </P>  \r\n\r\n<P>betingelser har fungeret smidigt og ubureaukratisk. Sagt med andre </P>  \r\n\r\n<P>ord har bistandseffekten været høj. Den forstærkede spænding i det </P>  \r\n\r\n<P>sydlige Afrika forøger stærkt behovet for ekstra bistand. Det bør </P>  \r\n\r\n<P>i denne forbindelse understreges, at frontlinjestaterne aktivt </P>  \r\n\r\n<P>støtter kravene om sanktioner over for Sydafrikas </P>  \r\n\r\n<P>gengældelsesforanstaltninger. </P>  \r\n\r\n<P>Der er således alle gode grunde til at lægge langt større vægt på den </P>  \r\n\r\n<P>danske u-landsbistand til Afrika end hidtil. Dette vil være i </P>  \r\n\r\n<P>overensstemmelse med en voksende erkendelse i andre lande og i </P>  \r\n\r\n<P>internationale organisationer af behovet for den nødvendige ekstra </P>  \r\n\r\n<P>indsats i Afrika. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00040"
        },
        {
            "displayName": "Entydig dokumentidentifikation",
            "displayValue": "CL005638"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "40"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}