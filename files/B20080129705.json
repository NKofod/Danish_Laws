{
    "id": 122733,
    "title": "Bekendtgørelse om kommuners indberetninger og erklæringer efter elforsyningslovens §§ 37 og 37 a og varmeforsyningslovens §§ 23 l og 23 m",
    "documentTypeId": "60",
    "isSagsforlobPeriodValid": true,
    "shortName": "BEK nr 1297 af 15/12/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Anvendelsesområde</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Definitioner</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Indberetninger og erklæringer</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   </p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Revision</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Opbevaring af dokumentation</p>\r\n      <p class=\"Indholdsfortegnelse\"><a href=\"#Kap7\">Kapitel 7</a>   Ikrafttræden m.v.</p>\r\n      <p class=\"Indholdsfortegnelse\"><a href=\"#Bil1\">Bilag</a></p><div class=\"bjelke\">Den fulde tekst</div><p class=\"Titel2\">Bekendtgørelse om kommuners indberetninger og erklæringer efter elforsyningslovens §§ 37 og 37 a og varmeforsyningslovens §§ 23 l og 23 m</p>\r\n      <p class=\"Indledning2\">I medfør af § 37 b i lov om elforsyning, jf. lovbekendtgørelse nr. 1115 af 8. november 2006, som ændret ved lov nr. 520 af 7. juni 2006, lov nr. 548 af 6. juni 2007, lov nr. 549 af 6. juni 2007, lov nr. 465 af 17. juni 2008 og lov nr. 503 af 17. juni 2008, og § 23 n i lov om varmeforsyning, jf. lovbekendtgørelse nr. 347 af 17. maj 2005, som ændret ved lov nr. 520 af 7. juni 2006, lov nr. 548 af 6. juni 2007, lov nr. 549 af 6. juni 2007, lov nr. 465 af 17. juni 2008 og lov nr. 503 af 17. juni 2008, fastsættes efter bemyndigelse:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Anvendelsesområde</p>\r\n      <p class=\"Paragraf\"><span class=\"ParagrafNr\">§ 1.</span> Denne bekendtgørelse fastsætter regler for kommunernes indberetninger, erklæringer, dokumentation, regnskabsføring og revision i henhold til elforsyningslovens §§ 37 og 37 a og varmeforsyningslovens §§ 23 l og 23 m.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Definitioner</p>\r\n      <p class=\"Paragraf\"><span class=\"ParagrafNr\">§ 2.</span> I denne bekendtgørelse forstås ved:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> <span class=\"Italic\">Afståelse:</span> Enhver form for afhændelse, ombytning eller opgivelse af ejerandele af en virksomhed, herunder likvidation af virksomheden.</p>\r\n          <p class=\"Liste1\"><span class=\"Liste1Nr\">2)</span> <span class=\"Italic\">Indberetningsår:</span> Året, hvor kommuner afgiver indberetning og revisorer afgiver erklæring om forhold i det foregående kalenderår.</p>\r\n          <p class=\"Liste1\"><span class=\"Liste1Nr\">3)</span> <span class=\"Italic\">Koncernstruktur:</span> Elforsyningsvirksomhed, jf. elforsyningslovens § 2, stk. 1, sammen med samtlige de hermed helt eller delvist ejermæssigt, direkte eller indirekte, forbundne virksomheder.</p>\r\n          <p class=\"Liste1\"><span class=\"Liste1Nr\">4)</span> <span class=\"Italic\">Rentenetting:</span> Finansielt instrument, hvor debet- og kreditbalancer på de deltagende konti slås sammen med henblik på en fælles renteberegning, jf. dog § 10, stk. 5.</p>\r\n          <p class=\"Liste1\"><span class=\"Liste1Nr\">5)</span> <span class=\"Italic\">Varmefremføringsanlæg:</span> Anlæg til distribution, dvs. levering afopvarmet vand eller damp til bygningers opvarmning og forsyning med varmt vand, samt anlæg til transmission, eksempelvis salg af varme fra et varmeproduktionsanlæg, herunder også affaldsforbrændingsanlæg, til en varmeleverandør. Varmefremføringsanlæg inden for den matrikel, som varme­produktionsanlægget ligger på, betragtes som en del af varmeproduktionsanlægget, med mindre der er indgået kontrakt med transmissions- eller distributionsvirksomheden, om at leveringspunktet ligger inden for matriklen.</p>\r\n        </div>\r\n      </p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Indberetninger og erklæringer</p>\r\n      <p class=\"Paragraf\"><span class=\"ParagrafNr\">§ 3.</span> Kommuner, der ejer eller har ejet andele i virksomheder omtalt i stk. 2, skal hvert år senest den 1. februar foretage en indberetning til Energitilsynet vedrørende registreringspligtige uddelinger fra og vederlag ved afståelse af ejerandele i sådanne virksomheder i det foregående kalenderår eller afgive erklæring om, at kommunen ikke har modtaget sådanne uddelinger eller vederlag.</p>\r\n      <p class=\"Stk2\"><span class=\"StkNr\">Stk. 2.</span> Kommunernes registreringspligt omfatter uddelinger fra eller vederlag ved afståelse af ejerandele i helt eller delvis kommunalt ejede virksomheder, jf. Bilag, herunder virksomheder, der indgår som en del af den kommunale forvaltning, som i perioden efter den 20. februar 2003</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> er eller har været omfattet af elforsyningslovens § 2, stk. 1,</p>\r\n          <p class=\"Liste1\"><span class=\"Liste1Nr\">2)</span> ejer eller har ejet varmefremføringsanlæg,</p>\r\n          <p class=\"Liste1\"><span class=\"Liste1Nr\">3)</span> direkte eller indirekte ejer eller har ejet andele i de i nr. 1) og 2) nævnte virksomheder, eller</p>\r\n          <p class=\"Liste1\"><span class=\"Liste1Nr\">4)</span> helt eller delvist ejes, direkte eller indirekte, af de i nr. 1) til 3) nævnte virksomheder, og dermed indgår i en koncernstruktur.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Registreringspligtige uddelinger fra eller vederlag ved afståelse af ejerandele i virksomheder omfatter enhver form for økonomisk værdi, der tilflyder kommunen, herunder kontante beløb, udbytte, udlodning ved kapitalnedsættelse, kapitalandele, aktier, fysiske aktiver, andre økonomiske fordele, fordringer, konvertible obligationer mv. samt serviceydelser, støtte til kommunale aktiviteter eller til anden kommunal interessevaretagelse<span class=\"Italic\">.</span> Registreringspligten omfatter tillige uddelinger til kommunens øvrige virksomhed samt til fonde og ikke kommunalt ejede virksomheder. Registreringspligten omfatter kommunens forholdsmæssige andel af uddelinger fra delvist kommunalt ejede virksomheder.</p>\r\n      <p class=\"Stk2\"><span class=\"StkNr\">Stk. 4.</span> Ved afståelse af ejerandele til en fond eller anden selvejende institution registreres et vederlag, der mindst svarer til markedsværdien af de pågældende ejerandele.</p>\r\n      <p class=\"Stk2\"><span class=\"StkNr\">Stk. 5.</span> Nedbringelse af en kommunal elforsynings- eller varmefremføringsvirksomheds gæld til kommunen medfører ikke registreringspligt. Der skal ligeledes ikke ske registrering, hvis et moderselskab sælger et datterselskab, så længe vederlaget fra salget forbliver i moderselskabet eller i koncernforbundne varme-, fjernkølings- eller naturgasvirksomheder.</p>\r\n      <p class=\"Paragraf\"><span class=\"ParagrafNr\">§ 4.</span> Kommuner skal hvert år senest den 1. februar afgive en erklæring til Energitilsynet om, hvorvidt der i det foregående kalenderår i virksomheder omfattet af stk. 2, har været anvendt midler, der stammer fra aktiviteter omfattet af lov om elforsyning, lov om varmeforsyning, lov om kommunal fjernkøling eller lov om naturgasforsyning til aktiviteter forbundet med vandforsyningsanlæg i medfør af lov om vandforsyning, eller aktiviteter forbundet med spildevandsanlæg eller affaldshåndtering i medfør af lov om miljøbeskyttelse.</p>\r\n      <p class=\"Stk2\"><span class=\"StkNr\">Stk. 2.</span> Kommunernes pligt til at afgive erklæring, jf. stk. 1, omfatter virksomheder, som kommu­nen har ejet helt eller delvis i det foregående kalenderår, og som er omfattet af elforsynings­lovens § 2, stk. 1, eller som ejer varmefremføringsanlæg, eller som direkte eller indirekte ejer andele i de nævnte virksomheder. Erklæringspligten indtræder, såfremt de pågældende virksomheder tillige varetager aktiviteter forbundet med vandforsyningsanlæg i medfør af lov om vandforsyning eller aktiviteter forbundet med spildevandsanlæg eller affaldshåndtering i medfør af lov om miljø­beskyttelse. Erklæringspligten indtræder endvidere, såfremt de pågældende virksomheder indgår i en koncernstruktur, der tillige varetager aktiviteter forbundet med vandforsyningsanlæg i medfør af lov om vandfor­syning eller aktiviteter forbundet med spildevandsanlæg eller affalds­håndtering i medfør af lov om miljø­­beskyttelse, jf. Bilag.</p>\r\n      <p class=\"Paragraf\"><span class=\"ParagrafNr\">§ 5.</span> Indberetninger og erklæringer efter §§ 3-4 fremsendes i elektronisk form på et skema udarbejdet af Energitilsynet, jf. stk. 3. Det udfyldte skema fremsendes med en digital signatur, som udarbejdes i henhold til OCES-standarden (Offentlige Certifikater til Elektronisk Service). Der frem­sendes ét skema pr. kommune.</p>\r\n      <p class=\"Stk2\"><span class=\"StkNr\">Stk.2.</span> Den i § 12, stk. 1, nævnte revisorerklæring fremsendes ligeledes i elektronisk form, forsynet med digital signatur i henhold til OCES-standarden, på en standarderklæring udarbejdet af Energitilsynet, jf. stk. 3.</p>\r\n      <p class=\"Stk2\"><span class=\"StkNr\">Stk. 3.</span> Skema til de kommunale indberetninger og erklæringer samt revisorernes standarderklæring udarbejdes af Energitilsynet i henhold til denne bekendtgørelse.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"ParagrafGruppeOverskrift\">Regnskabsføring</p>\r\n      <p class=\"Paragraf\"><span class=\"ParagrafNr\">§ 6. </span> Kommunen skal tilrettelægge sit bogholderi således, at modtagne uddelinger og vederlag ved afståelse i henhold til § 3, stk. 3 og 4, registreres på særskilte konti i bogholderiet.</p>\r\n      <p class=\"Stk2\"><span class=\"StkNr\">Stk. 2.</span> Registreringen skal omfatte alle modtagne uddelinger og vederlag ved afståelse, medmindre der er tale om en selskabsmæssig omstrukturering omfattet af elforsyningslovens § 37, stk. 2, ellervarmeforsyningslovens § 23 l, stk. 2. I det omfang uddelinger og vederlag ikke består af kontante beløb, skal der som grundlag for registreringen foreligge dokumentation for værdiansættelsen. Værdiansættelsen skal ske til markedsværdien.</p>\r\n      <p class=\"Stk2\"><span class=\"StkNr\">Stk. 3.</span> Som grundlag for registreringen skal foreligge dokumentation for rådighedsdatoen samt beløbets størrelse.</p>\r\n      <p class=\"Stk2\"><span class=\"StkNr\">Stk. 4.</span> Rådighedsdatoen er den dato, hvor uddelingen eller vederlaget ved afståelse er til kommu­nens rådighed, og hvor kommunen har mulighed for at disponere over beløbet. Beløbet regnes eksempelvis for at være til kommunens rådighed, når det indgår på en kommunal konto, jf. dog § 7, stk. 2. Ved uddelinger, som ikke registreres i det kommunale regnskab, til kommu­nens øvrige virksomhed samt til fonde og ikke kommunalt ejede virksomheder, anses uddelingstids­punktet for rådighedsdatoen. Ved afståelse til fonde anses afståelsestids­punktet for rådighedsdatoen.</p>\r\n      <p class=\"Stk2\"><span class=\"StkNr\">Stk. 5.</span> Som grundlag for registreringen skal der i tilfælde af afståelse af ejerandele til en fond eller anden selvejende institution foreligge dokumentation for ansættelse af et vederlag, som mindst svarer til markedsværdien af de pågældende ejerandele på afståelsestidspunktet samt dokumentation for afståelsestidspunktet.</p>\r\n      <p class=\"Stk2\"><span class=\"StkNr\">Stk. 6.</span> Som grundlag for registreringen skal der foreligge dokumentation for eventuelle fradrag efter elforsyningslovens § 37, stk. 7 og 8, eller varmeforsyningslovens § 23 l, stk. 7 og 8.</p>\r\n      <p class=\"Stk2\"><span class=\"StkNr\">Stk. 7.</span> Som grundlag for registreringen skal der foreligge et organisationsdiagram, som omfatter alle virksomheder omfattet af § 3, stk. 2, herunder delvist ejede virksomheder, med angivelse af ejerandele pr. 31. december i det kalenderår, indberet­ningen eller erklæringen vedrører. Hvis der er sket selskabsmæssige omstruktureringer, som har ført til ændringer i kommunens ejerskab til de omfattede virksomheder, skal der tillige foreligge en kort redegørelse for omstruktureringerne, herunder oplysning om, hvorvidt de anses for at ligge inden for elforsyningslovens § 37, stk. 2 eller varmeforsyningslovens § 23 l, stk. 2. Organisationsdiagrammet skal endvidere omfatte helt eller delvist kommunalt ejede virksomheder, der varetager aktiviteter forbundet med vandforsyningsanlæg i medfør af lov om vandforsyning eller aktiviteter forbundet med spildevandsanlæg eller affaldshåndtering i medfør af lov om miljøbeskyttelse.</p>\r\n      <p class=\"Stk2\"><span class=\"StkNr\">Stk. 8.</span> Dokumentationen i henhold til stk. 2-7 skal foreligge i kommunen og på begæring indsendes til Energitilsynet.</p>\r\n      <p class=\"Paragraf\"><span class=\"ParagrafNr\">§ 7.</span> Bogføring og regnskabsaflæggelse for virksomheder omfattet af § 3, stk. 2, som drives som en del af kommunen, skal foretages særskilt for den enkelte virksomhed.</p>\r\n      <p class=\"Stk2\"><span class=\"StkNr\">Stk. 2.</span> Indbetalinger vedrørende de virksomheder, der er nævnt i stk. 1, kan, hvor der er etableret en kommunal opkrævningsfunktion, indgå på kommunens bankkonto uden registrering i henhold til § 3, stk. 1, såfremt følgende krav opfyldes:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Ved hver måneds udgang opgøres og udlignes den mellemregning, som er opstået som følge af stk. 2, således at der sker overførsel af modtagne beløb, som tilhører virksomheder omfattet af § 3, stk. 2, til særskilte bankkonti tilhørende disse virksomheder, medmindre det er åbenbart, at virksomhederne omfattet af § 3, stk. 2, ikke ved månedens udgang har foretaget udlån af midler til kommunen.</p>\r\n          <p class=\"Liste1\"><span class=\"Liste1Nr\">2)</span> Omkostninger relateret til virksomhederne, og som afholdes af den fælles kommunale økonomiforvaltning fra kommunens bankkonto, kan fragå ved opgørelsen af mellemregningen, inden denne udlignes.</p>\r\n          <p class=\"Liste1\"><span class=\"Liste1Nr\">3)</span> Den opgjorte mellemregning skal for perioden og indtil indfrielse i den efterfølgende måned forrentes med en rentesats svarende til den markedsrente, som kommunen måtte betale for et tilsvarende lån.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 8. </span> Såfremt en kommune udfører servicefunktioner for virksomheder omfattet af § 3, stk. 2, eller § 4, stk. 2 på en sådan måde, at servicevirksomheden ikke er omfattet af § 3, stk. 2, eller § 4, stk. 2, skal de aftagende virksomheder serviceres på markedsbestemte vilkår, og en eventuel opkrævningsfunktion tilrettelægges, således at der ikke sker udlodning til kommunen uden registrering. For at kunne godtgøre dette skal servicevirksomheden opfylde kravene i § 11, nr. 1-5.</p>\r\n      <p class=\"Paragraf\"><span class=\"ParagrafNr\">§ 9. </span> Kommuner skal, jf. § 4, stk. 1, ved erklæring godtgøre, at der ikke er anvendt midler, som stammer fra aktiviteter omfattet af elforsyningsloven, varmeforsyningsloven, lov om kommunal fjernkøling eller naturgasforsyningsloven til aktiviteter forbundet med vandforsyningsanlæg i medfør af lov om vandforsyning eller til aktiviteter forbundet med spildevandsanlæg eller affaldshåndtering i medfør af lov om miljøbeskyttelse. Som grundlag for erklæringen skal kommunen sikre:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> at de virksomheder, der er omfattet af § 4, stk. 2, organiseres som anført i elforsyningslovens § 37 a, stk. 4 og 5, eller varmeforsyningslovens § 23 m, stk. 4 og 5, og</p>\r\n          <p class=\"Liste1\"><span class=\"Liste1Nr\">2)</span> at bogholderiet i virksomhederne tilrettelægges som anført i §§ 8 og 9.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 10. </span> I virksomheder, der er omfattet af § 4, stk. 2, skal midler, der stammer fra aktiviteter omfattet af elforsyningsloven, varmeforsyningsloven, lov om kommunal fjernkøling eller naturgasforsyningsloven, kunne dokumenteres bogføringsmæssigt adskilt fra midler, der stammer fra andre aktiviteter, jf. dog stk. 3. Ved midler, som stammer fra aktiviteter omfattet af elforsyningsloven, varmeforsyningsloven, lov om kommunal fjernkøling eller naturgasforsyningsloven, forstås enhver form for midler, uanset hvor de måtte ligge i koncernen, herunder også i delvist ejede virksomheder.</p>\r\n      <p class=\"Stk2\"><span class=\"StkNr\">Stk. 2.</span> Ved afbrænding af affald kan midler, der stammer fra aktiviteter omfattet af elforsyningsloven eller varmeforsyningsloven, dog dokumenteres bogføringsmæssigt adskilt fra midler, der stammer fra aktiviteter forbundet med affaldshåndtering, såfremt der anvendes en indtægts- og omkostningsfordeling i overensstemmelse med Energitilsynets praksis.</p>\r\n      <p class=\"Stk2\"><span class=\"StkNr\">Stk. 3.</span> Stk. 1, 1. pkt., gælder ikke for serviceaktiviteter omfattet af § 11. Midler, der anvendes til serviceaktiviteter, skal holdes bogføringsmæssigt adskilt fra eventuelle andre midler i virksomheden.</p>\r\n      <p class=\"Stk2\"><span class=\"StkNr\">Stk. 4.</span> Der skal i kommunen foreligge en regnskabsmæssig opgørelse af midler, som stammer fra aktiviteter omfattet af elforsyningsloven, varmeforsyningsloven eller naturgasforsyningsloven. Opgørelsen skal have skæringsdato senest pr. 15. juni 2006.</p>\r\n      <p class=\"Stk2\"><span class=\"StkNr\">Stk. 5.</span> Kravet om bogføringsmæssig adskillelse er ikke til hinder for, at adskilte likvide bankkonti kan indgå i en aftale med virksomhedernes bankforbindelse omkring rentenetting, såfremt denne aftale ikke forringer rentevilkårene for midler, som stammer fra aktiviteter omfattet af elforsyningsloven, varmeforsyningsloven eller naturgasforsyningsloven, og såfremt ordningen ikke indebærer nogen form for fælles hæftelse over for banken.</p>\r\n      <p class=\"Stk2\"><span class=\"StkNr\">Stk. 6.</span> Kommunen skal sikre, at dokumentationen for forhold omfattet af stk. 1-5 skal foreligge i samtlige virksomheder omfattet af § 4, stk. 2, og på begæring indsendes til Energitilsynet.</p>\r\n      <p class=\"Paragraf\"><span class=\"ParagrafNr\">§ 11.</span> En fælles servicevirksomhed, som i henhold til elforsyningslovens § 37 a, stk. 5, eller varmeforsyningslovens § 23 m, stk. 5, er selskabsmæssigt adskilt fra virksomheder, som udøver aktiviteter omfattet af elforsyningsloven, varmeforsyningsloven, lov om kommunal fjernkøling eller naturgasforsyningsloven eller aktiviteter forbundet med vandforsyningsanlæg i medfør af lov om vandforsyning eller aktiviteter forbundet med spildevandsanlæg eller affaldshåndtering i medfør af lov om miljøbeskyttelse, skal opfylde følgende regnskabsmæssige krav:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Serviceydelser skal løbende faktureres til de virksomheder, som forbruger den pågældende service.</p>\r\n          <p class=\"Liste1\"><span class=\"Liste1Nr\">2)</span> Faktureringen skal baseres på markedsbestemte vilkår, således at der ikke anvendes midler, der stammer fra aktiviteter omfattet af elforsyningsloven, varmeforsyningsloven, lov om kommunal fjernkøling eller naturgasforsyningsloven, til aktiviteter forbundet med vandforsyningsanlæg i medfør af lov om vandforsyning eller til aktiviteter forbundet med spildevandsanlæg eller affaldshåndtering i medfør af lov om miljøbeskyttelse. Ved markedsbestemte vilkår forstås også en omkostningsdeling efter de enkelte aktiviteters faktiske forholdsmæssige forbrug. Ved fakturering baseret på deling af faktiske omkostninger, skal disse opgøres efter driftsøkonomiske principper svarende til bestemmelserne i årsregnskabsloven. De fordelte omkostninger kan således indeholde afholdte direkte driftsomkostninger, driftsøkonomiske afskrivninger og betalte renter. Servicevirksomheden skal dokumentere størrelsen og grundlaget for den enkelte fakturering, herunder at den fakturerede pris svarer til markedsprisen eller de faktiske omkostninger, dog maksimalt markedsprisen.</p>\r\n          <p class=\"Liste1\"><span class=\"Liste1Nr\">3)</span> Fordelingen på de enkelte aktiviteter skal dokumenteres eller sandsynliggøres ved anvendelse af entydige fordelingsnøgler og forbrugsindikatorer, som f.eks. tidsregistreringer, antal transaktioner inden for det pågældende område, antal ansatte m.v.</p>\r\n          <p class=\"Liste1\"><span class=\"Liste1Nr\">4)</span> Der skal udarbejdes en skriftlig serviceaftale mellem den aftagende virksomhed og servicevirksomheden indeholdende en beskrivelse af arten og omfanget af de serviceydelser, der varetages af servicevirksomheden samt en beskrivelse af beregningsgrundlaget, størrelsen og betalingen for serviceydelserne. Servicevirksomheden kan periodevis opkræve acontovederlag for den ydede service baseret på et budget, der er aftalt mellem partnerne over de forventede serviceydelser for det enkelte år. Hvor serviceydelserne er baseret på deling af faktiske udgifter, skal det acontovederlag, der er afregnet i årets løb, efter regnskabsårets udløb reguleres i forhold til de faktiske udgifter. Hvis forudsætningerne for de budgetterede fordelingsnøgler er ændret i årets løb, skal der ved opgørelsen af de faktiske udgifter tages hensyn hertil.</p>\r\n          <p class=\"Liste1\"><span class=\"Liste1Nr\">5)</span> Såfremt den fælles servicevirksomhed også varetager opkrævningsfunktioner for de aftagende virksomheder, skal opkrævningsfunktionerne tilrettelægges på en sådan måde, at indbetalinger umiddelbart tilgår de aftagende virksomheder, som de vedrører.</p>\r\n          <p class=\"Liste1\"><span class=\"Liste1Nr\">6)</span> Aktiver og passiver skal regnskabsmæssigt henføres til den forsyningsart, som de er naturligt knyttet til. Aktiver til fælles anvendelse kan anskaffes af servicevirksomheden.</p>\r\n          <p class=\"Liste1\"><span class=\"Liste1Nr\">7)</span> Anskaffelse af fælles anlægsaktiver m.v. kan finansieres ved forholdsmæssig ydelse af lån eller kapitalindskud fra de virksomheder, som deltager i anvendelsen af de fælles aktiver. Lån til servicevirksomheden skal forrentes med en rentesats svarende til markedsrenten for tilsvarende lån. Ved forholdsmæssig finansiering skal denne fordeling svare til de enkelte enheders forventede forholdsmæssige brug af aktivet.</p>\r\n        </div>\r\n      </p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Revision</p>\r\n      <p class=\"Paragraf\"><span class=\"ParagrafNr\">§ 12. </span> Kommunen fremsender senest den 1. september i indberetningsåret en af kommunens revisor afgivet erklæring om rigtigheden og fuldstændigheden af kommunens indberetning og erklæring efter § 3, stk. 1, og § 4, stk. 1, jf. reglerne i § 12, stk. 3, og §§ 13 og 14.</p>\r\n      <p class=\"Stk2\"><span class=\"StkNr\">Stk. 2.</span> Såfremt de omfattede virksomheder, jf. § 3, stk. 2 og § 4, stk. 2, revideres af en anden end kommunens revisor, skal kommunen for hver af de pågældende virksomheder indhente en tilsvarende erklæring fra virksomhedens statsautoriserede revisor. Denne eller disse erklæringer fra statsautoriseret revisor skal foreligge i kommunen og på begæring indsendes til Energitilsynet.</p>\r\n      <p class=\"Stk2\"><span class=\"StkNr\">Stk. 3.</span> Omfanget af revisors arbejde afhænger af kommunens og virksomhedernes administrative struktur og forretningsgange, herunder procedurer og den interne kontrol i forbindelse med transaktioner mellem parterne, samt procedurer og intern kontrol til sikring af adskillelse af midler og vedrørende en eventuel fælles servicevirksomhed. Som led i arbejdet undersøger og vurderer revisor de eksisterende forretningsgange og den interne kontrol vedrørende registrering af uddelinger og vederlag ved afståelse samt for øvrige transaktioner mellem kommunen og virksomhederne. Arbejdet udføres som udgangspunkt ved stikprøvevise undersøgelser.</p>\r\n      <p class=\"Stk2\"><span class=\"StkNr\">Stk. 4.</span> Kommunen og de virksomheder, som kommunen ejer helt eller delvist, skal give revisor de oplysninger, som må anses af betydning for revisors arbejde og give revisor adgang til at foretage de undersøgelser, revisor finder nødvendige. Kommunen skal endvidere sørge for, at revisor får de oplysninger og den bistand, som revisor anser for nødvendig for udførelsen af sit hverv.</p>\r\n      <p class=\"Paragraf\"><span class=\"ParagrafNr\">§ 13.</span> Kommunen sikrer, at revisor i forbindelse med afgivelsen af sin erklæring vedrørende kommunens indberetning og erklæring efter § 3, stk. 1, særligt påser,</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> at kommunens indberetning og regnskabsføring er udarbejdet i overensstemmelse med § 3 og §§ 5-11, herunder at der foreligger behørig dokumentation for rådighedsdatoer, eventuelle markedsværdiansættelser og fradrag,</p>\r\n          <p class=\"Liste1\"><span class=\"Liste1Nr\">2)</span> at transaktioner mellem kommunen eller en helt eller delvist kommunalt ejet virksomhed, som ikke er omfattet af § 3, stk. 2 og § 4, stk. 2, og virksomheder som er omfattet af § 3, stk. 4 og § 4, stk. 2, sker på markedsbestemte vilkår, således at der ikke sker udlodning til kommunen uden registrering,</p>\r\n          <p class=\"Liste1\"><span class=\"Liste1Nr\">3)</span> at transaktioner mellem en helt eller delvist kommunalt ejet servicevirksomhed, som ikke er omfattet af § 3, stk. 4 og § 4, stk. 2, og virksomheder som er omfattet af elforsyningslovens § 3, stk. 2 og § 4, stk. 2, sker på markedsbestemte vilkår, og at en eventuel opkrævningsfunktion tilrettelægges, således at der ikke sker udlodning til kommunen uden registrering, jf. § 8,</p>\r\n          <p class=\"Liste1\"><span class=\"Liste1Nr\">4)</span> at mellemregningen er opgjort i overensstemmelse med § 7, stk. 2, og</p>\r\n          <p class=\"Liste1\"><span class=\"Liste1Nr\">5)</span> at selskabsmæssige omstruktureringer, som ikke har ført til registreringer af vederlag, er omfattet af elforsyningslovens § 37, stk. 2, eller varmeforsyningslovens § 23 l, stk. 2.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 14.</span> Kommunen sikrer, at revisor i forbindelse med afgivelsen af sin erklæring vedrørende kommunens erklæring efter § 4, stk. 1, gennemgår virksomhedernes bogholderi og regnskabsmateriale med henblik på at påse, at midlerne i det foregående regnskabsår ikke er anvendt i strid med elforsyningslovens § 37 a, stk. 3, eller varmeforsyningslovens § 23 m, stk. 3, og at midlerne har været adskilt i overensstemmelse med §§ 7-9, samt at elforsyningslovens § 37 a, stk. 4 og 5, eller varmeforsyningslovens § 23 m, stk. 4 og 5, overholdes. Revisor skal i den forbindelse særligt påse,</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> at midler, der stammer fra aktiviteter omfattet af elforsyningsloven, varmeforsyningsloven, lov om kommunal fjernkøling eller naturgasforsyningsloven er bogføringsmæssigt adskilt og opgjort særskilt i alle omfattede virksomheder, herunder holdingselskaber, i overensstemmelse med § 10,</p>\r\n          <p class=\"Liste1\"><span class=\"Liste1Nr\">2)</span> at der ikke er foretaget overførsler af midler, som stammer fra aktiviteter omfattet af elforsyningsloven, varmeforsyningsloven, lov om kommunal fjernkøling eller naturgasforsyningsloven til aktiviteter forbundet med vandforsyningsanlæg i medfør af lov om vandforsyning eller aktiviteter forbundet med spildevandsanlæg eller affaldshåndtering i medfør af lov om miljøbeskyttelse gennem holdingselskaber,</p>\r\n          <p class=\"Liste1\"><span class=\"Liste1Nr\">3)</span> at der ikke er ydet lån, stillet sikkerhed m.v., herunder etableret cash pool-ordninger, som indebærer en anvendelse af midler, som stammer fra aktiviteter omfattet af elforsyningsloven, varmeforsyningsloven, lov om kommunal fjernkøling eller naturgasforsyningsloven til aktiviteter forbundet med vandforsyningsanlæg i medfør af lov om vandforsyning eller aktiviteter forbundet med spildevandsanlæg eller affaldshåndtering i medfør af lov om miljøbeskyttelse,</p>\r\n          <p class=\"Liste1\"><span class=\"Liste1Nr\">4)</span> at transaktioner mellem virksomheder, hvori indgår midler, som stammer fra aktiviteter omfattet af elforsyningsloven, varmeforsyningsloven, lov om kommunal fjernkøling eller naturgasforsyningsloven, og virksomheder, som udøver aktiviteter forbundet med vandforsyningsanlæg i medfør af lov om vandforsyning eller aktiviteter forbundet med spildevandanlæg eller affaldshåndtering i medfør af lov om miljøbeskyttelse, sker på markedsbestemte vilkår, således at transaktionen ikke indebærer en anvendelse af midler i strid med elforsyningslovens § 37 a, stk. 3, eller varmeforsyningslovens § 23 m, stk. 3, og</p>\r\n          <p class=\"Liste1\"><span class=\"Liste1Nr\">5)</span> at afregningen for serviceydelser og fælles anskaffelse af aktiver samt varetagelse af opkrævningsfunktioner foretages i overensstemmelse med § 11, således at der ikke herved indirekte sker en anvendelse af midler i strid med elforsyningslovens § 37 a, stk. 3, eller varmeforsyningslovens § 23 m, stk. 3.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Hvis revisor ikke uden forbehold kan afgive den af Energitilsynet udarbejdede standarderklæring, skal revisor nærmere redegøre herfor på standarderklæringen, og kommunen skal indsende revisors redegørelse til Energitilsynet senest den 1. september i indberetningsåret.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Opbevaring af dokumentation</p>\r\n      <p class=\"Paragraf\"><span class=\"ParagrafNr\">§ 15. </span> Dokumentation for forhold omfattet af bekendtgørelsen skal opbevares i 5 år, medmindre længere opbevaring er krævet efter anden lovgivning. Dog skal den i § 10, stk. 4, nævnte opgørelse opbevares i kommunen indtil videre.</p>\r\n      <p class=\"Kapitel\"><a name=\"Kap7\">Kapitel 7</a></p>\r\n      <p class=\"KapitelOverskrift2\">Ikrafttræden m.v.</p>\r\n      <p class=\"Paragraf\"><span class=\"ParagrafNr\">§ 16.</span> Bekendtgørelsen træder i kraft den 1. januar 2009.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelsen skal anvendes første gang på kommunernes indberetning, erklæring og godtgørelse efter § 3, stk. 1, og § 4, stk. 1, for perioden 1. januar 2008  31. december 2008, som senest skal ske 1. februar 2009, og for revisorerklæringen, som senest skal afgives den 1. september 2009.</p>\r\n      <p class=\"Stk2\"><span class=\"StkNr\">Stk. 3.</span> Bekendtgørelse nr. 1730 af 21. december 2006 om kommuners indberetning og afgivelse af erklæring efter elforsyningslovens §§ 37 og 37 a og varmeforsyningslovens §§ 23 l og 23 m, herunder regler om regnskabsføring og revision ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Energistyrelsen, den 15. december 2008</I></P><P CLASS=SIGN1 ALIGN=\"CENTER\">Ib Larsen</P><P CLASS=SIGN2 ALIGN=\"RIGHT\">/ Thomas Bastholm Bille</P></FONT></DIV><a name=\"Bil1\"><hr class=\"BilagStreg\"></a><p class=\"Bilag\">Bilag</p>\r\n      <p class=\"BilagTekst\">Virksomheder omfattet af kommunernes indberetningspligt efter § 3, stk. 1, og erklæringspligt efter § 4, stk. 1</p>\r\n      <p class=\"Tekst\">Kommunernes indberetningspligt omfatter registreringspligtige uddelinger fra eller vederlag ved afståelse af virksomheder, fra helt eller delvis kommunalt ejede virksomheder, herunder virksomheder, der indgår som en del af den kommunale forvaltning, som i perioden efter den 20. februar 2003</p>\r\n      <p>\r\n        <p class=\"Liste1\"><span class=\"Liste1Nr\">1)</span> er eller har været omfattet af elforsyningslovens § 2, stk. 1, dvs. virksomheder, der beskæftiger sig med produktion, transport, handel og levering af elektricitet,</p>\r\n        <p class=\"Liste1\"><span class=\"Liste1Nr\">2)</span> ejer eller har ejet varmefremføringsanlæg,</p>\r\n        <p class=\"Liste1\"><span class=\"Liste1Nr\">3)</span> direkte eller indirekte ejer eller har ejet andele i de i nr. 1) og 2) nævnte virksomheder, eller</p>\r\n        <p class=\"Liste1\"><span class=\"Liste1Nr\">4)</span> helt eller delvist ejes, direkte eller indirekte, af de i nr. 1) til 3) nævnte virksomheder og dermed indgår i en koncernstruktur.</p>\r\n      </p>\r\n      <p class=\"Tekst\">Der er ingen krav i loven til, hvorledes de berørte virksomheder skal organiseres. Der kan være tale om meget varierede organisationsstrukturer. Bilaget giver eksempler på typiske organisations­strukturer og omfanget af registrerings- og indberetningspligten i tilknytning til disse. Der kan være selskabsmæssige konstruktioner, som ikke er illustreret med de viste eksempler.</p>\r\n      <p class=\"Tekst\">For de viste eksempler er det endvidere angivet, i hvilket omfang virksomhederne er omfattet af kravet om kommunale erklæringer, jf. § 4, stk. 1.</p>\r\n      <p class=\"Tekstoverskrift\">Eksempel 1:</p>\r\n      <p class=\"Tekstoverskrift\">Elforsyningsvirksomheden som en del af en kommunal koncernstruktur</p>\r\n      <p class=\"Tekst\">Kommunen har organiseret sine forsyningsaktiviteter i en koncern bestående af datterselskaber under et holdingselskab (moderselskab), som kommunen helt eller delvist ejer.</p>\r\n      <p><img alt=\"BJ119_3_1.jpg Size: (485 X 452)\" border=\"no\" name=\"BJ119_3_1\" src=\"/image.aspx?id=122733&img=BJ119_3_1.jpg\"></p>\r\n      <p class=\"Tekst\"><span class=\"Italic\">Efter § 3, stk. 1, </span>skal kommunen indberette modtagne <span class=\"Bold\">uddelinger fra</span> ethvert selskab i koncernstrukturen. Indberetningspligten består, jf. § 3, stk. 2, uanset hvilket af de viste selskaber uddelingen hidrører fra, fordi de indgår i en koncernstruktur, hvori der også indgår virksomheder, der er  eller i perioden efter den 20. februar 2003  har været omfattet af elforsyningslovens § 2, stk. 1, eller der ejer eller i den nævnte periode har ejet anlæg til fremføring af varmt vand. Indberetningspligten omfatter således også tilknyttet virksomhed, der organisatorisk ligger inden for koncernstrukturen. På figuren er tilknyttet virksomhed eksemplificeret med Vejlys A/S.</p>\r\n      <p class=\"Tekst\">Indberetningspligten omfatter således også uddelinger fra selskaber, som kommunen kun ejer en andel i, f.eks. en elhandelsvirksomhed, som ejes i fællesskab med andre netvirksomheder. Ligeledes består registreringspligten i forhold til uddelinger fra selskaber i koncernen, der har aktiviteter, der ikke er omfattet af el- eller varmeforsyningslovene, eksempelvis vandforsyning, gasforsyning, affaldshåndtering m.v.</p>\r\n      <p class=\"Tekst\"><span class=\"Italic\">Efter § 3, stk. 2, </span>omfatter indberetningspligten endvidere uddelinger til andre virksomheder, der er helt eller delvis kommunalt ejede, som ikke er omfattet af koncernstrukturen. På figuren er disse andre virksomheder illustreret ved kassen »Andre kommunale virksomheder«.</p>\r\n      <p class=\"Tekst\">Endelig skal der ske indberetning af uddelinger til fonde og virksomheder helt uden for den kommunale ejerstruktur. På figuren er disse andre virksomheder illustreret ved kassen »Ikke-kommunale virksomheder«. Registreringspligten omfatter eksempelvis uddelinger til erhvervsudviklingsfonde eller sponsormidler til lokale foreninger.</p>\r\n      <p class=\"Tekst\">Transaktioner mellem selskaber internt i koncernstrukturen, dvs. virksomhederne omfattet af den stiplede linje, udløser ikke i sig selv pligt til registrering og indberetning, men udløser pligt til at afgive erklæringer efter § 4, stk. 1, og dermed registreringspligt, såfremt der er overført midler, som angivet i § 4, stk. 1, se nedenfor.</p>\r\n      <p class=\"Tekst\">Indberetningspligten efter § 3, stk. 1, gælder ligeledes for <span class=\"Bold\">vederlag ved afståelse</span> af ejerandele i en virksomhed inden for koncernstrukturen, såfremt kommunen modtager vederlaget. Så længe et vederlag fra salg af et datterselskab forbliver i moderselskabet eller i koncernforbundne varmefremførings-, fjernkølings- eller naturgasvirksomheder, skal der ikke ske registrering og indberetning.</p>\r\n      <p class=\"Tekst\">Såfremt kommunen ikke i det foregående kalenderår har modtaget sådanne uddelinger eller vederlag, afgiver kommunen erklæring herom i henhold til § 3, stk. 1.</p>\r\n      <p class=\"Tekst\"><span class=\"Italic\">Efter § 4, stk. 1, </span>skal kommunen afgive erklæring om, at der <span class=\"BoldItalic\">ikke inden for koncernstrukturen</span>, der er vist med den stiplede linje, hverken direkte eller indirekte, er overført midler, der stammer fra aktiviteter omfattet af el-, varme- og naturgasforsyningslovene eller lov om kommunal fjernkøling til aktiviteter forbundet med vandforsyningsanlæg i medfør af lov om vandforsyning, eller aktiviteter forbundet med spildevandsanlæg eller affaldshåndtering i medfør af lov om miljøbeskyttelse.</p>\r\n      <p class=\"Tekst\">Ved erklæringen godtgør kommunen endvidere, at der <span class=\"BoldItalic\">ikke inden for de enkelte virksomheder</span>, er overført midler, der stammer fra aktiviteter omfattet af el-, varme- og naturgasforsyningslovene eller lov om kommunal fjernkøling til aktiviteter forbundet med vandforsyning, spildevandsanlæg eller affaldshåndtering. Et eksempel herpå er vist i eksempel 4.</p>\r\n      <p class=\"Tekstoverskrift\">Eksempel 2</p>\r\n      <p class=\"Tekstoverskrift\">Elforsynings- eller varmefremføringsvirksomhed i kommunen</p>\r\n      <p class=\"Tekst\">Kommunen driver sin elforsynings- eller varmefremføringsvirksomhed som en del af den kommunale forvaltning.</p>\r\n      <p><img alt=\"BJ119_3_2.jpg Size: (509 X 173)\" border=\"no\" name=\"BJ119_3_2\" src=\"/image.aspx?id=122733&img=BJ119_3_2.jpg\"></p>\r\n      <p class=\"Tekst\">I eksempel 2 er kommunen i henhold til § 3, stk. 1 forpligtet til at indberette økonomiske overførsler fra elforsyningen til kommunen, og tilsvarende fra varmefremføringsvirksomheden til kommunen.</p>\r\n      <p class=\"Tekst\">Ved »kommunen« forstås alle dele af den kommunale forvaltning, herunder de andre forsyningsenheder og en eventuel serviceenhed. Det betyder, at en kommune, der driver sin elforsyningsvirksomhed eller varmefremføringsvirksomhed som en del af den kommunale forvaltning, også er forpligtet til at registrere og indberette en overførsel af midler fra f.eks. elforsyningen til varmeforsyningen eller omvendt. Tilsvarende gælder for overførsel af midler fra elforsyningen til en eventuel vejbelysningsvirksomhed, der drives som en del af den kommunale forvaltning.</p>\r\n      <p class=\"Tekst\">Der er således forskel på, om forsyningsaktiviteter udøves i kommunen selv eller i en kommunalt ejet koncernstruktur, som illustreret ved eksempel 1, hvor transaktioner mellem selskaberne internt i koncernstrukturen ikke i sig selv udløser registreringspligt.</p>\r\n      <p class=\"Tekst\">Økonomiske overførsler fra elforsyningen eller varmeforsyningen til helt eller delvis kommunalt ejede virksomheder (»Andre kommunale virksomheder«), f.eks. et fælleskommunalt affaldsselskab, eller til ikke kommunalt ejede virksomheder (»Ikke-kommunale virksomheder«) er ligesom i eksempel 1 omfattet af indberetningspligten, jf. § 3, stk. 1.</p>\r\n      <p class=\"Tekst\">Kommunen skal ikke afgive erklæring efter § 4, stk. 1, idet alle overførsler af midler fra elforsyningen eller varmefremføringsvirksomheden er omfattet af indberetningspligten efter § 3, stk. 1.</p>\r\n      <p class=\"Tekstoverskrift\">Eksempel 2 a</p>\r\n      <p class=\"Tekstoverskrift\">Elforsyningsvirksomheden i kommunen ejer andele i anden virksomhed</p>\r\n      <p class=\"Tekst\">Såfremt den kommunale elforsynings- eller varmefremføringsenhed direkte eller indirekte ejer andele i andre virksomheder, vil disse andre virksomheder også være omfattet af registrerings­- og indberetningspligten.</p>\r\n      <p><img alt=\"BJ119_3_3.jpg Size: (532 X 193)\" border=\"no\" name=\"BJ119_3_3\" src=\"/image.aspx?id=122733&img=BJ119_3_3.jpg\"></p>\r\n      <p class=\"Tekst\">Dette er illustreret ved eksempel 2a, hvor elforsyningsenheden og dennes helt eller delvist ejede virksomheder Elhandel A/S og Vejlys A/S tilsammen udgør en koncernstruktur, der er omfattet af § 3, stk. 2. Se beskrivelsen under eksempel 1.</p>\r\n      <p class=\"Tekst\">Såfremt der internt i en sådan koncernstruktur skulle indgå aktiviteter vedrørende vandforsyning, spildevandsbehandling eller affaldshåndtering, skal der afgives erklæring efter § 4, stk. 1.</p>\r\n      <p class=\"Tekstoverskrift\">Eksempel 3</p>\r\n      <p class=\"Tekstoverskrift\">Enkeltvirksomheder ejet af kommunen</p>\r\n      <p class=\"Tekst\">Kommunen har organiseret sine forsyningsaktiviteter i selvstændige selskaber ejet direkte af kommunen. Disse selskaber ejer ikke andele i andre selskaber.</p>\r\n      <p><img alt=\"BJ119_3_4.jpg Size: (512 X 130)\" border=\"no\" name=\"BJ119_3_4\" src=\"/image.aspx?id=122733&img=BJ119_3_4.jpg\"></p>\r\n      <p class=\"Tekst\">I dette tilfælde gælder indberetnings­pligten efter § 3, stk. 1, alene elforsyningsvirksomheden og varmefremføringsvirksomheden.</p>\r\n      <p class=\"Tekst\">Alle økonomiske overførsler fra elforsyningen eller varmefremføringsvirksomheden til kommunen eller til andre helt eller delvis kommunalt ejede virksomheder er omfattet af registreringspligten. Det samme gælder overførsler til fonde og ikke kommunalt ejede virksomheder, jf. »Ikke-kommunale virksomheder« i eksempel 1.</p>\r\n      <p class=\"Tekst\">Kommunen skal ikke afgive erklæring efter § 4, stk. 1, idet alle overførsler af midler fra elforsyningen eller varmefremføringsvirksomheden allerede er omfattet af indberetningspligten efter § 3, stk. 1.</p>\r\n      <p class=\"Tekstoverskrift\">Eksempel 4</p>\r\n      <p class=\"Tekstoverskrift\">Kommunalt ejet affaldskraftvarmeanlæg</p>\r\n      <p class=\"Tekst\">Kommunen ejer helt eller delvis et affaldsbaseret kraftvarmeanlæg.</p>\r\n      <p class=\"Tekst\">Indberetningspligten efter § 3, stk. 1, omhandler hele kraftvarmeanlægget.</p>\r\n      <p><img alt=\"BJ119_3_5.jpg Size: (251 X 159)\" border=\"no\" name=\"BJ119_3_5\" src=\"/image.aspx?id=122733&img=BJ119_3_5.jpg\"></p>\r\n      <p class=\"Tekst\">Kommunen afgiver endvidere altid erklæring efter § 4, stk. 1, om, at der hverken direkte eller indirekte er overført midler, der stammer fra aktiviteter omfattet af el- og varmedelen til affaldsaktiviteterne. Denne erklæring skal afgives, uanset om det affaldsfyrede kraftvarmeanlæg ejes direkte, som vist på figuren, eller det indgår i en koncernstruktur, som vist med den stiplede linje i eksempel 1.</p>\r\n      <p class=\"Tekstoverskrift\">Tidligere ejede virksomheder</p>\r\n      <p class=\"Tekst\">Kommunens indberetningspligt efter § 3, stk. 1, omfatter uddelinger fra og vederlag ved afståelse af ejerandele i virksomheder, der i perioden efter den 20. februar 2003 har været omfattet af elforsyningsloven eller i samme periode udøvet varmefremføringsvirksomhed.</p>\r\n      <p class=\"Tekst\">Indberetningspligten omfatter også virksomheder, der direkte eller indirekte i perioden efter den 20. februar 2003<span class=\"Italic\"> har ejet</span> andele i virksomheder, som er omfattet af elforsyningsloven eller varmefremføringsvirksomheder.</p>\r\n      <p class=\"Tekst\">Kommunens registrerings- og indberetningspligt vedrørende kommunale eller fælleskommunale virksomheder bortfalder ikke, når kommunen afhænder andele i sådanne virksomheder. Herved sikres det, at der også sker en registrering og indberetning af uddelinger og afståelsessummer i de tilfælde, hvor forsyningsaktiviteter afstås eller afvikles, men hvor kommunen først på et senere tidspunkt oppebærer de realiserede værdier.</p>\r\n      <p class=\"Tekst\">Kommunerne skal alene afgive erklæring efter § 4, stk. 1, for virksomheder, som kommunen har ejet helt eller delvist i det foregående kalenderår.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/12/2008"
        },
        {
            "displayName": "Accession",
            "displayValue": "B20080129705"
        },
        {
            "displayName": "Entydig dokumentidentifikation",
            "displayValue": "BJ000119"
        },
        {
            "displayName": "Dato for førstegangsindlæggelse",
            "displayValue": "19/12/2008"
        },
        {
            "displayName": "Dato for indlæggelse",
            "displayValue": "19/12/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1297"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "15/12/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima- og Energimin.,<br />Energistyrelsen, j.nr. 022510/78025-0004"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}