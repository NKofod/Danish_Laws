{
    "id": 107381,
    "title": "1996 BTB 54   BETÆNKNING OVER FORSLAG TIL FOLKETINGSBESLUTNING OM FORBUD MOD RITUELLE   SLAGTNINGER    NR B 54 1996-97, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1996/1 BTB 54",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 54 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om forbud mod rituelle  \r\n\r\n slagtninger <BR>  \r\n\r\n Nr B 54 1996-97, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19970513 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder. </P>  \r\n\r\n<P>Endvidere har udvalget modtaget to skriftlige henvendelser fra Danpo og  \r\n\r\n Den Danske Dyrlægeforening. Sidstnævnte henvendelse er optrykt som bilag til  \r\n\r\n betænkningen. </P>  \r\n\r\n<P>Herefter indstiller et <I>mindretal</I> (Socialdemokratiets, Det Radikale  \r\n\r\n Venstres og Centrum-Demokraternes medlemmer af udvalget og Birthe Rønn  \r\n\r\n Hornbech (V)) beslutningsforslaget til <I>forkastelse.</I>  </P>  \r\n\r\n<P>Et mindretal inden for mindretallet (Birthe Rønn Hornbech (V)) finder, at  \r\n\r\n det bør tilstræbes, at større dyr kun slagtes efter forudgående bedøvelse.  \r\n\r\n</P>  \r\n\r\n<P>Som beslutningforslaget er udformet, vil der fortsat kunne importeres dyr,  \r\n\r\n der er slagtet ved rituel slagtning. </P>  \r\n\r\n<P>I andre sammenhænge, f.eks. ved dyreforsøg, påføres dyr smerte og angst,  \r\n\r\n hvorfor det ud fra en lighedsgrundsætning og i religionsfrihedens perspektiv  \r\n\r\n må anses betænkeligt på nuværende tidspunkt at gennemføre et forbud specielt  \r\n\r\n rettet mod rituel slagtning. </P>  \r\n\r\n<P>Et <I>andet mindretal</I> (Fremskridtspartiets og Dansk Folkepartis  \r\n\r\n medlemmer af udvalget og Inge Dahl-Sørensen (V) og Svend Aage Jensby (V))  \r\n\r\n indstiller beslutningsforslaget til <I>vedtagelse uændret.</I>  </P>  \r\n\r\n<P>En del af dette mindretal (Inge Dahl-Sørensen (V) og Svend Aage Jensby  \r\n\r\n (V)) finder, at der i Danmark i lighed med de øvrige skandinaviske lande bør  \r\n\r\n gælde et ubetinget krav om, at bedøvelse skal finde sted før slagtning af  \r\n\r\n dyr. Denne del af mindretallet lægger vægt på, at alle skal være lige for  \r\n\r\n loven, og at der kun skal gælde et regelsæt i Danmark. Den omstændighed, at  \r\n\r\n der har været givet tilladelse til slagtning efter islamisk og jødisk ritus,  \r\n\r\n giver hverken de pågældende mindretal en ret til fortsat at benytte en uetisk  \r\n\r\n slagtemetode eller staten en pligt til fortsat at godkende en slagtemetode,  \r\n\r\n der indebærer, at dyrene lider unødigt. </P>  \r\n\r\n<P>Et <I>tredje mindretal</I> (Det Konservative Folkepartis medlemmer af  \r\n\r\n udvalget) vil redegøre for sin stilling til beslutningsforslaget ved 2.  \r\n\r\n (sidste) behandling. </P>  \r\n\r\n<P>Et <I>fjerde mindretal</I> (Socialistisk Folkepartis medlem af udvalget)  \r\n\r\n vil redegøre for sin stilling til beslutningsforslaget ved 2. (sidste)  \r\n\r\n behandling. </P>  \r\n\r\n<P>Et <I>femte mindretal</I> (Enhedslistens medlem af udvalget) vil redegøre  \r\n\r\n for sin stilling til beslutningsforslaget ved 2. (sidste) behandling. </P>  \r\n\r\n<P>Dorte Bennedsen (S) Erling Christensen (S) Holger Graversen (S) Per  \r\n\r\n Kaalund (S) Helen Jørgensen (S) Margrete Auken (SF) nfmd. <I>Bjørn Elmquist  \r\n\r\n (RV)</I> fmd. <I>Søren Søndergaard (EL) Arne Melchior (CD) Birthe Rønn  \r\n\r\n Hornbech (V) Inge Dahl-Sørensen (V) Svend Aage Jensby (V) Pia Kjærsgaard (DF)  \r\n\r\n Helge Adam Møller (KF) John Vinther (KF) Gitte Seeberg (KF) Tom Behnke  \r\n\r\n (FP)</I>  </P>  \r\n\r\n<P> <B>Henvendelse Bilag</B>  </P>  \r\n\r\n<P>DEN DANSKE DYRLÆGEFORENING 2. maj 1997 </P>  \r\n\r\n<P>Justitsminister Frank Jensen </P>  \r\n\r\n<P>Justitsministeriet </P>  \r\n\r\n<P>Slotsholmsgade 10 </P>  \r\n\r\n<P>1216 København K </P>  \r\n\r\n<P>Den Danske Dyrlægeforening er blevet orienteret om, at justitsministeren  \r\n\r\n har indkaldt Folketingets retspolitiske ordførere med henblik på at opnå  \r\n\r\n tilslutning til konklusionerne i Det Dyreetiske Råds rapport om rituelle  \r\n\r\n slagtninger, således at kvæg skal skydes med en bolt-pistol omgående, efter  \r\n\r\n at halssnittet er lagt. </P>  \r\n\r\n<P>Den Danske Dyrlægeforening har fortsat den holdning, at dyr skal bedøves  \r\n\r\n før slagtning. </P>  \r\n\r\n<P>Såfremt der opnås tilslutning til at følge Det Dyreetiske Råds konklusion,  \r\n\r\n finder Den Danske Dyrlægeforening det imidlertid nødvendigt, at det klart  \r\n\r\n præciseres, hvad der menes med &#187;omgående&#171;. I Finland har man  \r\n\r\n således i stedet for omgående anvendt formuleringen &#187;samtidig&#171;.  \r\n\r\n Såfremt der opnås tilslutning til Det Dyreetiske Råds konklusion, finder Den  \r\n\r\n Danske Dyrlægeforening, at det vil være naturligt at anvende denne  \r\n\r\n slagtemetode også til får og geder. </P>  \r\n\r\n<P>Overdyrlæge Henning J. Knudsen, som er medlem af Den Danske  \r\n\r\n Dyrlægeforenings hovedbestyrelse, vil i øvrigt kunne besvare spørgsmål om  \r\n\r\n slagtemetoden - tlf. 53 61 62 63 (arbejde) eller 53 59 55 90 (privat). </P>  \r\n\r\n<P>Med venlig hilsen </P>  \r\n\r\n<P>Thøger Flagstad </P>  \r\n\r\n<P> <I>Leder i Dansk Veterinærtidsskrift den 15/5</I>  </P>  \r\n\r\n<P> <B>En rituel afslutning</B>  </P>  \r\n\r\n<P>Spørgsmålet om rituelle slagtninger uden bedøvelse ser ud til at lande på  \r\n\r\n de kompromiser, Det Dyreetiske Råd har foreslået. DDD tager afstand fra den  \r\n\r\n løsning, da den ikke udelukkende tilgodeser dyrenes tarv. Det må forudses, at  \r\n\r\n hele debatten starter forfra om få år. </P>  \r\n\r\n<P>Som bekendt har Det Dyreetiske Råd afgivet sin rapport om rituelle  \r\n\r\n slagtninger uden bedøvelse (se artiklen her i DVT). Konklusionerne er baseret  \r\n\r\n på kompromiser mellem hensyn til religiøse mindretal og dyrevelfærd. En  \r\n\r\n afvejning, som flere politiske ordførere har efterlyst i løbet af debatten,  \r\n\r\n og som justitsministeren åbent støtter. </P>  \r\n\r\n<P>Den Danske Dyrlægeforening derimod har gennem hele forløbet udelukkende  \r\n\r\n argumenteret ud fra hensynet til dyrenes velfærd - herunder, at enhver tvivl  \r\n\r\n skal komme dyrene til gode. Derfor er foreningens holdning anderledes end  \r\n\r\n rådets: </P>  \r\n\r\n<P>Det Dyreetiske Råd foreslår, at <I>kyllinger</I> slagtes individuelt uden  \r\n\r\n for slagtekæden, når det skal ske rituelt. Slagtningen skal foregå ved  \r\n\r\n overskæring af halspulsårerne uden forudgående bedøvelse. </P>  \r\n\r\n<P>DDD kan acceptere, at dyr slagtes ved med et hug med en økse eller  \r\n\r\n lignende at fjerne hovedet fra kroppen. Denne metode er også generelt  \r\n\r\n accepteret i Slagtebekendtgørelsen. Men Det Dyreetiske Råds forslag kan  \r\n\r\n Dyrlægeforeningen ikke acceptere, da dyrene ikke dør momentant. </P>  \r\n\r\n<P>Med hensyn til <I>får og lam</I> anbefaler Det Dyreetiske Råd, at den  \r\n\r\n nuværende metode for rituel slagtning uden bedøvelse opretholdes. Det vil  \r\n\r\n sige, at dyrene fastholdes og får overskåret halspulsåren. DDD forfægter  \r\n\r\n stadig den holdning, at dyr skal bedøves før slagtning, og kan derfor ikke  \r\n\r\n acceptere anbefalingen. </P>  \r\n\r\n<P>For <I>kvægs</I> vedkommende er Den Danske Dyrlægeforening betænkelig ved  \r\n\r\n forslag fra Det Dyreetiske Råd om at foretage en &#187;omvendt  \r\n\r\n bedøvelse&#171;, hvor halspulsåren først overskæres og boltpistolen benyttes  \r\n\r\n &#187;omgående&#171; efter snittet. Det dyreetisk korrekte - og det eneste  \r\n\r\n konsekvente - vil være, at boltpistolen benyttes først. </P>  \r\n\r\n<P>Det Dyreetiske Råds udtalelse tilfredsstiller altså ikke Den Danske  \r\n\r\n Dyrlægeforenings hovedsynspunkt, nemlig at dyr <I>skal</I> bedøves, før de  \r\n\r\n slagtes. Dette har foreningen sagt offentligt via pressen og meddelt  \r\n\r\n justitsministeren. Da det imidlertid den 2. maj blev klart, at ministeren  \r\n\r\n støttede Det Dyreetiske Råds udtalelse og samtidig havde indkaldt de  \r\n\r\n retspolitiske ordførere til samtale om emnet, valgte DDD at kommentere to  \r\n\r\n konkrete punkter i rådets rapport: </P>  \r\n\r\n<P>Den Danske Dyrlægeforening påpeger over for ministeren, at begrebet  \r\n\r\n &#187;omgående&#171; skal præciseres, og at man i Finland bruger ordet  \r\n\r\n &#187;samtidig&#171;. Desuden anfører DDD, at det - trods alt - vil være  \r\n\r\n bedre at anvende samme slagtemetode til får, lam og geder, som foreslås til  \r\n\r\n kvæg, end slet ikke at indføre ændringer for disse dyrearter. </P>  \r\n\r\n<P>Konklusionen bliver dog, at problemerne omkring rituelle slagtninger uden  \r\n\r\n bedøvelse langtfra er løst med de ændringer, der sandsynligvis foretages. Det  \r\n\r\n er svært at forestille sig, at der generelt i samfundet vil opstå en accept  \r\n\r\n af den &#187;omvendte bedøvelsesmetode&#171;, ligesom spørgsmålet om  \r\n\r\n slagtning af fjerkræ sikkert vil blive bragt frem igen. Dette skyldes, at det  \r\n\r\n viser sig, at rituel slagtning af kyllinger uden bedøvelse faktisk er sket i  \r\n\r\n 1997 i relativt stort antal - mod Det Dyreetiske Råds vidende. Vi kan altså  \r\n\r\n om få år se frem til igen at skulle deltage i denne meget svære debat.  \r\n\r\n Forhåbentlig har politikerne og andre involverede parter til den tid indset,  \r\n\r\n hvad vej de dyreetiske vinde blæser. Desværre ser det ud til, at dyrene må  \r\n\r\n lide unødigt indtil da. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/06/1997"
        },
        {
            "displayName": "Accession",
            "displayValue": "19961DA00054"
        },
        {
            "displayName": "Entydig dokumentidentifikation",
            "displayValue": "CL007813"
        },
        {
            "displayName": "Dato for førstegangsindlæggelse",
            "displayValue": "06/06/1997"
        },
        {
            "displayName": "Dato for indlæggelse",
            "displayValue": "06/06/1997"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "54"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}