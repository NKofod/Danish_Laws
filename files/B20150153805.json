{
    "id": 176076,
    "title": "Bekendtgørelse om forretningsorden for Revisortilsynet",
    "documentTypeId": "60",
    "isSagsforlobPeriodValid": true,
    "shortName": "BEK nr 1538 af 09/12/2015",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id5e4fa748-5bfa-4696-a2b7-399b30c042d6\">Kapitel 1</a>\r\n      </td>\r\n      <td class=\"IndholdsfortegnelseTekst\">Revisortilsynets medlemmer, suppleanter og sekretariat</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id29c04b0b-0cea-43d8-a583-df6a8e7479ba\">Kapitel 2</a>\r\n      </td>\r\n      <td class=\"IndholdsfortegnelseTekst\">Kompetence</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id7a693883-79a8-40e6-a431-8dfff659c976\">Kapitel 3</a>\r\n      </td>\r\n      <td class=\"IndholdsfortegnelseTekst\">Revisortilsynets møder og stemmeregler</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#ida060e497-c6c9-422f-aa45-507ccfbce294\">Kapitel 4</a>\r\n      </td>\r\n      <td class=\"IndholdsfortegnelseTekst\">Inhabilitet</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idde31fb24-f9ba-4725-863e-5ad1da35711b\">Kapitel 5</a>\r\n      </td>\r\n      <td class=\"IndholdsfortegnelseTekst\">Tavshedspligt</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id29931938-b7bb-40b7-a4e3-7051a9bf1403\">Kapitel 6</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om forretningsorden for Revisortilsynet</p>\r\n<p class=\"Indledning2\">I medfør af § 34, stk. 1, 1. pkt., i lov nr. 468 af 17. juni 2008 om godkendte revisorer og revisionsvirksomheder (revisorloven), fastsættes:</p>\r\n<p class=\"Indledning2\">\r\n</p>\r\n<p class=\"Kapitel\" id=\"id5e4fa748-5bfa-4696-a2b7-399b30c042d6\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Revisortilsynets medlemmer, suppleanter og sekretariat</p>\r\n<p class=\"Paragraf\" id=\"id12ad9789-1296-45c9-a250-eeadad11ea65\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Revisortilsynet består af en formand og af 8 andre medlemmer. 4 medlemmer skal være godkendte revisorer, og 4 skal være repræsentanter for regnskabsbrugerne. Formanden og repræsentanterne for regnskabsbrugerne må ikke inden for de seneste 3 år have været godkendte revisorer eller have været ansat hos eller have drevet revisionsvirksomhed sammen med godkendte revisorer.</p>\r\n<p class=\"Stk2\">\r\n   <span class=\"StkNr\" id=\"id1aef58a9-dbf9-43e6-a659-e803cf632757\">Stk. 2.</span> Formanden og medlemmerne udpeges af Erhvervsstyrelsen for en periode af indtil 4 år ad gangen og kan genudpeges.</p>\r\n<p class=\"Paragraf\" id=\"idb41c8217-f65b-4119-86f2-b8810efdf797\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> For Revisortilsynets medlemmer – bortset fra formanden – udpeges suppleanter.</p>\r\n<p class=\"Stk2\">\r\n   <span class=\"StkNr\" id=\"id0c7e6f4d-53a2-499c-981e-33da2869dbd4\">Stk. 2.</span> Suppleanterne udpeges af Erhvervsstyrelsen for en periode af indtil 4 år ad gangen og kan genudpeges.</p>\r\n<p class=\"Paragraf\" id=\"id9586c25a-e492-483a-ab19-dc7e4764bead\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Revisortilsynets sekretariatsopgaver varetages af Erhvervsstyrelsen (Dahlerups Pakhus, Langelinie Allé 17, 2100 København Ø,  revisortilsynet@erst.dk).</p>\r\n<p class=\"Kapitel\" id=\"id29c04b0b-0cea-43d8-a583-df6a8e7479ba\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Kompetence</p>\r\n<p class=\"Paragraf\" id=\"idc95e79bb-b8c1-48ce-8e41-086ff09e4845\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Revisortilsynet varetager de opgaver vedrørende kvalitetskontrol for godkendte revisorer og revisionsvirksomheder, som er fastlagt i § 29 samt §§ 34-36 i lov om godkendte revisorer og revisionsvirksomheder (revisorloven).</p>\r\n<p class=\"Paragraf\" id=\"id7802ed2f-4930-4be4-a393-6e1536dbb757\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Revisortilsynets formand tilrettelægger og leder tilsynets arbejde. Formanden drager omsorg for, at tilsynets beslutninger og afgørelser udføres. Tilsynets beslutninger og afgørelser skal underskrives af formanden.</p>\r\n<p class=\"Kapitel\" id=\"id7a693883-79a8-40e6-a431-8dfff659c976\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Revisortilsynets møder og stemmeregler</p>\r\n<p class=\"Paragraf\" id=\"id88b8d16a-30e3-489a-b1d0-e9dfa9ca9fe9\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Formanden leder tilsynets møder.</p>\r\n<p class=\"Stk2\">\r\n   <span class=\"StkNr\" id=\"id03e0880c-06bb-4aa7-ab66-758ca156efd5\">Stk. 2.</span> Møder afholdes på de af tilsynet vedtagne mødedage, og i øvrigt så ofte formanden finder anledning hertil, eller når 3 medlemmer eller Erhvervsstyrelsen fremsætter ønske om afholdelse af møde til behandling af nærmere angivne spørgsmål. Tilsynets enkelte medlemmer kan anmode om, at en sag optages på dagsordenen for tilsynets møde.</p>\r\n<p class=\"Stk2\">\r\n   <span class=\"StkNr\" id=\"id7417fbd3-f1e1-4fc8-9bf1-b55084ecebff\">Stk. 3.</span> Medlemmer indkaldes til tilsynets møder med mindst 7 dages varsel, medmindre formanden bestemmer andet.</p>\r\n<p class=\"Stk2\">\r\n   <span class=\"StkNr\" id=\"idf2e97573-9404-475e-9b2b-61dc7e2b5f7d\">Stk. 4.</span> Med mødeindkaldelsen skal følge en dagsorden, der indeholder en angivelse af de sager, der kommer til behandling. Det materiale, der er nødvendigt til behandling af sagerne, skal så vidt muligt være vedlagt dagsordenen.</p>\r\n<p class=\"Stk2\">\r\n   <span class=\"StkNr\" id=\"idb26f00c2-079d-4385-b11c-075d33210334\">Stk. 5.</span> Sager, der ikke er optaget på dagsordenen, kan behandles på mødet, såfremt mindst 5 medlemmer godkender det, eller såfremt formanden på grund af sagens hastende karakter bestemmer det.</p>\r\n<p class=\"Stk2\">\r\n   <span class=\"StkNr\" id=\"idfa924322-117a-4938-8082-52a6f28a5171\">Stk. 6.</span> Erhvervsstyrelsen kan forelægge sager for tilsynet. Endvidere kan Erhvervsstyrelsen forlange et emne optaget på dagsordenen for tilsynets førstkommende møde.</p>\r\n<p class=\"Paragraf\" id=\"id715bf864-ff20-4390-ac18-2bcd4e5d683f\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Medlemmer, der er forhindret i at give møde, skal give tilsynets sekretariat meddelelse herom hurtigst muligt. Sekretariatet sørger for at indkalde en suppleant og overgive suppleanten materialet til mødet.</p>\r\n<p class=\"Paragraf\" id=\"id7e5d9b7f-7651-446b-bd3e-de7e75c5f590\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Sekretariatet deltager i tilsynets møder.</p>\r\n<p class=\"Stk2\">\r\n   <span class=\"StkNr\" id=\"id4def8cb8-385f-4196-8c74-4ba0cd0d72e6\">Stk. 2.</span> Andre af Erhvervsstyrelsens ansatte kan med formandens samtykke deltage i møderne. Formanden kan endvidere tillade andre at deltage i enkelte dagsordenspunkter.</p>\r\n<p class=\"Paragraf\" id=\"id13ca95fd-44b4-4890-aab8-d01b8a45979a\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Revisortilsynets møder er ikke offentlige.</p>\r\n<p class=\"Paragraf\" id=\"id4121fc35-5ec8-4f7f-9b7c-61a146a0c5b1\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Tilsynet er beslutningsdygtigt, når mindst halvdelen af medlemmerne er til stede under behandlingen af en sag, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"idac838d60-8085-443f-b5bb-19d399a98731\">Stk. 2.</span> Tilsynet træffer beslutning ved simpelt stemmeflertal blandt de tilstedeværende medlemmer. Ved stemmelighed er formandens stemme afgørende.</p>\r\n<p class=\"Stk2\">\r\n   <span class=\"StkNr\" id=\"id9186ed55-3521-4bff-aa8e-7e3fb08a23d4\">Stk. 3.</span> Ved tilsynets vurdering af konkrete sager skal der foruden formanden deltage mindst lige så mange repræsentanter for regnskabsbrugerne som revisorer. I sager vedrørende statsautoriserede revisorer eller revisionsvirksomheder skal der deltage mindst en statsautoriseret revisor.</p>\r\n<p class=\"Paragraf\" id=\"id29d2b30d-c441-4b2d-a55b-b49283c315ed\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Formanden sørger for, at der føres en protokol, der indeholder et referat af tilsynets forhandlinger og beslutninger.</p>\r\n<p class=\"Stk2\">\r\n   <span class=\"StkNr\" id=\"idc7664ff8-aa38-4c58-a664-c73a6ca13d48\">Stk. 2.</span> I protokollen skal angives hvilke medlemmer og suppleanter, der har deltaget i mødet. Et medlem kan forlange sine bemærkninger anført i protokollen.</p>\r\n<p class=\"Stk2\">\r\n   <span class=\"StkNr\" id=\"id4bb5b285-d685-4f78-96d4-dac37836a2cd\">Stk. 3.</span> Tilsynets sekretariat udarbejder referat af tilsynets møder, som efter formandens godkendelse sendes til medlemmerne. Medlemmerne kan fremsætte bemærkninger til referatet på det følgende møde, men bør så vidt muligt fremsende bemærkninger til sekretariatet efter referatets modtagelse.</p>\r\n<p class=\"Stk2\">\r\n   <span class=\"StkNr\" id=\"id345cdcae-a35f-4c51-9cfc-1948c975bb12\">Stk. 4.</span> Ved hvert møde skal samtlige tilstedeværende medlemmer underskrive referatet af forrige møde.</p>\r\n<p class=\"Stk2\">\r\n   <span class=\"StkNr\" id=\"id2c590ca4-ea07-4724-b40c-ea3232f5b570\">Stk. 5.</span> Revisortilsynet kan beslutte, at protokollen skal føres digitalt, og at eventuelle bemærkninger skal anføres digitalt, jf. stk. 1 og 2. Endvidere kan tilsynet beslutte, at mødereferatet skal sendes digitalt, at medlemmerne skal anføre deres eventuelle bemærkninger digitalt, og at referatet skal godkendes med digital signatur, jf. stk. 3 og 4.</p>\r\n<p class=\"Kapitel\" id=\"ida060e497-c6c9-422f-aa45-507ccfbce294\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Inhabilitet</p>\r\n<p class=\"Paragraf\" id=\"id1aef8fa6-438f-4265-b6b9-ed723a43795e\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Medlemmerne af Revisortilsynet er underkastet samme regler om uafhængighed, som gælder for revisorer, jf. lov om godkendte revisorer og revisionsvirksomheder (revisorloven) § 36, stk. 1.</p>\r\n<p class=\"Stk2\">\r\n   <span class=\"StkNr\" id=\"id250afcca-e0dc-4019-b319-0e5ab1985788\">Stk. 2.</span> Et medlem skal give tilsynet meddelelse om omstændigheder, som vil kunne bevirke tvivl om den pågældendes uafhængighed.</p>\r\n<p class=\"Stk2\">\r\n   <span class=\"StkNr\" id=\"id59a3f24c-291f-4066-a06c-b7bb4a396804\">Stk. 3.</span> Ethvert af tilsynets medlemmer, der måtte være bekendt med sådanne omstændigheder, er forpligtet til over for tilsynets formand at give oplysning herom.</p>\r\n<p class=\"Stk2\">\r\n   <span class=\"StkNr\" id=\"idf89b6ff6-beb5-49e7-bda7-c335a0637c8d\">Stk. 4.</span> Revisortilsynet afgør uden deltagelse af det pågældende medlem, om vedkommende er inhabil i det konkrete tilfælde. Et medlem kan dog altid erklære sig inhabil, jf. stk. 1.</p>\r\n<p class=\"Stk2\">\r\n   <span class=\"StkNr\" id=\"id0a66f36e-69fb-46ef-9f84-84b6aa4d7355\">Stk. 5.</span> Når et medlem har veget sit sæde, kan suppleanten indkaldes til deltagelse i behandlingen og afgørelsen af den pågældende sag. Bestemmelserne i § 8, stk. 2, skal iagttages.</p>\r\n<p class=\"Stk2\">\r\n   <span class=\"StkNr\" id=\"idcbcd3e95-34a0-4a54-bb79-723a1404be3d\">Stk. 6.</span> Ved formandens inhabilitet varetager det af medlemmerne med størst anciennitet, og som er repræsentant for regnskabsbrugerne, formandens opgaver.</p>\r\n<p class=\"Kapitel\" id=\"idde31fb24-f9ba-4725-863e-5ad1da35711b\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Tavshedspligt</p>\r\n<p class=\"Paragraf\" id=\"idf139f73b-cae9-4430-b24f-284ce95a80fb\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Revisortilsynets formand, medlemmer, suppleanter, sekretariat og andre, som deltager i tilsynets møder, er af hensyn til de undersøgte revisionsvirksomheder og disses kunder underlagt tavshedspligt i henhold til borgerlig straffelovs § 152, § 152 a og §§ 152 c–152 f, jf. § 36, stk. 2, i lov om godkendte revisorer og revisionsvirksomheder (revisorloven).</p>\r\n<p class=\"Stk2\">\r\n   <span class=\"StkNr\" id=\"ida4fa704c-7f75-4cf0-aa48-83d49be8e050\">Stk. 2.</span> Et medlem kan dog altid drøfte sager omfattet af et dagsordenspunkt med sin suppleant og videregive materiale i tilknytning hertil til sin suppleant. Formanden kan i særlige tilfælde træffe beslutning om, at tilsynets medlemmer ikke kan drøfte materialet med deres suppleanter. Dette skal anføres på det udsendte materiale.</p>\r\n<p class=\"Stk2\">\r\n   <span class=\"StkNr\" id=\"id73d6bd97-d6d9-49a1-a24e-0829323067a1\">Stk. 3.</span> Formanden kan i særlige tilfælde bestemme, at skriftligt materiale først omdeles på mødet og tilbageleveres ved mødets slutning.</p>\r\n<p class=\"Paragraf\" id=\"idd580099a-06af-44d7-b996-12f143b2b585\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Tilsynet udgiver årligt en redegørelse om sit arbejde, som indeholder de overordnede resultater af kvalitetskontrollen. Resultaterne forudsættes offentliggjort i statistisk form, uden angivelse af de enkelte revisionsvirksomheder. Redegørelsen vil desuden blive offentliggjort på Revisortilsynets hjemmeside, www.revisortilsynet.dk.</p>\r\n<p class=\"Kapitel\" id=\"id29931938-b7bb-40b7-a4e3-7051a9bf1403\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"id3d4c8631-9731-4815-a573-f845e697d51f\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Bekendtgørelsen træder i kraft den 1. januar 2016.</p>\r\n<p class=\"Stk2\">\r\n   <span class=\"StkNr\" id=\"id193a1d80-f4e9-4c4d-9a12-3d974656998d\">Stk. 2.</span> Bekendtgørelse nr. 669 af 26. juni 2008 om forretningsorden for Revisortilsynet ophæves.</p><div class=\"Givet\" id=\"Givet\"><p class=\"Givet\" align=\"center\">Erhvervsstyrelsen, den 9. december 2015</p><p class=\"Sign1\" align=\"center\">Victor Kjær</p><p class=\"Sign2\" align=\"right\">/ Marianne Ploug</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/12/2015"
        },
        {
            "displayName": "Accession",
            "displayValue": "B20150153805"
        },
        {
            "displayName": "Entydig dokumentidentifikation",
            "displayValue": "BP001509"
        },
        {
            "displayName": "Dato for førstegangsindlæggelse",
            "displayValue": "15/12/2015"
        },
        {
            "displayName": "Dato for indlæggelse",
            "displayValue": "15/12/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1538"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "09/12/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Erhvervsstyrelsen, j.nr. 2015-13258"
        },
        {
            "displayName": "Stikord",
            "displayValue": "Kvalitetskontrol,, Revisionsvirksomheder,, Revisorer,, Revisortilsyn,"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}