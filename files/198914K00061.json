{
    "id": 109872,
    "title": "1989 BTL 61   BETÆNKNING OVER FORSLAG TIL LOV OM ÆNDRING AF LOV OM SOCIAL BISTAND (ØGET   FLEKSIBILITET MED HENSYN TIL DAGPASNINGSORDNINGER FOR BØRN SAMT TILSKUD TIL   PRIVATE BØRNEPASNINGSORDNINGER)    NR L 61 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 61",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 61 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om social bistand (Øget  \r\n\r\n fleksibilitet med hensyn til dagpasningsordninger for børn samt tilskud til  \r\n\r\n private børnepasningsordninger) <BR>  \r\n\r\n Nr L 61 1989-90, 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19900405 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til socialministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Daginstitutionernes Lands-Organisation, </P>  \r\n\r\n<P>Fola, Landsforeningen af Forældre til Børn i Daginstitutioner, </P>  \r\n\r\n<P>Forbundet for offentligt ansatte/Dansk Kommunal Arbejderforbund, </P>  \r\n\r\n<P>Funktionærernes og Tjenestemændenes Fællesråd, FTF, </P>  \r\n\r\n<P>Muskelsvindfonden, </P>  \r\n\r\n<P>Socialarbejdernes Fællesudvalg og </P>  \r\n\r\n<P>Pædagogisk Medhjælperforbund. </P>  \r\n\r\n<P>Der er af socialministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Nogle af udvalgets spørgsmål er optrykt som bilag til betænkningen tillige  \r\n\r\n med socialministerens svar herpå. </P>  \r\n\r\n<P>Socialministeren har over for udvalget oplyst, at vedtagelsen af  \r\n\r\n nærværende lovforslag vil blive fulgt op af udsendelse af et revideret  \r\n\r\n cirkulære om dagtilbud efter bistandsloven, som omfatter regler, kommunerne  \r\n\r\n er forpligtede til at følge, og bestemmelser, der er vejledende for  \r\n\r\n kommunerne. </P>  \r\n\r\n<P>Det nye cirkulære vil bl.a. afløse bestemmelserne om dagtilbud i  \r\n\r\n Socialministeriets cirkulære af 22. december 1986 om institutioner under  \r\n\r\n kommunerne, Socialministeriets cirkulære af 24. november 1982 om  \r\n\r\n kommunalbestyrelsens beslutningsgrundlag inden for dagforanstaltningsområdet  \r\n\r\n samt en række cirkulærer udsendt af Socialstyrelsen. Socialministeriets  \r\n\r\n bekendtgørelse om betaling for ophold i daginstitutioner m.v. for børn vil  \r\n\r\n blive justeret med bestemmelser om regler for forældrebetalingen i de nye  \r\n\r\n puljeordninger. Forældres betaling i puljeordninger kan ikke overstige, hvad  \r\n\r\n der betales i et sammenligneligt kommunalt pasningstilbud. Ved egentlige  \r\n\r\n nydannelser på dagtilbudsområdet kan beregningen af forældrebetalingen være  \r\n\r\n anderledes. </P>  \r\n\r\n<P>Der vil i det reviderede cirkulære blive lagt vægt på at give en  \r\n\r\n orientering om de ændringer, som følger af lovændringen, samtidig med at det  \r\n\r\n bestående vejledende materiale vil blive genovervejet med hensyn til, om de  \r\n\r\n enkelte punkter fortsat har den fornødne relevans. F.eks. er en del punkter  \r\n\r\n ikke længere nødvendige, idet de knytter sig til den tid, hvor kommunerne  \r\n\r\n kunne få statsrefusion for udgifter til dagtilbud. </P>  \r\n\r\n<P>For så vidt angår de ændringer, der har sammenhæng med lovændringen, vil  \r\n\r\n den foreslåede nye formålsbestemmelse blive indarbejdet. I tilslutning hertil  \r\n\r\n vil det blive fremhævet, at kommunalbestyrelsen skal tage hensyn til børn med  \r\n\r\n særlige behov. Handicappede bør således ved anvendelse af kommunens  \r\n\r\n almindelige støtteforanstaltninger kunne optages i alle dagtilbudsformer, og  \r\n\r\n det samme gælder f.eks. fremmedsprogede børn, som har behov for at vokse op  \r\n\r\n med kendskab til dansk. </P>  \r\n\r\n<P>Vedrørende de foreslåede ændringer for den kommunale dagpleje kan oplyses,  \r\n\r\n at den kommunale dagpleje efter bistandsloven fortsat skal bestå i ordninger,  \r\n\r\n hvor plejen som udgangspunkt finder sted i en dagplejers private hjem. </P>  \r\n\r\n<P>I forbindelse med de nye puljeordninger vil det bl.a. blive omtalt, at  \r\n\r\n kommunalbestyrelsens tilsynspligt over for denne institutionsform ikke  \r\n\r\n adskiller sig fra kommunalbestyrelsens pligt til at føre tilsyn med de  \r\n\r\n bestående tilbudsformer, og kommunalbestyrelsen skal derfor i forbindelse med  \r\n\r\n etablering af en puljeordning tage stilling til, hvorledes det pædagogiske  \r\n\r\n tilsyn skal tilrettelægges. </P>  \r\n\r\n<P>Med hensyn til visitation til puljeordningerne vil det blive præciseret,  \r\n\r\n at kommunalbestyrelsen beslutter, om puljeordningen skal være underlagt  \r\n\r\n kommunens centrale visitation eller ordningen selv kan varetage visitationen.  \r\n\r\n Kommunalbestyrelsen kan bestemme, at en del af puljeordningens pladser skal  \r\n\r\n være til rådighed for kommunen. </P>  \r\n\r\n<P>Der vil også blive vejledt om, at bestemmelserne om tavshedspligt m.v.  \r\n\r\n finder anvendelse i puljeordninger. Der kan her henvises til  \r\n\r\n socialministerens svar på spørgsmål nr. 7 og 9, som er medtaget som bilag til  \r\n\r\n betænkningen. </P>  \r\n\r\n<P>Der vil i øvrigt generelt blive vejledt om, hvilke forhold  \r\n\r\n kommunalbestyrelsen skal tage stilling til ved indgåelse af aftaler om  \r\n\r\n etablering og drift af puljeordningen. Der vil således blive udarbejdet et  \r\n\r\n forslag til en standardaftale, som kommunalbestyrelsen kan benytte som  \r\n\r\n udgangspunkt for sine aftaler. </P>  \r\n\r\n<P>Det vil herved blive fremhævet, at det skal præciseres, hvem der har  \r\n\r\n tilladelse til og ansvar for at drive ordningen, hvor stort kommunens tilskud  \r\n\r\n er, og hvorledes forældrebetalingen fastsættes. Det skal fremgå, hvor mange  \r\n\r\n pladser ordningen omfatter, og hvorledes der visiteres til ordningen,  \r\n\r\n herunder også med hensyn til børn med særlige behov. Der skal videre tages  \r\n\r\n stilling til opsigelsesvarsler over for børn i ordningen samt til, hvorledes  \r\n\r\n forældrenes indflydelse tilrettelægges. </P>  \r\n\r\n<P>Det skal fastlægges, hvem der er daglig leder, og det skal fremgå, at  \r\n\r\n lederen og det øvrige personale er omfattet af reglerne om tavshedspligt. Der  \r\n\r\n skal også være bestemmelser om opsigelse af aftalen og om, hvorledes der i så  \r\n\r\n fald skal forholdes med eventuelle midler, der er tilknyttet ordningen. </P>  \r\n\r\n<P>I forbindelse med forhandlingerne om lovforslaget har socialministeren  \r\n\r\n givet tilsagn om først på sommeren at ville tage initiativ til en politisk  \r\n\r\n drøftelse af principperne for den fremtidige forældrebetaling for dagtilbud  \r\n\r\n efter bistandsloven. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Socialistisk Folkepartis, Venstres og Det Radikale  \r\n\r\n Venstres medlemmer af udvalget) lovforslaget til <I>vedtagelse</I> med de af  \r\n\r\n ministeren stillede ændringsforslag. </P>  \r\n\r\n<P>Et mindretal inden for flertallet (Socialdemokratiets medlemmer af  \r\n\r\n udvalget) ønsker at udtale følgende: </P>  \r\n\r\n<P>Socialdemokratiet finder, at en af kommunernes højest prioriterede opgaver  \r\n\r\n er at afvikle ventelisterne til dagplejer, vuggestuer og børnehaver.  \r\n\r\n Mindretallet finder det helt uacceptabelt, at småbørnsfamilier efter endt  \r\n\r\n barselorlov skal stå i en situation, hvor de ikke kan få passet deres børn på  \r\n\r\n en pædagogisk forsvarlig måde til en rimelig betaling. </P>  \r\n\r\n<P>Udbygningen af de nuværende offentlige institutioner er nødvendig for at  \r\n\r\n imødekomme forældrenes ønske om offentlig pasning. Alle erfaringer og flere  \r\n\r\n undersøgelser, senest BUPL's undersøgelse, viser, at forældre er tilfredse  \r\n\r\n med det offentlige tilbud. Kun et meget beskedent udsnit af forældrene, 5-6  \r\n\r\n pct., ønsker alternative pasningsmuligheder, og de muligheder åbner  \r\n\r\n nærværende lovforslag for. </P>  \r\n\r\n<P>Kommunerne får med lovændringen udvidet deres muligheder for andre former  \r\n\r\n for børnepasning end de nuværende. Kommunerne får dog ikke hermed mulighed  \r\n\r\n for at etablere ordninger, som ikke lever op til et kvalitetskrav på de  \r\n\r\n pædagogiske, de sundhedsmæssige og de retsmæssige områder. Kommunerne kan  \r\n\r\n således ikke med dette lovgrundlag etablere ordninger, der kvalitetsmæssigt  \r\n\r\n adskiller sig fra de øvrige tilbud i kommunerne. </P>  \r\n\r\n<P>Socialdemokratiet vil nøje følge udviklingen på børnepasningsområdet og  \r\n\r\n forventer, at kommunerne lever op til de kvalitetskrav, der er gældende for  \r\n\r\n de nye muligheder såvel som på det traditionelle område. Mindretallet finder  \r\n\r\n det eksempelvis naturligt, at kommunerne vil indgå overenskomster med de  \r\n\r\n faglige organisationer, som har tilkendegivet deres positive holdning til  \r\n\r\n aftalen mellem Socialdemokratiet, Socialistisk Folkeparti og regeringen. </P>  \r\n\r\n<P>Socialdemokratiet er yderst tilfreds med, at der med aftalen som noget nyt  \r\n\r\n for børneområdet er fastsat en formålsparagraf, som understreger, at tilbud  \r\n\r\n om ophold i daginstitution, dagpleje og de nye ordninger ikke alene er et  \r\n\r\n spørgsmål om pasning af børn, men også et spørgsmål om at skabe rammer, der  \r\n\r\n fremmer børns udvikling, trivsel og selvstændighed. Og det forebyggende og  \r\n\r\n udviklende arbejde skal ske i samarbejde med forældrene. </P>  \r\n\r\n<P>Et andet mindretral inden for flertallet (Socialistisk Folkepartis  \r\n\r\n medlemmer af udvalget) ønsker at udtale følgende: </P>  \r\n\r\n<P>Efter mindretallets opfattelse skal daginstitutioner være et tilbud til  \r\n\r\n alle børn og steder, hvor børn får oplevelser og mulighed for deltagelse i  \r\n\r\n aktiviteter, som det er svært og for mange umuligt at skabe rammer for på  \r\n\r\n anden måde. </P>  \r\n\r\n<P>Derved opnår børnene et større &#187;vindue&#171; ud til verden, end det  \r\n\r\n ellers ville være muligt at give dem. Det samme ønske har langt de fleste  \r\n\r\n forældre. De vil naturligvis gerne give deres børn et kvalificeret indhold i  \r\n\r\n den del af dagen, hvor forældrene ikke kan være sammen med dem. Sådan  \r\n\r\n fungerer daginstitutioner i langt de fleste tilfælde i dag, og derfor bliver  \r\n\r\n der på dette område da også kigget misundeligt på Danmark fra andre lande.  \r\n\r\n</P>  \r\n\r\n<P>Som følge heraf har mindretallet mildt sagt set med meget stor skepsis på  \r\n\r\n socialministerens forslag om øget fleksibilitet med hensyn til  \r\n\r\n dagpasningsordninger for børn samt tilskud til private  \r\n\r\n børnepasningsordninger, de såkaldte puljeordninger. Efter vores opfattelse  \r\n\r\n blev der lagt op til etablering af en slags parkeringspladser for børn,  \r\n\r\n noget, som forældre ikke ønsker, men som de kunne blive tvunget til at  \r\n\r\n benytte sig af på grund af de uacceptabelt lange ventelister. </P>  \r\n\r\n<P>Imidlertid har lovforslaget ændret sig undervejs som følge af grundige  \r\n\r\n forhandlinger mellem socialministeren, Socialdemokratiet og Socialistisk  \r\n\r\n Folkeparti. </P>  \r\n\r\n<P>Det har betydet, at forslaget om, at forældrebetalingen skulle kunne  \r\n\r\n reguleres hele året rundt, helt udgår. Den skal fortsat fastsættes for et år  \r\n\r\n ad gangen. Det bliver fastslået, at dagpleje som udgangspunkt skal foregå i  \r\n\r\n dagplejerens eget hjem. Den kan foregå andre steder, men betingelsen er så,  \r\n\r\n at det er i barnets nære hjemlige miljø. Endvidere kan &#187;dobbelt  \r\n\r\n dagpleje&#171; ifølge lovforslaget kun finde sted, når de to dagplejere er af  \r\n\r\n samme husstand. Socialministeren har desuden i sit betænkningsbidrag  \r\n\r\n fastslået, hvilke rammer og muligheder der kommer til at gælde for bl.a.  \r\n\r\n kommende puljeordninger. Det betyder, at man ikke længere kan forestille sig  \r\n\r\n de rene wild west-tilstande på området. Der er som udgangspunkt sikret en vis  \r\n\r\n kvalitet. </P>  \r\n\r\n<P>Alt i alt har forhandlingsforløbet og resultatet betydet, at Socialistisk  \r\n\r\n Folkeparti, ganske vist uden større glæde, tilslutter sig lovforslaget med  \r\n\r\n socialministerens ændringsforslag. </P>  \r\n\r\n<P>Mindretallet gør samtidig opmærksom på, at problemerne på  \r\n\r\n daginstitutionsområdet ikke dermed er løst, hvad nogle muligvis kunne fristes  \r\n\r\n til at tro. Ventelisterne er uacceptabelt lange og forældrebetalingen alt for  \r\n\r\n tyngende for mange småbørnsfamiliers økonomi. Det er problemer, der skal  \r\n\r\n løses, og hvor SF håber at socialministeren vil medvirke. Det er i hvert  \r\n\r\n tilfælde med foreløbig tilfredshed, mindretallet konstaterer, at ministeren  \r\n\r\n har i sinde at indkalde til samtaler om forældrebetalingen i løbet af  \r\n\r\n sommeren. </P>  \r\n\r\n<P>Med disse bemærkninger indstiller Socialistisk Folkeparti lovforslaget til  \r\n\r\n vedtagelse med de af socialministeren stillede ændringsforslag. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse</I> med de af socialministeren under nr. 1 og  \r\n\r\n 3 stillede ændringsforslag og ønsker at udtale følgende: </P>  \r\n\r\n<P>Mindretallet kan tilslutte sig, at dagplejen skal foregå så tæt på barnets  \r\n\r\n hjemlige miljø som muligt, men er uenigt med ministeren i ændringsforslaget  \r\n\r\n om, at der i ordninger, hvor 2 dagplejere passer op til 10 børn, stilles krav  \r\n\r\n om, at dagplejerne tilhører samme husstand. </P>  \r\n\r\n<P>I en række af forsøgene efter § 138 b har en dagplejer sammen med en  \r\n\r\n medhjælper passet mere end 5 børn. Det er ikke nærmere præciseret, hvem  \r\n\r\n medhjælperen er, men socialministeren har som svar på et spørgsmål i  \r\n\r\n Socialudvalget tilkendegivet, at der intet var til hinder for, at den ene  \r\n\r\n dagplejer kunne være en ung arbejdsløs. </P>  \r\n\r\n<P>Netop i tider, hvor der tales meget om at beskæftige og motivere de  \r\n\r\n arbejdsløse, er det urimeligt, at kommunen ikke kan anvise en langtidsledig  \r\n\r\n eller ung arbejdsløs et job som medhjælpende dagplejer, et arbejde, der oven  \r\n\r\n i købet kan være meningsfyldt for vedkommende. Ministeren forhindrer med sit  \r\n\r\n ændringsforslag også en ordning, hvor 2 nabokoner f.eks. kunne tænke sig at  \r\n\r\n etablere en fælles dagplejeordning. </P>  \r\n\r\n<P>Den dagplejer, der stiller sit hjem til rådighed, må selvfølgelig være  \r\n\r\n hovedansvarlig for dagplejen, men bistandsloven indeholder ingen krav om  \r\n\r\n personaleanvendelse og ansættelsesvilkår. Det havde derfor været bedre at  \r\n\r\n lade kommunalbestyrelsen selv fastsætte, hvilke personer der skulle ansættes  \r\n\r\n i en dagpleje med op til 10 børn. </P>  \r\n\r\n<P>Når socialministeren nu kun vil godkende personer af samme husstand som  \r\n\r\n dagplejere, kan man frygte, at der ikke fremover etableres så mange ordninger  \r\n\r\n med 2 dagplejere, som det ville være muligt med øget fleksibilitet i  \r\n\r\n ordningen. De helt ubegrundede stramninger af det oprindelige forslag vil  \r\n\r\n formentlig begrænse tilgangen, idet det er begrænset, hvor mange mænd der kan  \r\n\r\n eller vil arbejde som dagplejere til den forholdsvis ringe løn, der er på  \r\n\r\n området. Ventelisterne til børnepasning vil således ikke reduceres  \r\n\r\n væsentligt, og presset på flere institutionspladser vil formentlig øges. Da  \r\n\r\n Fremskridtspartiet finder, at dagplejen er den bedste og mest fleksible  \r\n\r\n pasningsordning, beklager mindretallet, at socialministeren har forringet sit  \r\n\r\n ellers gode lovforslag. </P>  \r\n\r\n<P>Et <I>andet mindretal</I> (Centrum-Demokraternes medlem af udvalget)  \r\n\r\n indstiller lovforslaget til <I>vedtagelse</I> med de af socialministeren  \r\n\r\n under nr. 1 og 3 stillede ændringsforslag. </P>  \r\n\r\n<P>Et <I>tredje mindretal</I> (Kristeligt Folkepartis medlem af udvalget)  \r\n\r\n indstiller lovforslaget til <I>vedtagelse</I> med de af socialministeren  \r\n\r\n under nr. 1 og 3 stillede ændringsforslag og ønsker at udtale følgende: </P>  \r\n\r\n<P>Det under nr. 2 stillede ændringsforslag medfører, at lovforslaget  \r\n\r\n forringes væsentligt. </P>  \r\n\r\n<P>Ministerens oprindelige lovforslag indeholdt nogle meget gode muligheder  \r\n\r\n for etablering af dagpleje med flere personer. F.eks. kunne to naboer sammen  \r\n\r\n passe op til 10 dagplejebørn. Efter ministerens ændringsforslag kan det nu  \r\n\r\n kun lade sig gøre som en forsøgsordning. Det giver ingen garanti for en  \r\n\r\n dagplejes beståen, at der stilles krav om, at de to dagplejere tilhører samme  \r\n\r\n husstand. Et ægtepar eller en mor og en søn, som sammen er dagplejere, kan  \r\n\r\n lige så godt som naboer blive uenige og &#187;gå fra hinanden&#171;. </P>  \r\n\r\n<P>Mindretallet vil derfor stemme imod ændringsforslag nr. 2, men stemmer for  \r\n\r\n ændringsforslag nr. 1 og 3. </P>  \r\n\r\n<P>På grund af den væsentlige indsnævring af lovforslaget, som  \r\n\r\n ændringsforslag nr. 2 medfører, vil mindretallet undlade at stemme ved  \r\n\r\n lovforslagets 3. behandling. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af <I>socialministeren,</I> tiltrådt af <I>udvalget: </I></P>  \r\n\r\n<P>1) I den under <I>nr. 2</I> foreslåede ændring af lovens <I>§ 64, stk. 1,  \r\n\r\n 1. pkt.,</I> indsættes efter &#187;og andre lokaler&#171; ordene: &#187;i  \r\n\r\n børnenes hjemlige miljø&#171;. </P>  \r\n\r\n<P>Af <I>socialministeren,</I> tiltrådt af et <I>flertal</I> (udvalget med  \r\n\r\n undtagelse af FP, CD og KRF): </P>  \r\n\r\n<P>2) I det under <I>nr. 3</I> foreslåede nye <I>2. pkt.</I> i <I>§ 64, stk.  \r\n\r\n 1,</I> indsættes efter &#187;personer&#171; ordene: &#187;fra samme  \r\n\r\n husstand&#171;. </P>  \r\n\r\n<P>Af <I>socialministeren,</I> tiltrådt af <I>udvalget: </I></P>  \r\n\r\n<P>3) Nr. 8 udgår. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Med ændringsforslaget præciseres det, at når en dagpleje etableres uden  \r\n\r\n for en dagplejers eget hjem, skal lokalerne være placeret i børnenes hjemlige  \r\n\r\n miljø. </P>  \r\n\r\n<P>Til nr. 2 </P>  \r\n\r\n<P>Erfaringerne fra forsøgsvirksomheden efter lovens § 138 b viser, at forsøg  \r\n\r\n med flere børn i en dagpleje i langt de fleste tilfælde drejer sig om, at et  \r\n\r\n ægtepar sammen passer op til 10 dagplejebørn. På denne baggrund foreslås det  \r\n\r\n anført i loven som en forudsætning for, at kommunerne kan oprette ordninger,  \r\n\r\n hvor to dagplejere passer op til 10 børn, at dagplejerne tilhører samme  \r\n\r\n husstand. Dette gælder således generelt, men der kan fortsat efter lovens §  \r\n\r\n 138 b etableres forsøg, som skal godkendes i hvert enkelt tilfælde, hvor  \r\n\r\n flere dagplejere i øvrigt passer mere end 5 børn. </P>  \r\n\r\n<P>Til nr. 3 </P>  \r\n\r\n<P>Det indgår i aftalen mellem regeringen og Socialdemokratiet og  \r\n\r\n Socialistisk Folkeparti om nærværende lovforslag, at der ikke skal ske  \r\n\r\n ændringer i reglen om, at forældrebetalingen for dagtilbud fastsættes en gang  \r\n\r\n om året. Det bemærkes herved, at puljeordninger ikke er omfattet af denne  \r\n\r\n bestemmelse, idet der for disse ordninger alene gælder, at forældrebetalingen  \r\n\r\n ikke kan overstige 35 pct. af udgifterne til tilsvarende kommunale  \r\n\r\n pasningstilbud. </P>  \r\n\r\n<P>Karen Højte Jensen (KF) Lizzie Lichtenberg (KF) Merete Aarup (KF) Hanne  \r\n\r\n Severinsen (V) Jørgen Winther (V) Jane Oksen (FP) Kirsten Lee (RV) Bente  \r\n\r\n Juncker (CD) Kofod-Svendsen (KRF) fmd. <I>Jytte Andersen (S) Hanne Andersen  \r\n\r\n (S) Pernille Forchhammer (S) Jytte Hilden (S) Grete Schødts (S) Taanquist  \r\n\r\n (S)</I> nfmd. <I>Agerschou (SF) Birgitte Husmark (SF) </I></P>  \r\n\r\n<P>Bilag </P>  \r\n\r\n<P>Nogle af udvalgets spørgsmål til socialministeren og dennes svar herpå  \r\n\r\n</P>  \r\n\r\n<P>Spørgsmål: </P>  \r\n\r\n<P>Hvilke regler vedrørende tavshedspligt gælder for ansatte, forældre og  \r\n\r\n andre med tilknytning til en puljeinstitution, jf. ændringsforslaget til  \r\n\r\n bistandslovens § 70? </P>  \r\n\r\n<P>Det bedes oplyst, om den udvidede tavshedspligt for den offentligt  \r\n\r\n ansatte, jf. forvaltningslovens kapitel 8 og straffelovens § 150 ff., er  \r\n\r\n gældende eller den generelle regel om tavshedspligt, jf. straffelovens § 264,  \r\n\r\n er gældende. </P>  \r\n\r\n<P>Svar: </P>  \r\n\r\n<P>Ifølge forslaget til § 69, stk. 2, er tilbudet om ophold i daginstitution  \r\n\r\n sammen med dagpleje efter § 64 og de foreslåede puljeordninger efter § 70 et  \r\n\r\n led i kommunernes samlede generelle og forebyggende tilbud til børn. De  \r\n\r\n foreslåede puljeordninger er således een af de måder, hvorpå kommunerne kan  \r\n\r\n opfylde deres forpligtelser i henhold til bistandsloven. </P>  \r\n\r\n<P>Det er en grundlæggende betingelse for disse puljeordninger, at kommunerne  \r\n\r\n ønsker at medvirke til ordningerne, og at kommunerne er forpligtede til at  \r\n\r\n føre tilsyn med ordningerne, jf. bistandslovens § 71, stk. 1. Ydelse af  \r\n\r\n tilskud fra kommunen forudsætter således, at der indgås en aftale med  \r\n\r\n kommunen om pasningsordningen. </P>  \r\n\r\n<P>Under hensyn hertil finder jeg, at straffelovens § 152 a om tavshedspligt  \r\n\r\n for den, som er eller har været beskæftiget med opgaver, som udføres efter  \r\n\r\n aftale med en offentlig myndighed, kan finde anvendelse. </P>  \r\n\r\n<P>§ 152 a henviser til § 152, hvis straffebestemmelser finder tilsvarende  \r\n\r\n anvendelse. </P>  \r\n\r\n<P>Spørgsmål: </P>  \r\n\r\n<P>Gælder forvaltnings- og offentlighedsloven for de af ministeren foreslåede  \r\n\r\n puljeordninger? </P>  \r\n\r\n<P>Svar: </P>  \r\n\r\n<P>De to love gælder ikke for de foreslåede puljeordninger, men børnenes og  \r\n\r\n familiernes retssikkerhed vil blive tilgodeset i kraft af kommunernes  \r\n\r\n tilsynsforpligtelse efter bistandsloven. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "20/04/1990"
        },
        {
            "displayName": "Accession",
            "displayValue": "198914K00061"
        },
        {
            "displayName": "Entydig dokumentidentifikation",
            "displayValue": "CL003430"
        },
        {
            "displayName": "Dato for førstegangsindlæggelse",
            "displayValue": "20/04/1990"
        },
        {
            "displayName": "Dato for indlæggelse",
            "displayValue": "20/04/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "61"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}