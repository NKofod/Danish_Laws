{
    "id": 131856,
    "title": "Samarbejdet omkring virksomhedstilsynet mellem Arbejdstilsynet og miljømyndighederne\\nTil alle kommunalbestyrelser og miljøcentre",
    "documentTypeId": "200",
    "isSagsforlobPeriodValid": true,
    "shortName": "SKR nr 10175 af 30/10/2009",
    "documentHtml": "<div class=\"bjelke\">Den fulde tekst</div><p class=\"Titel2\">Samarbejdet omkring virksomhedstilsynet mellem Arbejdstilsynet og miljømyndighederne</p>\n      <p class=\"UnderTitel2\">Til alle kommunalbestyrelser og miljøcentre</p>\n      <p class=\"TekstV\">Arbejdstilsynet og miljømyndighederne har i mange år haft et tæt samarbejde ved virksom­heds­tilsyn. Samarbejdet har hidtil været præciseret i cirkulæreskrivelse nr. 18/1990 og 19/1990 fra Arbejds­tilsynet og cirkulære nr. 232/1990 og 233/1990 fra Miljøstyrelsen til amter og kommu­ner.</p>\n      <p class=\"TekstV\">Siden er der sket flere ting, der betyder, at samarbejdet nu i højere grad kan fokuseres på de om­rå­der, hvor det i særlig grad er relevant med en tæt kon­takt. Dette betyder, at de tidligere cirkulæ­re­skrivelser og cirkulærer ophæves og erstattes af nærværende brev.</p>\n      <p class=\"TekstV\">Der er således sket ændringer af både Arbejdstilsynets og Miljøministeriets struktur. De tid­ligere kredse under Arbejdstilsynet er omdannet til fire centre, der varetager Arbejdstilsynets tilsyn.</p>\n      <p class=\"TekstV\">Miljøministeriet har oprettet syv miljøcentre. Ansvaret for miljøgodkendelse og -tilsyn er fordelt mellem kommunerne og tre af de nye miljøcentre, nemlig centrene i Århus, Odense og Roskilde.</p>\n      <p class=\"TekstV\">Derudover er amterne nedlagt og kommuner sammenlagt.</p>\n      <p class=\"TekstV\">Endelig har Arbejdstilsynet generelt ændret sin måde at føre tilsyn på, således at tilsynet i dag kommer ud på samtlige virksomheder med ansatte.</p>\n      <p class=\"TekstV\">Arbejdstilsynet og Miljøstyrelsen finder på denne baggrund ikke, at der længere er behov for, at kommuner og miljø­centre og Arbejdstilsynet gensidigt orienterer hinanden med fremsendelse af afgørelser i det omfang, det er be­skrevet i de ovennævnte cirkulærer om samarbejde om virk­som­hedstil­syn.</p>\n      <p class=\"TekstV\">Således er der ikke behov for, at kommuner og miljøcentre indsender kopi til Arbejdstilsynet af alle miljøgodkendelser. I stedet skal Arbejdstilsynet i konkrete tilfælde kunne rekvirere en miljøgodkendelse.</p>\n      <p class=\"TekstV\">På tilsvarende måde skal miljømyndighederne kunne rekvirere konkrete påbud, som Arbejdstilsynet har afgivet.</p>\n      <p class=\"TekstV\">Arbejdstilsynet og miljømyndighederne bør sikre, at der sker en gensidig orientering af den anden myndighed, hvis der konstateres oplagte ulovligheder eller problemer på en virk­som­hed, som kunne have interesse for den anden myndighed. I den forbindelse bør der gives en kort begrundelse for de elementer i sagen, der kan have in­ter­esse.</p>\n      <p class=\"TekstV\">Orienteringen til Arbejdstilsynet kan ske mundtligt ved opringning til Arbejdstilsynets call center med angivelse af kontaktperson hos de involverede myndigheder.</p>\n      <p class=\"TekstV\">Det er erfaringen, at en tæt kontakt f.eks. i form af møder mellem myndighederne i konkrete sager har klare for­dele både for arbejdsmiljøet og for det ydre miljø, samtidig med at kontakten er til for­del for virksomhe­derne, som er interesseret i, at myndighedsarbejdet sker koordineret og samtidigt.</p>\n      <p class=\"TekstV\">Særligt behandlingen af sager på risikoområdet forudsætter inddragelse af Arbejdstilsynet, her­un­der gen­nem gennemførelsen af fælles tilsyn. Samarbejdet omkring behandlingen af disse sager er i dag beskrevet i Miljøministeriets be­kendt­gørelse nr. 1666 af 14. december 2006 om kontrol med risikoen for større uheld med farlige stoffer (risi­ko­bekendtgørelsen), Arbejdstilsynets bekendtgørelse nr. 20 af 12. januar 2006 (Arbejdstil­sy­nets ri­si­kobe­kendt­gørelse) og AT-Vejledning C.0.3 om samme emne.</p>\n      <p class=\"TekstV\">Dette brev afformaliserer således arbejdsgangene mellem Arbejdstilsynet og miljømyndighederne ved at flytte fokus til det praktiske samarbejde mellem de to parter.</p>\n      <p class=\"TekstV\">Arbejdstilsynet og Miljøstyrelsen afholder halvårlige møder, hvor der ta­ges stilling til relevante spørgsmål inden for områderne arbejdsmiljø og det ydre miljø både for så vidt angår formelle regler og det praktiske samarbejde. Kom­munerne er velkommen til løbende at komme med forslag til mulige samarbejdsinitiativer.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Arbejdstilsynet, den 30. oktober 2009</P><P CLASS=SIGN1 ALIGN=\"CENTER\">Jens Jensen<BR>Direktør</P><P CLASS=SIGN2 ALIGN=\"RIGHT\"></P></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/07/2010"
        },
        {
            "displayName": "Accession",
            "displayValue": "C20091017554"
        },
        {
            "displayName": "Entydig dokumentidentifikation",
            "displayValue": "BE004178"
        },
        {
            "displayName": "Dato for førstegangsindlæggelse",
            "displayValue": "06/07/2010"
        },
        {
            "displayName": "Dato for indlæggelse",
            "displayValue": "07/07/2010"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10175"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "30/10/2009"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Arbejdstilsynet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdstilsynet, j.nr. "
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}