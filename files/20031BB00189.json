{
    "id": 97114,
    "title": "Forslag til folketingsbeslutning om forebyggelses- og bevillingsnævn",
    "documentTypeId": "480",
    "isSagsforlobPeriodValid": true,
    "shortName": "2003/1 BSF 189",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 16. april 2004 af Jann&nbsp;Sjursen&nbsp;(KD),  \r\n\r\n Bodil&nbsp;Kornbek&nbsp;(KD),  \r\n\r\n Mogens&nbsp;Nørgård&nbsp;Pedersen&nbsp;(KD)&nbsp;og&nbsp;Tove&nbsp  \r\n\r\n ;Videbæk&nbsp;(KD)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om forebyggelses- og bevillingsnævn  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"NormalInd\">  \r\n\r\n Folketinget opfordrer regeringen til i næste folketingsår at  \r\n\r\n fremsætte de fornødne lovforslag og foretage de nødvendige ændringer i  \r\n\r\n bekendtgørelser, cirkulærer og andre administrative forskrifter med henblik  \r\n\r\n på  \r\n\r\n at oprette kombinerede forebyggelses- og bevillingsnævn i alle landets  \r\n\r\n kommuner  \r\n\r\n efter følgende overordnede retningslinjer:  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n    \r\n\r\n Nævnets overordnede  \r\n\r\n formål er at gøre en aktiv indsats for at forebygge alkoholmisbrug og  \r\n\r\n følgerne  \r\n\r\n heraf.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n    \r\n\r\n Nævnet skal både tage  \r\n\r\n sig af forebyggende og bevillingsmæssige opgaver på alkoholområdet.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n    \r\n\r\n Nævnet skal bestå af  \r\n\r\n et antal faste medlemmer, herunder for eksempel politimesteren,  \r\n\r\n udvalgsformændene for kommunens social- og sundhedsudvalg og andre relevante  \r\n\r\n udvalg samt en eller flere personer med forebyggelsesfaglig kompetence.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n    \r\n\r\n Nævnet skal desuden  \r\n\r\n have et antal ad hoc-medlemmer, som bør repræsentere restaurationsbranchen,  \r\n\r\n tjenerorganisationerne, afholdsbevægelsen, arbejdsmarkedets parter, de  \r\n\r\n praktiserende læger, amtets alkoholkonsulent, de frivillige  \r\n\r\n alkoholmisbrugsbekæmpende organisationer og eventuelle ungdomsrepræsentanter.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n    \r\n\r\n Små kommuner skal have  \r\n\r\n mulighed for at gå sammen om et fælles nævn.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</SPAN>  \r\n\r\n</P>  \r\n\r\n<P class=\"TekstoverskriftVK9\">  \r\n\r\n 1. Formålet med beslutningsforslaget  \r\n\r\n</P>  \r\n\r\n<P class=\"NormalInd9\">  \r\n\r\n Formålet med beslutningsforslaget er at sikre den bedst  \r\n\r\n mulige sammenhæng mellem forebyggelsen af alkoholmisbrug og udstedelsen af  \r\n\r\n alkoholbevillinger. Dette skal ske ved, at alle kommuner indfører kombinerede  \r\n\r\n forebyggelses- og bevillingsnævn, som aktivt skal være med til at forhindre  \r\n\r\n alkoholmisbrug og følgerne heraf, herunder værtshusvold, samlivsvold og vold  \r\n\r\n i  \r\n\r\n forbindelse med idrætsarrangementer m.m.  \r\n\r\n</P>  \r\n\r\n<P class=\"TekstoverskriftVK9\">  \r\n\r\n 2. Baggrunden for beslutningsforslaget  \r\n\r\n</P>  \r\n\r\n<P class=\"TekstoverskriftVK9\">  \r\n\r\n 2.1. Indledning  \r\n\r\n</P>  \r\n\r\n<P class=\"NormalInd9\">  \r\n\r\n Danske unge drikker meget alkohol, og de gør det meget  \r\n\r\n tidligt i forhold til deres jævnaldrende i Europa. Det er ikke alene et  \r\n\r\n problem  \r\n\r\n for barnets eller den unges sundhed, hvilket socialministeren rammende  \r\n\r\n påpegede  \r\n\r\n under en forespørgselsdebat i Folketinget den 11. december 2003 om de unges  \r\n\r\n alkoholforbrug (F 19). Det kan let medføre andre problemer, for eksempel at  \r\n\r\n den  \r\n\r\n unge under stor alkoholpåvirkning let bliver involveret i alvorlige sager som  \r\n\r\n hærværk, drukneulykker, voldssager, seksuelt misbrug og kriminalitet.  \r\n\r\n Indenrigs- og sundhedsministeren oplyste desuden under samme debat, at cirka  \r\n\r\n en  \r\n\r\n halv million danskere drikker mere end de anbefalede 21 genstande om ugen for  \r\n\r\n mænd og 14 for kvinder. Omkring 200.000 er decideret alkoholafhængige,  \r\n\r\n alkohol  \r\n\r\n koster mindst 2.500 danskere livet om året, og det koster samfundet omkring  \r\n\r\n 10  \r\n\r\n mia. kr. om året.  \r\n\r\n</P>  \r\n\r\n<P class=\"NormalInd9\">  \r\n\r\n Indenrigs- og sundhedsministeren understregede endvidere,  \r\n\r\n at regeringen og Folketinget har et ansvar for at sikre de rigtige rammer for  \r\n\r\n at styrke en sund alkoholkultur.  \r\n\r\n</P>  \r\n\r\n<P class=\"NormalInd9\">  \r\n\r\n Forslagsstillerne er enige i, at der er behov for at sikre  \r\n\r\n de rigtige rammer for at styrke en sund alkoholkultur i Danmark, og at det er  \r\n\r\n vigtigt at forebygge især de unges misbrug af alkohol på grund af både de  \r\n\r\n kortsigtede og de langsigtede konsekvenser af deres misbrug.  \r\n\r\n</P>  \r\n\r\n<P class=\"NormalInd9\">  \r\n\r\n Politimesterforeningen har allerede i 1998 anbefalet, at  \r\n\r\n der bliver strammet kraftigt op på bevillingsreglerne, og at bevillingsnævn  \r\n\r\n gøres obligatoriske i alle kommuner (»Alkohol- og narkokontrol« &#150; en  \r\n\r\n rapport  \r\n\r\n fra Politimesterforeningens arbejdsgruppe vedrørende politiets indsats på  \r\n\r\n beværterområdet).  \r\n\r\n</P>  \r\n\r\n<P class=\"NormalInd9\">  \r\n\r\n Sidst i 2002 kom desuden publikationen »Den offentlige  \r\n\r\n indsats på alkoholområdet« (også kaldet Kornumrapporten), som var udarbejdet  \r\n\r\n af  \r\n\r\n en arbejdsgruppe nedsat af Indenrigs- og Sundhedsministeriet i fællesskab med  \r\n\r\n Amtsrådsforeningen. I rapporten anbefaler arbejdsgruppen blandt andet, at det  \r\n\r\n gøres lovpligtigt at oprette bevillingsnævn i alle kommuner med et diskotek  \r\n\r\n (side 60). Gennem et bevillingsnævn kan kommunerne »udvikle et samarbejde med  \r\n\r\n repræsentanter for branchen, hvor der for eksempel vedtages en fælles kodeks  \r\n\r\n for at undgå hård udskænkning, dvs. slagtilbud som: drik to øl, betal for en,  \r\n\r\n happy hour m.v. Der kan gennemføres kurser for beværterpersonalet i ansvarlig  \r\n\r\n udskænkning, og der kan vedtages forholdsregler for at sikre, at der ikke  \r\n\r\n bliver udskænket til unge under 18 år« (side 45 f.). Det bliver understreget,  \r\n\r\n at der er et »behov for sammenhæng mellem den forebyggende indsats, herunder  \r\n\r\n regulering af tilgængeligheden af alkohol, den tidlige intervention,  \r\n\r\n behandling  \r\n\r\n og efterbehandling i amter og kommuner« (side 53). Arbejdsgruppen skriver  \r\n\r\n blandt andet om kommunernes indsatsmuligheder, at de har »mulighed for at  \r\n\r\n forholde sig målrettet til tilgængeligheden af alkohol i kommunen gennem  \r\n\r\n styring af omfanget af alkoholbevillinger og gennem fratagelse af  \r\n\r\n bevillinger«  \r\n\r\n (side 45). »Navnlig i forhold til alkoholforbruget hos de unge har kommunen  \r\n\r\n muligheder for at forholde sig målrettet til de festmiljøer, hvor de unge  \r\n\r\n færdes. Det kan for eksempel dreje sig om de fester, som sportsklubber  \r\n\r\n arrangerer for gennem ølsalg til de unge at kunne finansiere sportstilbudet  \r\n\r\n til  \r\n\r\n de unge i kommunen. Kommunen har her mulighed for at stille betingelser til  \r\n\r\n sportsklubberne for at modtage kommunalt tilskud« (side 45).  \r\n\r\n</P>  \r\n\r\n<P class=\"NormalInd9\">  \r\n\r\n En anden rapport har beskrevet kommunernes indsats på  \r\n\r\n området anno 2001 &#150; nemlig undersøgelsen »Alkoholproblemer &#150; En  \r\n\r\n kortlægning af  \r\n\r\n kommunernes indsats« fra Videnscenter om Alkohol. Undersøgelsen viser et  \r\n\r\n nedslående resultat:  \r\n\r\n</P>  \r\n\r\n<P class=\"Pind9\">  \r\n\r\n &#150;  \r\n\r\n &#9;  \r\n\r\n    \r\n\r\n Knap 80 pct. af  \r\n\r\n kommunerne har ikke gennemført en undersøgelse af den lokale  \r\n\r\n alkoholproblematik.  \r\n\r\n</P>  \r\n\r\n<P class=\"Pind9\">  \r\n\r\n &#150;  \r\n\r\n &#9;  \r\n\r\n    \r\n\r\n Mere end 60 pct. af  \r\n\r\n kommunerne har ikke udpeget en bestemt person eller gruppe, der er ansvarlig  \r\n\r\n for at koordinere arbejdet med alkoholindsatsen i kommunen.  \r\n\r\n</P>  \r\n\r\n<P class=\"NormalInd9\">  \r\n\r\n Ikast Kommune har som den første kommune nedsat et  \r\n\r\n forebyggelses- og bevillingsnævn med henblik på øget koordinering og  \r\n\r\n regulering  \r\n\r\n af alkoholområdet. Nævnet fik til opgave at tage initiativ til en  \r\n\r\n handlingsplan  \r\n\r\n på alkoholområdet, som blandt andet gik ud på at udvikle strukturer og  \r\n\r\n metoder  \r\n\r\n til forebyggelse og komme med forslag til misbrugsforebyggende  \r\n\r\n foranstaltninger  \r\n\r\n på lokalt plan. Center for Rusmiddelforskning offentliggør en evaluering af  \r\n\r\n projektet inden sommeren 2004.  \r\n\r\n</P>  \r\n\r\n<P class=\"TekstoverskriftVK9\">  \r\n\r\n 3. Eksisterende regler vedrørende bevillingsnævn og  \r\n\r\n alkoholbevillinger  \r\n\r\n</P>  \r\n\r\n<P class=\"NormalInd9\">  \r\n\r\n Det er kommunalbestyrelsen, som ifølge lov om hotel- og  \r\n\r\n restaurationsvirksomhed m.v. (restaurationsloven) § 10, stk. 2, udsteder  \r\n\r\n alkoholbevillinger efter forhandling med politiet. Kommunen kan selv  \r\n\r\n bestemme,  \r\n\r\n om der til behandling af disse sager skal nedsættes et bevillingsnævn (§ 10,  \r\n\r\n stk. 3), der i så fald skal bestå af politimesteren og indtil seks andre  \r\n\r\n medlemmer. Man kan godt være medlem af bevillingsnævnet, selv om man ikke er  \r\n\r\n medlem  \r\n\r\n af kommunalbestyrelsen. Der er specielle regler for bevillingsnævnet for  \r\n\r\n København. Et bevillingsnævns afslag kan indbringes for kommunalbestyrelsen,  \r\n\r\n jf. restaurationslovens § 10, stk. 4.  \r\n\r\n</P>  \r\n\r\n<P class=\"NormalInd9\">  \r\n\r\n Bevillingsmyndigheden skal ved afgørelsen af, om  \r\n\r\n alkoholbevilling vil kunne gives, iagttage samfundsmæssige,  \r\n\r\n ædruelighedsmæssige, ordensmæssige og dermed sammenhængende hensyn, jf.  \r\n\r\n restaurationslovens § 12, stk. 1.  \r\n\r\n</P>  \r\n\r\n<P class=\"NormalInd9\">  \r\n\r\n Det er politiet og ikke bevillingsnævnet eller  \r\n\r\n kommunalbestyrelsen, der tager sig af lejlighedstilladelser, jf.  \r\n\r\n restaurationslovens § 22.  \r\n\r\n</P>  \r\n\r\n<P class=\"NormalInd9\">  \r\n\r\n En alkoholbevilling eller lejlighedstilladelse kan gives på  \r\n\r\n nærmere angivne vilkår, jf. restaurationslovens § 10, stk. 2, sidste punktum,  \r\n\r\n og § 22, stk. 1.  \r\n\r\n    \r\n\r\n</SPAN>  \r\n\r\n</P>  \r\n\r\n<P class=\"TekstoverskriftVK9\">  \r\n\r\n 4. Beslutningsforslagets indhold  \r\n\r\n</P>  \r\n\r\n<P class=\"NormalInd9\">  \r\n\r\n Forslagsstillerne ønsker obligatoriske forebyggelses- og  \r\n\r\n bevillingsnævn i alle landets kommuner, da der er behov for i langt højere  \r\n\r\n grad  \r\n\r\n at koordinere den lokale indsats imod alkoholmisbrug. Små kommuner skal kunne  \r\n\r\n samarbejde om opgaven. Nævnet skal som noget nyt have som overordnet formål  \r\n\r\n at  \r\n\r\n gøre en aktiv indsats for at forhindre alkoholmisbrug og følgerne heraf. Det  \r\n\r\n skal i modsætning til de eksisterende bevillingsnævn både tage sig af  \r\n\r\n forebyggende og bevillingsmæssige opgaver på området. Derfor er det  \r\n\r\n væsentligt,  \r\n\r\n at der blandt nævnets faste medlemmer sikres den nødvendige  \r\n\r\n forebyggelsesfaglige kompetence. Dette kan for eksempel ske ved at gøre  \r\n\r\n kommunens alkoholkonsulent til fast medlem. Forslagsstillerne mener, at det  \r\n\r\n bør  \r\n\r\n være op til den enkelte kommune, hvordan den vil sikre et nævn med den  \r\n\r\n nødvendige faglige viden om forebyggelse.  \r\n\r\n</P>  \r\n\r\n<P class=\"NormalInd9\">  \r\n\r\n Nævnets forebyggende opgaver kan være:  \r\n\r\n</P>  \r\n\r\n<P class=\"Pind9\">  \r\n\r\n &#150;  \r\n\r\n &#9;  \r\n\r\n    \r\n\r\n at sikre information  \r\n\r\n til de politiske beslutningstagere, social- og sundhedsvæsenets personale og  \r\n\r\n andre interessenter om udviklingen på alkoholområdet, således at der skabes  \r\n\r\n grundlag for debatter i kommunalbestyrelsen om alkoholpolitiske holdninger og  \r\n\r\n politikker,  \r\n\r\n</P>  \r\n\r\n<P class=\"Pind9\">  \r\n\r\n &#150;  \r\n\r\n &#9;  \r\n\r\n    \r\n\r\n at fungere som  \r\n\r\n tværfagligt samarbejdsorgan på alkoholområdet mellem arbejdsmarkedet,  \r\n\r\n undervisningsområdet, kulturområdet, sundhedsområdet, socialområdet, politiet  \r\n\r\n og de frivillige organisationer,  \r\n\r\n</P>  \r\n\r\n<P class=\"Pind9\">  \r\n\r\n &#150;  \r\n\r\n &#9;  \r\n\r\n    \r\n\r\n at iværksætte  \r\n\r\n informationskampagner imod alkoholmisbrug,  \r\n\r\n</P>  \r\n\r\n<P class=\"Pind9\">  \r\n\r\n &#150;  \r\n\r\n &#9;  \r\n\r\n    \r\n\r\n at træffe  \r\n\r\n forholdsregler imod »hård udskænkning« og lignende.  \r\n\r\n</P>  \r\n\r\n<P class=\"NormalInd9\">  \r\n\r\n Nævnets bevillingsmæssige opgaver kan være:  \r\n\r\n</P>  \r\n\r\n<P class=\"Pind9\">  \r\n\r\n &#150;  \r\n\r\n &#9;  \r\n\r\n    \r\n\r\n at udstede  \r\n\r\n alkoholbevillinger til restaurationsvirksomheder, herunder med vilkår, under  \r\n\r\n hensyntagen til kommunens handlingsplan på alkoholområdet,  \r\n\r\n</P>  \r\n\r\n<P class=\"Pind9\">  \r\n\r\n &#150;  \r\n\r\n &#9;  \r\n\r\n    \r\n\r\n at udstede  \r\n\r\n lejlighedstilladelser, herunder med vilkår, til afholdelse af enkeltstående  \r\n\r\n arrangementer.  \r\n\r\n</P>  \r\n\r\n<P class=\"NormalInd9\">  \r\n\r\n Forslagsstillerne mener, det bør sikres, at politiet har de  \r\n\r\n nødvendige ressourcer til at kontrollere, at der ikke udskænkes alkohol til  \r\n\r\n unge under 18 år, og at indehaverne af alkoholbevillinger overholder  \r\n\r\n lovgivningen i øvrigt og de betingelser, som er knyttet til bevillingen. Det  \r\n\r\n er  \r\n\r\n forslagsstillernes opfattelse, at dette ikke er tilfældet i dag. Et eksempel  \r\n\r\n er  \r\n\r\n Løkkens problemer i sommeren 2003 vedrørende unges »pub crawl«, hvor der ikke  \r\n\r\n blev grebet ind på trods af, at der blev serveret alkohol til unge under 18  \r\n\r\n år.  \r\n\r\n</P>  \r\n\r\n<P class=\"TekstoverskriftVK9\">  \r\n\r\n 5. Beslutningsforslagets økonomiske konsekvenser  \r\n\r\n</P>  \r\n\r\n<P class=\"NormalInd9\">  \r\n\r\n Forslagsstillerne ser sig ikke i stand til at vurdere de  \r\n\r\n økonomiske konsekvenser af forslaget. Der vil dog helt åbenlyst være  \r\n\r\n merudgifter forbundet med forslagets vedtagelse, primært til større nævn og  \r\n\r\n deres udvidede arbejdsområde.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Jann Sjursen  \r\n\r\n</SPAN>  \r\n\r\n</B>  \r\n\r\n (KD):  \r\n\r\n</SPAN>  \r\n\r\n</P>  \r\n\r\n<P class=\"Tekst2\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst2\">  \r\n\r\n<I>  \r\n\r\n Forslag til  \r\n\r\n folketingsbeslutning om forebyggelses- og bevillingsnævn.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 189).  \r\n\r\n</P>  \r\n\r\n<P class=\"NormalInd\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2003/1 BF 189",
            "stateLabel": "Bortfaldet",
            "references": [
                {
                    "shortName": "2003/1 BSF 189",
                    "title": "Forslag til folketingsbeslutning om forebyggelses- og bevillingsnævn",
                    "presentationName": "Beslutningsforslag som fremsat",
                    "documentTypeId": 480,
                    "documentId": 97114,
                    "eliUri": "/eli/ft/20031BB00189",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20031/beslutningsforslag_oversigtsformat/B189.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "16/04/2004"
        },
        {
            "displayName": "Accession",
            "displayValue": "20031BB00189"
        },
        {
            "displayName": "Entydig dokumentidentifikation",
            "displayValue": "AX006263"
        },
        {
            "displayName": "Dato for førstegangsindlæggelse",
            "displayValue": "16/04/2004"
        },
        {
            "displayName": "Dato for indlæggelse",
            "displayValue": "16/04/2004"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "189"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}