{
    "id": 74188,
    "title": "Cirkulære om begrænsning af udgifterne til folkeskolen (Til alle amtsråd, kommunalbestyrelser, skolekommissioner, skolenævn, fælleslærerråd, lærerråd og skoleledere) ",
    "documentTypeId": "140",
    "isSagsforlobPeriodValid": false,
    "shortName": "CIR nr 209 af 15/12/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om begrænsning af udgifterne til  \r\n\r\n folkeskolen </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle amtsråd, kommunalbestyrelser,  \r\n\r\n skolekommissioner, skolenævn, </P>  \r\n\r\n<P CLASS=TITEL-KOMMENTAR ALIGN=CENTER>fælleslærerråd, lærerråd og  \r\n\r\n skoleledere) </P>  \r\n\r\n<BR>  \r\n\r\n<P>Som et led i regeringens spareplan er det af afgørende betydning, at der  \r\n\r\n sker en begrænsning af udgifterne til folkeskolen. De sparemål, der er  \r\n\r\n opstillet for folkeskolens vedkommende, vil set på landsbasis kunne opfyldes,  \r\n\r\n hvis kommunerne i skoleåret 1983/84 og følgende skoleår undgår stigninger i  \r\n\r\n løntimeforbruget pr. elev, og hvis kommuner, hvor der i skoleåret 1982/83 er  \r\n\r\n sket forbedringer, nedsætter standarden, således at den kommer til at svare  \r\n\r\n til den standard, der var gældende i skoleåret 1981/82. Ministeriet skal  \r\n\r\n derfor kraftigt henstille, at kommunerne i skoleåret 1983/84 og følgende  \r\n\r\n skoleår fastsætter løntimeforbruget pr. elev således, at det ikke overstiger  \r\n\r\n forbruget pr. elev i skoleåret 1981/82. Kommunerne vil på denne måde kunne  \r\n\r\n opnå, at det samlede løntimeforbrug falder i takt med det faldende elevtal.  \r\n\r\n</P>  \r\n\r\n<P>Denne henstilling, der skal ses i fortsættelse af de tidligere  \r\n\r\n henstillinger om at undgå udgiftsstigninger på folkeskoleområdet, jfr.  \r\n\r\n undervisningsministeriets cirkulærer af 26. februar 1980 og 9. februar 1981,  \r\n\r\n omfatter såvel normalundervisning som specialundervisning og reduktionstimer.  \r\n\r\n I det omfang, der inden for et af områderne forekommer stigninger, bør de  \r\n\r\n modsvares af tilsvarende fald i udgifterne inden for et andet område.  \r\n\r\n Mulighederne for at nedsætte standarden inden for hvert enkelt område i  \r\n\r\n forhold til skoleåret 1981/82 bør derfor indgå i overvejelserne. Som det  \r\n\r\n fremgår af undervisningsministeriets publikation &#187;Folkeskolen i de  \r\n\r\n enkelte kommuner 1981/82&#171; (se side 348), var det gennemsnitlige  \r\n\r\n løntimeforbrug pr. elev i skoleåret 1981/82 for landet som helhed 2,25. Så  \r\n\r\n snart der foreligger oplysninger om forbruget i skoleåret 1982/83, vil der  \r\n\r\n blive udsendt meddelelse herom til kommunerne. </P>  \r\n\r\n<P>I. På <I>normalundervisningsområdet</I>  har det gennemsnitlige  \r\n\r\n lærerskematimeforbrug pr. elev målt på landsbasis i de seneste år været  \r\n\r\n nogenlunde konstant. De nyeste oplysninger, der vedrører skoleåret 1981/82,  \r\n\r\n viser, at det gennemsnitlige lærerskematimeforbrug pr. elev for dette skoleår  \r\n\r\n ligger på 1,52 mod 1,53 året før. Ændringen i forbruget må ses på baggrund af  \r\n\r\n ændringen i aldersfordelingen blandt eleverne. Forbruget ligger godt 10 pct.  \r\n\r\n over den vejledende gennemsnitsnorm for lærerskematimeforbruget pr. elev på  \r\n\r\n 1,38, der er udsendt fra undervisningsministeriet. Som det fremgår af  \r\n\r\n ovenstående, er det af afgørende betydning, at kommunerne undgår stigninger i  \r\n\r\n forhold til forbruget i skoleåret 1981/82. </P>  \r\n\r\n<P>De tidligere udsendte cirkulærer om begrænsning af udgifterne til  \r\n\r\n folkeskolen indeholder en række anvisninger til kommunerne om mulighederne  \r\n\r\n for at begrænse lærerskematimeforbruget. Ministeriet har således bl.a.  \r\n\r\n tilrådet kommunerne at tilrettelægge en styring af folkeskolens  \r\n\r\n lærerskematimeforbrug med udgangspunkt i det ønskede lærerskematimetal pr.  \r\n\r\n elev, og man har stærkt henstillet, at kommunerne søger at undgå at danne  \r\n\r\n klasser med for lave elevtal ved fordelingen af børn i 1. klasser. Man har  \r\n\r\n endvidere peget på muligheden for at foretage mindre omlægninger af  \r\n\r\n skoledistrikterne i forbindelse med den årlige indskrivning, for at foretage  \r\n\r\n klassesammenlægninger og -opbrydninger og for at forhøje klassekvotienterne i  \r\n\r\n 10. klasse. Med hensyn til disse muligheder henvises til cirkulærerne af 26.  \r\n\r\n februar 1980 og 9. februar 1981, der i uddrag er optrykt som bilag til dette  \r\n\r\n cirkulære. </P>  \r\n\r\n<P>Ministeriet er opmærksomt på, at der ved <I>skoler med lavt elevtal</I>  \r\n\r\n  vil kunne opstå særlige vanskeligheder med at fastholde et uændret  \r\n\r\n lærerskematimeforbrug pr. elev. Man skal derfor i det følgende pege på en  \r\n\r\n række muligheder, som kommunerne især på disse skoler vil kunne udnytte i  \r\n\r\n bestræbelserne på at begrænse lærerskematimeforbruget: </P>  \r\n\r\n<P CLASS=PUNKT> <B>1.</B> Der er ikke noget til hinder for, at kommunen  \r\n\r\n afsætter en <I>pulje af lærerskematimer</I>  , inden for hvilken  \r\n\r\n timefordelingsplanen ved den pågældende skole skal udarbejdes, blot det  \r\n\r\n sikres, at puljen har en sådan størrelse, at det er muligt at tilrettelægge  \r\n\r\n en undervisning, der opfylder lovens krav. </P>  \r\n\r\n<P CLASS=PUNKT> <B>2.</B> Der kan foretages distriktsomlægning, således at  \r\n\r\n<I>et eller flere af en skoles ældste klassetrin overføres til en anden  \r\n\r\n skole</I>  . En sådan distriktsomlægning kan foretages af kommunalbestyrelsen  \r\n\r\n efter reglerne om vedtagelse af skoleplansændringer, og beslutningen åbner  \r\n\r\n ikke mulighed for beboerafstemning efter folkeskolelovens § 22, stk. 5.  \r\n\r\n Kommunerne må i denne forbindelse være opmærksomme på, at en skole skal  \r\n\r\n omfatte mindst 3 sammenhængende klassetrin, jfr. § 23, stk. 1, 1. pkt.  \r\n\r\n Amtsrådet kan dog i særlige tilfælde dispensere fra denne bestemmelse, jfr.  \r\n\r\n lovens § 23, stk. 4. </P>  \r\n\r\n<P CLASS=PUNKT> <B>3.</B> Efter § 23, stk. 2, 2. pkt., <I>kan en klasse om  \r\n\r\n nødvendigt</I>  - dvs. hvis elevtallet ikke muliggør, at der kan oprettes  \r\n\r\n eller opretholdes en klasse for hvert klassetrin - <I>omfatte flere  \r\n\r\n klassetrin</I>  inden for 1.-6. klassetrin. Beslutning herom kan træffes  \r\n\r\n efter reglerne om vedtagelse af skoleplansændringer. Med hjemmel i § 23, stk.  \r\n\r\n 4, kan amtsrådet i særlige tilfælde tillade, at også elever fra 7. klassetrin  \r\n\r\n omfattes af en sådan ordning. </P>  \r\n\r\n<P CLASS=PUNKT> <B>4.</B> Amtsrådet kan ifølge § 22, stk. 2, 2. pkt., i  \r\n\r\n særlige tilfælde tillade, <I>at der i en skoles børnehaveklasse optages børn  \r\n\r\n fra flere skoledistrikter</I>  . Bestemmelsen tager bl.a. sigte på tilfælde,  \r\n\r\n hvor en skole er for lille til at have en børnehaveklasse. </P>  \r\n\r\n<P CLASS=PUNKT> <B>5.</B> I medfør af bestemmelsen i § 23, stk. 1, 3. pkt.,  \r\n\r\n<I>kan skoler for de 3 eller 4 yngste klassetrin henlægges under en anden  \r\n\r\n skoles ledelse</I>  , medmindre børnetallet overstiger 100. En sådan  \r\n\r\n omdannelse til forskole uden selvstændig ledelse og selvstændigt skolenævn er  \r\n\r\n ikke omfattet af reglerne om beboerafstemning i § 22, stk. 5, men hvis  \r\n\r\n forskolen senere besluttes nedlagt, udløser denne beslutning mulighed for  \r\n\r\n beboerafstemning. I denne forbindelse henledes opmærksomheden på, at en  \r\n\r\n omdannelse til forskole i visse tilfælde vil kunne udløse krav om  \r\n\r\n rådighedsløn (ventepenge). </P>  \r\n\r\n<P CLASS=PUNKT> <B>6.</B> Undervisningsministeriet vil være åben over for  \r\n\r\n forsøg med alders og fagintegreret undervisning ved små skoler. </P>  \r\n\r\n<P>Ud over de nævnte muligheder, som især tager sigte på skoler med lavt  \r\n\r\n elevtal, skal man for så vidt angår lærerskematimeforbruget til  \r\n\r\n<I>valgfagsundervisningen</I>  henvise til, at i medfør af § 22, stk. 2, kan  \r\n\r\n kommunen for at øge antallet af elever på valgfagsholdene tilrettelægge  \r\n\r\n valgfagsundervisningen således, at den er fælles for elever fra flere skoler.  \r\n\r\n Der er endvidere efter § 22, stk. 3, mulighed for at tilrettelægge  \r\n\r\n valgfagsundervisningen i samarbejde med den kommunale ungdomsskole. Hvor  \r\n\r\n disse muligheder skønnes mindre velegnede, vil antallet af elever på  \r\n\r\n valgfagsholdene kunne øges ved, at valgmulighederne for den enkelte elev  \r\n\r\n mindskes. Opmærksomheden henledes dog på, at tilbuddet om undervisning i  \r\n\r\n valgfag ifølge lovens § 9, stk. 5, mindst skal have samme omfang som  \r\n\r\n tilbuddet om undervisning i tilbudsfag, jfr. folkeskolelovens § 4, stk. 2, og  \r\n\r\n § 7, stk. 2. Der henvises i øvrigt til undervisningsministeriets  \r\n\r\n cirkulæreskrivelse af 25. juni 1981 om mulighederne for at begrænse frafaldet  \r\n\r\n fra folkeskolens valgfag, jfr. navnlig afsnit 3 og 4. </P>  \r\n\r\n<P>II. På <I>spiecialundervisningsområdet</I>  er der i de seneste år for  \r\n\r\n landet som helhed sket en stigning i det gennemsnitlige lærerskematimeforbrug  \r\n\r\n pr. elev. Som det fremgår af ovenstående, er det af afgørende betydning, at  \r\n\r\n denne stigning bringes til ophør, og at kommunerne, hvis der i skoleåret  \r\n\r\n 1982/83 er tale om en stigning, nedsætter forbruget pr. elev til det forbrug,  \r\n\r\n der var gældende i skoleåret 1981/82. Det gælder både den  \r\n\r\n specialundervisning, som kommunerne skal sørge for, d.v.s. undervisning i  \r\n\r\n henhold til folkeskolelovens § 19, stk. 1, og den del af undervisningen i  \r\n\r\n henhold til § 19, stk. 2, som kommunerne administrerer. Ministeriet har på  \r\n\r\n grundlag af indberetninger fra kommunerne beregnet, at det gennemsnitlige  \r\n\r\n lærerskematimeforbrug pr. elev til specialundervisning i skoleåret 1981/82 lå  \r\n\r\n på 0,31, mens det var 0,28 året før. </P>  \r\n\r\n<P>I cirkulæret af 9. februar 1981 om begrænsning af udgifterne til  \r\n\r\n folkeskolen er der peget på en række muligheder, som kommunerne vil kunne  \r\n\r\n udnytte i bestræbelserne på at begrænse lærerskematimeforbruget til  \r\n\r\n specialundervisning. Det nævnes således, at kommunalbestyrelsen i kraft af  \r\n\r\n sin bevillingsmyndighed har mulighed for at styre udviklingen inden for  \r\n\r\n specialundervisningen, og det anføres, at specialundervisningen for den  \r\n\r\n enkelte elev bør tilrettelægges således, at den ikke udstrækkes over længere  \r\n\r\n perioder end nødvendigt. Endvidere understreges det, at specialundervisning i  \r\n\r\n klassen med bistand af en særlig lærer kun kan finde sted i enkelte af ugens  \r\n\r\n timer, og at denne form for specialundervisning ligesom  \r\n\r\n enkeltmandsundervisning kun kan iværksættes, når der er en særlig pædagogisk  \r\n\r\n begrundelse herfor. Endelig henvises der til, at der i § 7, stk. 2-4, i  \r\n\r\n cirkulære af 4. februar 1972 om folkeskolens specialundervisning af elever  \r\n\r\n med adfærdsproblemer og psykiske lidelser og i § 6, stk. 2, 3 og 5, i  \r\n\r\n cirkulære af 22. maj 1974 om folkeskolens specialundervisning af  \r\n\r\n læseretarderede elever er fastsat visse grænser for undervisningens omfang.  \r\n\r\n Med hensyn til disse muligheder henvises til cirkulæret af 9. februar 1981,  \r\n\r\n der i uddrag er optrykt som bilag 2 til dette cirkulære. </P>  \r\n\r\n<P>Ministeriet skal herudover pege på følgende forhold, som kommunerne kan  \r\n\r\n tage i betragtning i bestræbelserne på at begrænse lærerskematimeforbruget  \r\n\r\n til specialundervisning: </P>  \r\n\r\n<P CLASS=PUNKT> <B>1.</B> Det følger af skolestyrelseslovens § 1, stk. 2,  \r\n\r\n hvorefter kommunalbestyrelsen træffer beslutning om bevillinger til kommunens  \r\n\r\n skolevæsen, at lærerrådets konkrete beslutninger om henvisning til  \r\n\r\n specialundervisning skal ligge inden for de rammer, der er fastsat af  \r\n\r\n kommunalbestyrelsen. Kommunalbestyrelsen kan mest hensigtsmæssigt styre  \r\n\r\n lærerskematimeforbruget til specialundervisning ved i forbindelse med  \r\n\r\n budgetlægningen at fastsætte et bestemt lærerskematimetal pr. elev, som højst  \r\n\r\n må anvendes til alle former for specialundervisning ved kommunens skolevæsen.  \r\n\r\n Hvis der af ganske særlige grunde skulle opstå behov for etablering af  \r\n\r\n specialundervisning, som går ud over de fastsatte bevillinger, må spørgsmålet  \r\n\r\n om ekstrabevilling forelægges for kommunalbestyrelsen, inden  \r\n\r\n specialundervisning iværksættes. </P>  \r\n\r\n<P>Som det fremgår af ovenstående, bør kommunerne ved fastsættelsen af  \r\n\r\n omfanget af bevillingerne til specialundervisningen også tage hensyn til det  \r\n\r\n generelle fald i elevtallet. </P>  \r\n\r\n<P CLASS=PUNKT> <B>2.</B> Henvisning til specialundervisning, som ikke er af  \r\n\r\n foreløbig karakter, <I>skal</I>  ske på grundlag af en skolepsykologisk  \r\n\r\n undersøgelse, jfr. § 11, stk. 2, i folkeskoleloven. </P>  \r\n\r\n<P>Der kan i denne forbindelse peges på, at den specialundervisning, der  \r\n\r\n gives i henhold til reglerne i cirkulære af 22. maj 1974 om folkeskolens  \r\n\r\n specialundervisning af læseretarderede elever, altid forudsætter, at gældende  \r\n\r\n henvisningsregler er fulgt. </P>  \r\n\r\n<P>Henvisning af foreløbig karakter kan kun finde sted i tilfælde, hvor det  \r\n\r\n af hensyn til eleven skønnes nødvendigt, at den pågældende får  \r\n\r\n observationsundervisning i klassen eller henvises til observationsklinik  \r\n\r\n (skoleklinik), jfr. § 8, stk. 4, i cirkulære af 4. februar 1972 om  \r\n\r\n folkeskolens observationsundervisning. </P>  \r\n\r\n<P CLASS=PUNKT> <B>3.</B> Da oplysningerne om timeforbruget til  \r\n\r\n specialundervisning viser, at forbruget er meget forskelligt fra kommune til  \r\n\r\n kommune, er der grund til at understrege, at det bør tilstræbes, at den  \r\n\r\n almindelige undervisning tilrettelægges således, at de naturlige behov, som  \r\n\r\n den enkelte elev har for, at der bliver taget visse individuelle hensyn, ikke  \r\n\r\n medfører, at elever henvises til specialundervisning. </P>  \r\n\r\n<P>Ministeriet skal herudover pege på, at de regler, der uden for  \r\n\r\n specialundervisningsområdet er fastsat om supplerende undervisning for  \r\n\r\n tilflyttede elever m.fl., jfr. bekendtgørelse nr. 178 af 5. marts 1976, kun  \r\n\r\n kan anvendes til at afhjælpe vanskeligheder, som skyldes elevens fravær eller  \r\n\r\n overflytning til ny skole. </P>  \r\n\r\n<P>III. Henstillingen om at fastholde 1981/82-niveauet omfatter også  \r\n\r\n forbruget af <I>timereduktioner</I>  , som har været stigende i de senere år.  \r\n\r\n For landet som helhed var det gennemsnitlige forbrug af reduktionstimer pr.  \r\n\r\n elev således i skoleåret 1981/82 0,46 mod 0,40 året før. En stor del af denne  \r\n\r\n stigning skyldes dog ferieforlængelsen for lærerne. Ministeriet er opmærksom  \r\n\r\n på, at der på dette område kan forekomme stigninger, der i det væsentlige er  \r\n\r\n uafhængige af kommunale beslutninger. I det omfang, det ikke er muligt at  \r\n\r\n foretage en tilsvarende nedsættelse af andre timereduktioner, bør eventuelle  \r\n\r\n stigninger modsvares af besparelser på andre områder. </P>  \r\n\r\n<P>IV. For så vidt angår <I>andre udgifter end lærerlønsudgifter</I>  , er en  \r\n\r\n stor del af disse udgifter uafhængige af elevtallet. Ministeriet skal dog  \r\n\r\n også på dette område opfordre kommunerne til at undersøge mulighederne for at  \r\n\r\n begrænse udgifterne. Specielt for så vidt angår udgiften til  \r\n\r\n<I>undervisningsmidler</I>  , bør skolerne i videst muligt omfang udnytte de  \r\n\r\n eksisterende samlinger af undervisningsmidler, som findes på skolebiblioteker  \r\n\r\n og amtscentraler, således at udgifterne til nyanskaffelser af lærebøger m.v.  \r\n\r\n kan nedsættes. Kommunerne og amtskommunerne bør samarbejde om at opnå  \r\n\r\n besparelser gennem hensigtsmæssig opbygning og udnyttelse af samlingerne i  \r\n\r\n amtscentralerne for undervisningsmidler. Endvidere har skolerne mulighed for  \r\n\r\n at tilrettelægge undervisningen i fagene sløjd, håndarbejde, hjemkundskab og  \r\n\r\n formning med henblik på det mindst mulige materialeforbrug. </P>  \r\n\r\n<P>Undervisningsministeriet overvejer endvidere mulighederne for at lempe  \r\n\r\n kommunernes befordringsforpligtelse med hensyn til opsamlingsstedets  \r\n\r\n placering i forhold til hjem/daginstitution, jfr. cirkulære af 26. november  \r\n\r\n 1980 om befordring af elever i folkeskolen. </P>  \r\n\r\n<P>V. De mere langsigtede perspektiver i problemstillingen omkring det  \r\n\r\n faldende børnetal og dettes betydning for folkeskolen som helhed vil, som det  \r\n\r\n fremgår af det som bilag 3 optrykte notat om temaplanlægning på  \r\n\r\n folkeskoleområdet, blive taget op i den kommende vejledning om kommunal  \r\n\r\n sektorplanlægning på skoleområdet, hvor man vil inddrage følgende tema:  \r\n\r\n &#187;Folkeskolens tilpasning til det faldende elevtal&#171;. For at  \r\n\r\n forberede kommunerne på dette arbejde har man fundet det hensigtsmæssigt  \r\n\r\n allerede nu at orientere kommunerne om de tanker, undervisningsministeriet  \r\n\r\n gør sig vedrørende dette tema. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 15.  \r\n\r\n december 1982 </I> </P>  \r\n\r\n<P CLASS=UNDERSKREVET-AF ALIGN=CENTER>BERTEL HAARDER </P>  \r\n\r\n<P CLASS=MINISTER ALIGN=RIGHT>/Birte Pinstrup </P>  \r\n\r\n</DIV>  \r\n\r\n<P>Bilag 1. </P>  \r\n\r\n<P> <B>Uddrag af undervisningsministeriets cirkulære af 26. februar 1980 om  \r\n\r\n begrænsning af udgifterne til folkeskolen</B>  </P>  \r\n\r\n<P>Ud over de muligheder, der er nævnt ovenfor, skal man pege på følgende  \r\n\r\n muligheder, som kommunerne vil kunne udnytte i forbindelse med bestræbelserne  \r\n\r\n på at nedbringe lærerskemaforbruget: </P>  \r\n\r\n<P CLASS=PUNKT> <B>1.</B> Skoledistrikterne </P>  \r\n\r\n<P>Ifølge § 22, stk. 1, i folkeskoleloven hører der til hver skole et  \r\n\r\n skoledistrikt, der ifølge lovens § 24, stk. 1, nr. 1, skal fastlægges ved  \r\n\r\n bestemmelse i kommunens skoleplan. Man skal her pege på, at der efter § 24,  \r\n\r\n stk. 1, nr. 1, er mulighed for, at kommunerne kan opnå en smidiggørelse af  \r\n\r\n skoledistrikterne ved optagelse i skoleplanen af en bestemmelse om, at der  \r\n\r\n kan foretages mindre distriktsomlægninger i forbindelse med den årlige  \r\n\r\n indskrivning. Kommunerne vil på denne måde kunne forbedre mulighederne for at  \r\n\r\n afpasse tilgangen af elever til de enkelte skolers kapacitet. </P>  \r\n\r\n<P>Der henvises til undervisningsministeriets cirkulære nr. 224 af 3.  \r\n\r\n december 1975 om udformningen af skoleplaner i folkeskolen, pkt. 1. </P>  \r\n\r\n<P CLASS=PUNKT> <B>2.</B> Klassesammenlægninger og -opbrydninger </P>  \r\n\r\n<P>Ifølge folkeskolelovens § 23, stk. 3, skal det ved fordelingen af børn i  \r\n\r\n 1. klasser tilstræbes, at den enkelte klasse kan bevares samlet på de  \r\n\r\n følgende klassetrin i grundskolen. Som nævnt i forbindelse med omtalen af den  \r\n\r\n vejledende timefordelingsplan er der efter loven visse muligheder for at  \r\n\r\n afpasse lærerskematimeforbruget efter elevtallet, således at der er mulighed  \r\n\r\n for at bevare en klasse samlet trods faldende elevtal. Hvis disse muligheder  \r\n\r\n ikke er tilstrækkelige, er der efter loven intet til hinder for, at man af  \r\n\r\n økonomiske grunde foretager opbrydning eller sammenlægning af bestående  \r\n\r\n klasser. </P>  \r\n\r\n<P CLASS=PUNKT> <B>3.</B> 10. klasse </P>  \r\n\r\n<P>Under hensyn til, at det har vist sig, at lærerskematimeforbruget pr. elev  \r\n\r\n ligger særlig højt i 10. klasse, hvilket formentlig har sammenhæng med, at  \r\n\r\n den gennemsnitlige klassekvotient her er særlig lav, skal man pege på de  \r\n\r\n muligheder, der efter loven er for at opnå større enheder. </P>  \r\n\r\n<P>Bestemmelsen i lovens § 23, stk. 3, hvorefter det ved fordelingen af børn  \r\n\r\n i 1. klasser skal tilstræbes, at den enkelte klasse kan bevares samlet på de  \r\n\r\n følgende klassetrin, omfatter ikke 10. klasse. Der kan derfor frit foretages  \r\n\r\n klasseopbrydninger og -sammenlægninger med henblik på at opnå en rimelig  \r\n\r\n klassestørrelse. Ligesom på 7.-9. klassetrin gælder det dog, at der ikke kan  \r\n\r\n foretages klassedeling på grundlag af elevernes valg af fag og kurser, jfr. §  \r\n\r\n 23, stk. 3, 2. pkt. </P>  \r\n\r\n<P>Man skal endvidere pege på muligheden for, at kommunens skoleplan udformes  \r\n\r\n således, at kun enkelte af kommunens skoler omfatter 10. klasse, således at  \r\n\r\n eleverne i overensstemmelse med skoleplanen må skifte skole efter 9.  \r\n\r\n klassetrin. </P>  \r\n\r\n<P>Bilag 2. </P>  \r\n\r\n<P> <B>Uddrag af undervisningsministeriets cirkulære af 9. februar 1981 om  \r\n\r\n begrænsning af udgifterne til folkeskolen</B>  </P>  \r\n\r\n<P> <I>II. Undervisningen i normalklasser</I>  </P>  \r\n\r\n<P>Specielt med hensyn til muligheden for at afpasse lærerskematimeforbruget  \r\n\r\n efter elevtallet i klasserne henvises til ministeriets vejledning af 14.  \r\n\r\n marts 1980 om udarbejdelse af timefordelingsplaner i folkeskolen, hvor det er  \r\n\r\n nærmere beskrevet, hvorledes kommunerne kan tilrettelægge en styring af  \r\n\r\n folkeskolens lærerskematimeforbrug med udgangspunkt i ønskede  \r\n\r\n lærerskematimetal pr. elev. Der henvises endvidere til afsnit I, 1, i  \r\n\r\n ministeriets cirkulære af 9. december 1975 om udformningen af  \r\n\r\n undervisningsplaner i folkeskolen, hvoraf det fremgår, at der i  \r\n\r\n undervisningsplanen kan optages flere timefordelingsplaner, hver for sig  \r\n\r\n gældende for klasser, hvis forventede elevtal ligger inden for nærmere  \r\n\r\n angivne rammer - eller eventuelt for klassetrin, hvis gennemsnitlige elevtal  \r\n\r\n pr. klasse ligger inden for sådanne rammer. I kommuner, hvor der er store  \r\n\r\n udsving i klassernes elevtal fra år til år, kan det anbefales, at man  \r\n\r\n udnytter denne mulighed, således at ændrede elevtal i klasserne fører til, at  \r\n\r\n andre timefordelingsplaner træder i kraft. Dette gælder uanset, om resultatet  \r\n\r\n bliver forskelligt ugentligt timetal for elever på samme klassetrin. Såfremt  \r\n\r\n undervisningsplanerne ikke udformes med henblik på en sådan automatisk  \r\n\r\n regulering af timefordelingsplaner efter klassestørrelse, er det nødvendigt,  \r\n\r\n at man hvert år overvejer revision af undervisningsplanen på baggrund af de  \r\n\r\n forventede elevtal i klasserne med sigte på at undgå stigning i  \r\n\r\n lærerskematimeforbruget pr. elev. </P>  \r\n\r\n<P>Ministeriet skal således tilråde, at kommunerne tilrettelægger en styring  \r\n\r\n ud fra ønskede lærerskematimetal pr. elev på de enkelte klassetrin. </P>  \r\n\r\n<P>Det fremgår af indberetningerne fra kommunerne, at den gennemsnitlige  \r\n\r\n klassekvotient i normalklasser i indeværende skoleår trods henstillingerne i  \r\n\r\n cirkulæret af 26. februar 1980 er faldet til 18,7 fra 18,8 i skoleåret  \r\n\r\n 1979/80. Betragter man den gennemsnitlige klassekvotient for hvert klassetrin  \r\n\r\n for sig, viser det sig, at den gennemsnitlige klassekvotient er lavest på de  \r\n\r\n yngste klassetrin. (De gennemsnitlige klassekvotienter vil fremgå af  \r\n\r\n undervisningsministeriets publikation &#187;Folkeskolen i de enkelte kommuner  \r\n\r\n 1980-81&#171;). Hvis denne udvikling fortsætter, må der forudses et  \r\n\r\n yderligere fald i den gennemsnitlige klassekvotient i de kommende år, og selv  \r\n\r\n om der, som det fremgår af ovenstående, inden for visse grænser er mulighed  \r\n\r\n for at afpasse lærerskematimeforbruget efter elevtallet, vil der alligevel  \r\n\r\n være risiko for, at lærerskematimeforbruget og det øvrige ressourceforbrug  \r\n\r\n pr. elev vil stige. Da kommunernes fastsættelse af elevtallet i 1. klasserne  \r\n\r\n kan få konsekvenser for lærerskematimeforbrugets omfang i en årrække, skal  \r\n\r\n ministeriet stærkt henstille, at kommunerne søger at undgå at danne klasser  \r\n\r\n med for lave elevtal ved fordelingen af børn i 1. klasser i skoleåret 1981/82  \r\n\r\n og følgende skoleår. Man forventer, at denne henstilling får indflydelse på  \r\n\r\n justeringen af udbygningsplanerne, jfr. den med skrivelse af 19. december  \r\n\r\n 1980 udsendte vejledning vedrørende justering af udbygningsplanerne for  \r\n\r\n folkeskolen og fritidsundervisningen for perioden 1. januar 1982 til 31.  \r\n\r\n december 1985. Man skal specielt pege på det hensigtsmæssige i, at kommunerne  \r\n\r\n ser dannelsen af 1. klasser i sammenhæng med det lokale til- og  \r\n\r\n fraflytningsmønster. Hvis det må forudses, at klassernes elevtal i løbet af  \r\n\r\n få år vil falde betydeligt, må der tages hensyn hertil ved fordelingen af  \r\n\r\n børn i 1. klasser. </P>  \r\n\r\n<P>Ministeriet skal endvidere erindre om, at kommunerne ikke er forpligtet  \r\n\r\n til uden videre at videreføre børnehaveklasser samlet som 1. klasser. </P>  \r\n\r\n<P>III. Specialundervisning </P>  \r\n\r\n<P>Ministeriet skal i denne forbindelse pege på nogle forhold, som kommunerne  \r\n\r\n kan tage i betragtning under overvejelserne om nedsættelse af  \r\n\r\n lærerskematimeforbruget til specialundervisning: </P>  \r\n\r\n<P CLASS=PUNKT> <B>1.</B> Kommunalbestyrelsen fastsætter rammerne for  \r\n\r\n specialundervisningen dels ved beslutning om bevillinger til kommunens  \r\n\r\n skolevæsen, dels gennem vedtagelse af skoleplanen og undervisningsplanerne.  \r\n\r\n</P>  \r\n\r\n<P>Kommunalbestyrelsen har i kraft af sin bevillingsmyndighed en mulighed for  \r\n\r\n at styre udviklingen inden for specialundervisningen. Det stigende forbrug af  \r\n\r\n lærerskematimer til specialundervisning igennem de senere år tyder på, at den  \r\n\r\n enkelte kommune i forbindelse med budgetlægningen må søge at regulere  \r\n\r\n omfanget af den specialundervisning, der skal finde sted i kommunen, og at  \r\n\r\n fastsætte retningslinier for den overordnede styring heraf. </P>  \r\n\r\n<P CLASS=PUNKT> <B>2.</B> Det bør tilstræbes at koncentrere  \r\n\r\n specialundervisningen for den enkelte elev således, at den ikke udstrækkes  \r\n\r\n over længere perioder end højst nødvendigt, og at den ikke gives under  \r\n\r\n former, der er unødig ressourcekrævende. Der henvises i øvrigt til reglerne  \r\n\r\n om løbende vurdering af udviklingen hos elever, der modtager  \r\n\r\n specialundervisning. </P>  \r\n\r\n<P CLASS=PUNKT> <B>3.</B> Specialundervisning i klassen med bistand af en  \r\n\r\n særlig lærer kan efter undervisningsministeriets regler herom finde sted i  \r\n\r\n enkelte af ugens timer. Denne form for specialundervisning bør ligesom  \r\n\r\n enkeltmandsundervisning kun iværksættes, når der foreligger en særlig  \r\n\r\n pædagogisk begrundelse herfor. Man skal henlede opmærksomheden på, at  \r\n\r\n specialundervisning i klinik eller på hold er former, der tilfredsstiller  \r\n\r\n ønsket om elevens forbliven i klassen og høj undervisningseffekt. </P>  \r\n\r\n<P CLASS=PUNKT> <B>4.</B> I undervisningsministeriets cirkulære af 4. februar  \r\n\r\n 1972 om folkeskolens specialundervisning af elever med adfærdsproblemer og  \r\n\r\n psykiske lidelser (observationsundervisning) § 7, stk. 2-4, og cirkulære af  \r\n\r\n 22. maj 1974 om folkeskolens specialundervisning af læseretarderede elever §  \r\n\r\n 6, stk. 2, 3 og 5, er fastsat visse grænser for undervisningens omfang. </P>  \r\n\r\n<P>Bilag 3. </P>  \r\n\r\n<P> <B>Notat om temaplanlægning på folkeskoleområdet</B>  </P>  \r\n\r\n<P>Som et led i budget- og plansamarbejdet mellem staten og kommunerne  \r\n\r\n besluttedes det i foråret 1982 at understøtte kommunernes sektorplanlægning  \r\n\r\n gennem tilføjelsen af et statsligt fastlagt tema i forbindelse med den  \r\n\r\n sektorplanrunde, som starter i efteråret 1982. Dette initiativ forventes at  \r\n\r\n få virkning på udgiftsudviklingen fra 1984. </P>  \r\n\r\n<P>Der blev bl.a. fastlagt følgende tema for den kommende planrunde: </P>  \r\n\r\n<P>Folkeskolens tilpasning til det faldende elevtal </P>  \r\n\r\n<P>For at sammenkæde bestræbelserne på at opnå øjeblikkelige besparelser i  \r\n\r\n overensstemmelse med retningslinierne i det foranstående cirkulære med de  \r\n\r\n mere langsigtede bestræbelser på omstilling og nytænkning skal de foreløbige  \r\n\r\n overvejelser om temaplanlægningens form og indhold kort skitseres her. </P>  \r\n\r\n<P CLASS=PUNKT> <B>1.</B> Folkeskolen og det faldende elevtal </P>  \r\n\r\n<P>Med baggrund i det foranstående cirkulæres henstilling til kommunerne om  \r\n\r\n at indrette sig på et ressourceforbrug og en standard, der betragtet pr. elev  \r\n\r\n ikke overstiger dem, der gjaldt i skoleåret 1981-82, vil en lang række af  \r\n\r\n landets kommuner stå i en situation, der kræver ganske væsentlige  \r\n\r\n omstillinger i skolevæsenet, når det fortsat faldende elevtal tages i  \r\n\r\n betragtning. Ifølge Danmarks Statistiks seneste befolkningsprognose (Nyt fra  \r\n\r\n DS, nr. 90 af 6. maj 1982) vil bestanden af 7-16 årige falde fra de nuværende  \r\n\r\n ca. 760.000 til ca. 630.000 ved udgangen af 1980'erne. Først omkring 1995  \r\n\r\n forventes der atter en svag stigning fra det foreløbige minimum på ca.  \r\n\r\n 571.000 børn og unge i denne aldersgruppe, jfr. underbilag 1. </P>  \r\n\r\n<P>Dette fald i antallet af børn og unge i den undervisningspligtige alder  \r\n\r\n vil ikke ytre sig med samme vægt i alle kommuner. Nogle steder vil faldet  \r\n\r\n blive større og andre steder mindre end landsgennemsnittet, jfr. de  \r\n\r\n amtsopdelte oversigter i underbilag 2-3. </P>  \r\n\r\n<P>Hvis det skal lykkes at få skabt en tilpasning og omstilling, der sikrer,  \r\n\r\n at ressourceforbruget pr. elev ikke på noget tidspunkt i de kommende år  \r\n\r\n overstiger niveauet fra skoleåret 1981-82, kræver det både en realistisk  \r\n\r\n fremtidsvurdering og en betydelig lokal opfindsomhed med hensyn til  \r\n\r\n langsigtede løsningsmuligheder. De tidligere års planlægning på  \r\n\r\n folkeskoleområdet har ikke i alle tilfælde afspejlet en sådan realisme og  \r\n\r\n grundighed, hvorfor &#187;struktur-tilpasning&#171; vil blive et nøglebegreb  \r\n\r\n i den forestående revisionsrunde pr. 1. januar 1984. </P>  \r\n\r\n<P>Med temaplanlægningen appelleres til den fornødne beslutsomhed i  \r\n\r\n kommunerne, når det gælder valget af nødvendige/ønskelige lokale initiativer  \r\n\r\n for at sikre, at strukturtilpasningen foretages så hurtigt som overhovedet  \r\n\r\n muligt. De nødvendige overvejelser forud for disse beslutninger vil bl. a.  \r\n\r\n kunne tage udgangspunkt i de forslag, der er indeholdt i foranstående  \r\n\r\n cirkulære, idet disse også på længere sigt vil kunne medvirke til at lette  \r\n\r\n omstillingsprocessen på folkeskoleområdet. </P>  \r\n\r\n<P CLASS=PUNKT> <B>2.</B> Temaet </P>  \r\n\r\n<P>Skolestrukturen </P>  \r\n\r\n<P>Den kommunale skolestruktur er ofte et resultat af en udvikling over en  \r\n\r\n meget lang årrække. Den nuværende befolknings størrelse, sammensætning,  \r\n\r\n placering m.v. svarer ikke i alle tilfælde særlig godt hertil. Det er  \r\n\r\n endvidere et spørgsmål, hvordan den vil gøre det i de nærmeste år og på det  \r\n\r\n lidt længere sigt. De store befolkningsforskydninger fra land til by, fra  \r\n\r\n bykerner til omegnskvarterer osv. medfører, at en skolestruktur, der er meget  \r\n\r\n statisk, vil være uhensigtsmæssig i forskellige dele af kommunen til  \r\n\r\n forskellige tider. Planlægningsopgaven består derfor i at tilvejebringe den  \r\n\r\n fornødne fleksibilitet, og ikke mindst i at bibeholde den, således at  \r\n\r\n problemet ikke blot udskydes et par år eller længere. </P>  \r\n\r\n<P>Tilvejebringelsen af denne fleksibilitet støder stort set over alt på to  \r\n\r\n hovedproblemer, nemlig <I>skolebygningerne</I>  statiske karakter, og de  \r\n\r\n vanskeligheder, der er forbundet med en smidig udnyttelse af  <I>lærernes  \r\n\r\n arbejdskraft</I>  . Temaplanlægningen vil derfor i hovedsagen vedrøre disse  \r\n\r\n to problemstillinger. Den vil således skulle omfatte en vurdering af behovet  \r\n\r\n og mulighederne for at foretage skolestrukturændringer, f.eks. gennem  \r\n\r\n skolesammenlægninger, skolenedlæggelser og/eller ændringer af skoletype, samt  \r\n\r\n en stillingtagen til gennemførligheden heraf, og de forudseelige befolknings-  \r\n\r\n og skolemæssige konsekvenser. Som følge heraf må der i planlægningen tages  \r\n\r\n stilling til mulighederne for - ved de enkelte skoler - at tilpasse  \r\n\r\n lærerstabens størrelse, dens fordeling på fuldtids- og deltidsbeskæftigelse,  \r\n\r\n på fag, på aldersgrupper, osv., til eventuelle ændringer i den fysiske  \r\n\r\n skolestruktur. Med henblik på at tilvejebringe en øget fleksibilitet i  \r\n\r\n lærernes ansættelsesforhold vil ministeriet tilstræbe, at der indgås aftaler  \r\n\r\n om kombinationsbeskæftigelse på områder, hvor dette endnu ikke er sket, samt  \r\n\r\n aftaler om afspadsering i kommende skoleår af lærernes overtimer. Desuden vil  \r\n\r\n man tage skridt til, at der skabes øgede muligheder for adgang til  \r\n\r\n deltidsbeskæftigelse. </P>  \r\n\r\n<P>Skolen og lokalsamfundet </P>  \r\n\r\n<P>Den kommunale folkeskoles to hovedressourcer, lærerne og skolebygningerne,  \r\n\r\n må anvendes på den for befolkningen som helhed bedste måde. Hvis disse  \r\n\r\n ressourcer i en periode er større end nødvendigt for at opfylde behovet for  \r\n\r\n undervisning af elever på grundskoleniveau, må det overvejes, hvordan man  \r\n\r\n alternativt kan udnytte dem. Det er netop vigtigt i en fleksibel løsning ikke  \r\n\r\n at afskære sig fra muligheden af på et senere tidspunkt igen at kunne udvide  \r\n\r\n grundskoleaktiviteterne i et eller flere bestemte områder i kommunen. Derfor  \r\n\r\n må ressourceudnyttelsen ske på andre områder for en årrække. Skolebygningerne  \r\n\r\n vil kunne anvendes i en lang række andre sammenhænge, uden at de nødvendige  \r\n\r\n ændringer er så store, at en tilbageførelse til den oprindelige brug er  \r\n\r\n umulig eller uøkonomisk. Der tænkes her bl.a. på undervisnings- og  \r\n\r\n fritidsaktiviteter for kommunens andre aldersgrupper. Ledigblivende  \r\n\r\n lokalekapacitet ved de bestående skoler kan muligvis bruges til at  \r\n\r\n tilvejebringe rammerne om hensigtsmæssige skolefritidsordninger, der foruden  \r\n\r\n at være billige kan være trivselsmæssigt fordelagtige. </P>  \r\n\r\n<P>Temaplanlægningen må, som det fremgår af ovenstående, ikke ses i et for  \r\n\r\n snævert del-sektorperspektiv, idet det vil være afgørende for omstillingens  \r\n\r\n gennemslagskraft, at der tænkes på tværs af tilvante forestillinger og  \r\n\r\n gammelkendte grænser af administrativ og faglig art. </P>  \r\n\r\n<P> <I>Temaplanlægningens form</I>  </P>  \r\n\r\n<P>Det er et princip i den version af temaplanlægning, som er valgt i denne  \r\n\r\n første omgang, at den skal være frivillig for kommunerne. Dog således at man  \r\n\r\n kun undlader at behandle et temaemne, hvis det kan begrundes med, at  \r\n\r\n problemstillingen ikke foreløbig har betydning for kommunen. </P>  \r\n\r\n<P>Temaet konkretiseres nærmere i revisionsvejledningen og omtales i det nye  \r\n\r\n fælles plancirkulære for de undervisningsområder, som omfattes af  \r\n\r\n skolestyrelseslovens § 35 (cirkulære om planlægning inden for  \r\n\r\n undervisningsområdet efter skolestyrelseslovens § 35, 3. november 1982), samt  \r\n\r\n af to nye vejledninger i forbindelse med revisionen af sektorplanlægningen  \r\n\r\n dels for de kommunalt, dels for de amtskommunalt placerede undervisnings- og  \r\n\r\n uddannelsesforanstaltninger. Vejledningerne, der foruden revisionen omfatter  \r\n\r\n temaplanlægningen, er for første gang samlet for hvert af disse to  \r\n\r\n hovedområder inden for uddannelsesplanlægningen, og de forventes udsendt til  \r\n\r\n kommuner og amtskommuner ultimo januar 1983. </P>  \r\n\r\n<PRE>  \r\n\r\n Underbilag 1.  \r\n\r\n  Antal 7-16 årige i Danmark 1982 - 2000  \r\n\r\n ---------------------------------------------------------------------  \r\n\r\n                   Antal 7-16 årige           Rekrutteret fra fødsels  \r\n\r\n                                              årgangene  \r\n\r\n ---------------------------------------------------------------------  \r\n\r\n 1983                   748.000                        1966-75  \r\n\r\n 1984                   727.000                        1967-76  \r\n\r\n 1985                   709.000                        1968-77  \r\n\r\n 1986                   697.000                        1969-78  \r\n\r\n 1987                   686.000                        1970-79  \r\n\r\n 1988                   673.000                        1971-80  \r\n\r\n 1989                   651.000                        1972-81  \r\n\r\n 1990                   630.000                        1973-82  \r\n\r\n ---------------------------------------------------------------------  \r\n\r\n 1991                   613.000                        1974-83  \r\n\r\n 1992                   598.000                        1975-84  \r\n\r\n 1993                   582.000                        1976-85  \r\n\r\n 1994                   575.000                        1977-86  \r\n\r\n 1995                   572.000                        1978-87  \r\n\r\n 1996                   571.000                        1979-88  \r\n\r\n ---------------------------------------------------------------------  \r\n\r\n 1997                   573.000                        1980-89  \r\n\r\n 1998                   578.000                        1981-90  \r\n\r\n 1999                   588.000                        1982-91  \r\n\r\n 2000                   598.000                        1983-92  \r\n\r\n ---------------------------------------------------------------------  \r\n\r\n Kilde: Nyt fra Danmarks Statistik, nr. 90 af 6. maj 1982, samt  \r\n\r\n materiale i Danmarks Statistik.  \r\n\r\n     Antal 7-16 årige i amtskommunerne i 1982 og 1990  \r\n\r\n ---------------------------------------------------------------------  \r\n\r\n        Område                    Antal         Ændring: 1982-1990  \r\n\r\n                             1982      1990     Antal       Pct.  \r\n\r\n ---------------------------------------------------------------------  \r\n\r\n 1. Hovedstadsregionen ...   234.000   181.600  -53.200        -23  \r\n\r\n 2. Vestsjællands Amts-  \r\n\r\n kommune .................    43.600    36.600  - 7.000        -16  \r\n\r\n 3. Storstrøms Amts-  \r\n\r\n kommune .................    37.900    32.100  - 5.800        -15  \r\n\r\n 4. Bormholms Amts-  \r\n\r\n kommune .................     6.900     6.200  -   700        -10  \r\n\r\n 5. Fyns Amtskommune .....    67.800    57.000  -10.800        -16  \r\n\r\n 6. Sønderjyllands Amts-  \r\n\r\n kommune .................    39.800    33.800  - 6.000        -15  \r\n\r\n 7. Ribe Amtskommune .....    34.700    30.100  - 4.600        -13  \r\n\r\n 8. Vejle Amtskommune ....    52.000    44.000  - 8.000        -15  \r\n\r\n 9. Ringkøbing Amts-  \r\n\r\n kommune .................    44.300    38.900  - 5.400        -12  \r\n\r\n 10. Århus Amts-  \r\n\r\n kommune .................    88.400    74.800  -13.600        -15  \r\n\r\n 11. Viborg Amts-  \r\n\r\n kommune .................    36.600    31.900  - 4.700        -13  \r\n\r\n 12. Nordjyllands Amts-  \r\n\r\n kommune .................    73.600    63.000  -10.600        -14  \r\n\r\n ---------------------------------------------------------------------  \r\n\r\n 1- 4. Øst for Storebælt     323.200   256.500  -66.700        -21  \r\n\r\n 5-12 Vest for Storebælt     437.200   373.500  -63.700        -15  \r\n\r\n ---------------------------------------------------------------------  \r\n\r\n 1-12. Hele landet ....      760.400   630.000  -130.400       -17  \r\n\r\n ---------------------------------------------------------------------  \r\n\r\n Kilde: Nyt fra Danmarks Statitik, nr. 90 af 6. maj 1982, samt  \r\n\r\n    materiale i Danmarks Statistik.  \r\n\r\n Underbilag 2.  \r\n\r\n    Antal 7-16 årige i amtskommunerne i 1990 og 1995  \r\n\r\n ---------------------------------------------------------------------  \r\n\r\n       Område                    Antal          Ændring: 1990-1995  \r\n\r\n                             1990      1995      Antal       Pct.  \r\n\r\n ---------------------------------------------------------------------  \r\n\r\n 1. Hovedstadsregionen ...   181.600   160.000  -21.600        -12  \r\n\r\n 2. Vestsjællands Amts-  \r\n\r\n kommune ......               36.600    33.700  - 2.900        -8  \r\n\r\n 3. Storstrøm Amts-  \r\n\r\n kommune ...                  32.100    29.300  - 2.800        -9  \r\n\r\n 4. Bornsholms Amts-  \r\n\r\n kommune ...                   6.200     5.700  -   500        -8  \r\n\r\n 5. Fyns Amts-  \r\n\r\n kommune ...                  57.000    52.300  - 4.700        -8  \r\n\r\n 6. Sønderjyllands Amts-  \r\n\r\n kommune ...                  33.800    31.700  - 2.100        -6  \r\n\r\n 7. Ribe Amts-  \r\n\r\n kommune ..                   30.100    28.500  - 1.600        -5  \r\n\r\n 8. Vejle Amts-  \r\n\r\n kommune ....                 44.000    40.300  - 3.700        -8  \r\n\r\n Ringkøbing Amts-  \r\n\r\n kommune ...                  38.900    35.600  - 3.800        -8  \r\n\r\n 10. Århus Amts-  \r\n\r\n kommune ....                 74.800    66.600  - 8.200        -11  \r\n\r\n 11. Viborg Amts-  \r\n\r\n kommune ...                  31.900    29.800  - 2.100        -7  \r\n\r\n 12. Nordjyllands Amts-  \r\n\r\n kommune ...                  63.000    59.000  - 4.000        -6  \r\n\r\n ---------------------------------------------------------------------  \r\n\r\n 1- 4. Øst Storebælt ...     256.500   228.700  -27.800        -11  \r\n\r\n 5-12. Vest for Storebælt .. 373.500   343.800  -29.700        -8  \r\n\r\n ---------------------------------------------------------------------  \r\n\r\n 1-12. Hele landet ..        630.000   572.500  -57.500        -9  \r\n\r\n Kilde: Se underbilag 2.  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/03/1983"
        },
        {
            "displayName": "Accession",
            "displayValue": "C19820020909"
        },
        {
            "displayName": "Entydig dokumentidentifikation",
            "displayValue": "CM033392"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/09/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "209"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "15/12/1982"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Folkeskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin., dep., 1. afd., j.nr. 1982-210-20"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}