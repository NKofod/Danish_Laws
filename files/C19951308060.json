{
    "id": 80350,
    "title": "Vejledning om tilskud til økologisk jordbrug. Udviklingsprojekter. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 13080 af 15/01/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om tilskud til økologisk jordbrug.  \r\n\r\n Udviklingsprojekter. </H1>  \r\n\r\n<P></P>  \r\n\r\n<BR>  \r\n\r\n<P> <B>INDHOLD</B>  </P>  \r\n\r\n<P CLASS=PUNKT> <B>1.</B> Indledning </P>  \r\n\r\n<P CLASS=PUNKT> <B>2.</B> Tilskudsberettigede aktiviteter </P>  \r\n\r\n<P CLASS=PUNKT> <B>3.</B> Mulige ansøgere </P>  \r\n\r\n<P CLASS=PUNKT> <B>4.</B> Omkostninger, der ydes tilskud til </P>  \r\n\r\n<P CLASS=PUNKT> <B>5.</B> Tilskuddets størrelse </P>  \r\n\r\n<P CLASS=PUNKT> <B>6.</B> Bevilling af tilskud </P>  \r\n\r\n<P CLASS=PUNKT> <B>7.</B> Ansøgning </P>  \r\n\r\n<P CLASS=PUNKT> <B>8.</B> Ansøgningsskemaet </P>  \r\n\r\n<P CLASS=PUNKT> <B>1.</B> INDLEDNING </P>  \r\n\r\n<P>Denne vejledning omfatter alene tilskud til udviklingsprojekter.  \r\n\r\n Vejledning og ansøgningsskema vedrørende arealtilskud til økologisk jordbrug  \r\n\r\n fås ved henvendelse til Strukturdirektoratet. </P>  \r\n\r\n<P>Lov om støtte til jordbrugets strukturudvikling og til økologisk jordbrug  \r\n\r\n m.v. har til formål bl.a. at fremme udviklingen af økologisk jordbrug. </P>  \r\n\r\n<P>Loven giver mulighed for at opnå støtte til: </P>  \r\n\r\n<P>* Omlægning til økologisk jordbrug og opretholdelse af økologisk jordbrug.  \r\n\r\n</P>  \r\n\r\n<P>* Udviklingsprojekter vedrørende økologisk fremstillede produkter. </P>  \r\n\r\n<P>Regelgrundlag: </P>  \r\n\r\n<P>Reglerne om tilskud til udviklingsprojekter fremgår af: </P>  \r\n\r\n<P>* Landbrugsministeriets lovbekendtgørelse nr. 247 af 11. april 1994 om  \r\n\r\n støtte til jordbrugets strukturudvikling og til økologisk jordbrug m.v. </P>  \r\n\r\n<P>* Landbrugsministeriets bekendtgørelse nr. 250 af 11. april 1994 om  \r\n\r\n tilskud til økologisk jordbrugsproduktion. </P>  \r\n\r\n<P>Yderligere oplysninger og ansøgningsskema og vejledning fås ved  \r\n\r\n henvendelse til Strukturdirektoratet. </P>  \r\n\r\n<P CLASS=PUNKT> <B>2.</B> TILSKUDSBERETTIGEDE AKTIVITETER </P>  \r\n\r\n<P>Der kan ydes tilskud til projekter med følgende formål: </P>  \r\n\r\n<P>* Indsamling, forarbejdning, afsætning m.v. af økologisk fremstillede  \r\n\r\n produkter. </P>  \r\n\r\n<P>* Udarbejdelse af undervisnings- og informationsmateriale, praktikophold,  \r\n\r\n undervisning og kursusafholdelse. </P>  \r\n\r\n<P>* Gennemførelse af forskning og forsøg, herunder markforsøg. </P>  \r\n\r\n<P>* Rådgivningsvirksomhed inden for økologisk jordbrug, som er samordnet  \r\n\r\n under landboorganisationernes rådgivningstjeneste. </P>  \r\n\r\n<P>* Andre foranstaltninger som er af særlig betydning for udvikling af  \r\n\r\n økologisk jordbrug og afsætning af økologiske produkter. </P>  \r\n\r\n<P CLASS=PUNKT> <B>3.</B> MULIGE ANSØGERE </P>  \r\n\r\n<P>Virksomheder, selskaber, fonde, foreninger, enkeltpersoner, forsknings- og  \r\n\r\n forsøgsinstitutioner samt undervisningsinstitutioner. </P>  \r\n\r\n<P CLASS=PUNKT> <B>4.</B> OMKOSTNINGER, DER YDES TILSKUD TIL </P>  \r\n\r\n<P>* Interne lønomkostninger. </P>  \r\n\r\n<P>* Ekstern bistand (konsulentbistand, analyser, afprøvning m.v.). </P>  \r\n\r\n<P>* Investeringer i bygninger og inventar, hvis det godtgøres, at  \r\n\r\n investeringerne er nødvendige for at gennemføre udviklingsprojektet eller er  \r\n\r\n nødvendige for at gennemføre projektets forsøgs- og udviklingsfase. </P>  \r\n\r\n<P>* Materialer. </P>  \r\n\r\n<P>* Særligt udstyr. </P>  \r\n\r\n<P>* Afsætningsinitiativer, herunder udgifter til undersøgelse af  \r\n\r\n markedsbehov og afsætningsmuligheder, udvikling af markedsføringsstrategier,  \r\n\r\n planlægning af markedsføring, testmarkedsføring og lancering. </P>  \r\n\r\n<P>* Andre omkostninger i forbindelse med projektet (rejser, revision,  \r\n\r\n udgifter til administration i begrænset omfang). </P>  \r\n\r\n<P>Alle omkostninger opgøres med fradrag af merværdiafgift. </P>  \r\n\r\n<P>Strukturdirektoratet kan dog dispensere fra kravet om opgørelse af  \r\n\r\n omkostninger med fradrag af merværdiafgift, hvis tilskudsmodtageren ikke er  \r\n\r\n momsregistreret. </P>  \r\n\r\n<P>Der ydes ikke tilskud til generelle drifts- og serviceudgifter bortset fra  \r\n\r\n den andel, der er en nødvendig forudsætning for projektets gennemførelse,  \r\n\r\n eller til almindelige afsætningsforanstaltninger. </P>  \r\n\r\n<P>Der kan ikke ydes tilskud til eget arbejde for personer, der ejer den  \r\n\r\n virksomhed, der modtager tilskud. </P>  \r\n\r\n<P CLASS=PUNKT> <B>5.</B> TILSKUDDETS STØRRELSE </P>  \r\n\r\n<P>Tilskuddet kan normalt udgøre op til 40% af omkostningerne til  \r\n\r\n udviklingsarbejdet. </P>  \r\n\r\n<P>Tilskuddet kan dog overstige 40% hvis: </P>  \r\n\r\n<P>* projektet udføres af forsknings- og forsøgsinstitutioner, eller  \r\n\r\n projektet vedrører forskning og forsøg. </P>  \r\n\r\n<P>* projektet alene vedrører udarbejdelse af undervisnings- eller  \r\n\r\n informationsmateriale. </P>  \r\n\r\n<P>* projektet vedrører anden informationsvirksomhed, herunder praktikophold,  \r\n\r\n undervisning og afholdelse af kurser. </P>  \r\n\r\n<P>* tilskuddet ydes til rådgivningsvirksomhed inden for økologisk jordbrug,  \r\n\r\n som er samordnet under landboorganisationernes rådgivningstjeneste, jf.  \r\n\r\n særlige regler herom. </P>  \r\n\r\n<P>Udviklingstilskuddet nedsættes og tilskuddet kan eventuelt bortfalde, hvis  \r\n\r\n der ydes tilskud efter anden lovgivning, eller hvis der i finansieringen af  \r\n\r\n projektet indgår andre offentlige tilskud, det gælder dog ikke tilskud fra  \r\n\r\n EU. </P>  \r\n\r\n<P CLASS=PUNKT> <B>6.</B> BEVILLING AF TILSKUD </P>  \r\n\r\n<P>Afgørelse om tildeling af tilskud træffes af Strukturdirektoratet.  \r\n\r\n Afgørelsen træffes på grundlag af en udtalelse fra Det Økologiske  \r\n\r\n Jordbrugsråd. </P>  \r\n\r\n<P CLASS=PUNKT> <B>7.</B> ANSØGNING </P>  \r\n\r\n<P>For at en ansøgning kan behandles, skal der foreligge et korrekt udfyldt  \r\n\r\n ansøgningsskema og eventuelt en supplerende projektbeskrivelse. </P>  \r\n\r\n<P>Projektbeskrivelsen skal sammen med ansøgningsskemaets oplysninger give en  \r\n\r\n udførlig beskrivelse af projektets formål, nyhedsværdi, baggrund,  \r\n\r\n udviklingsarbejdets art og gennemførelse, forventningerne til projektet,  \r\n\r\n udnyttelse af projektets resultater m.v. </P>  \r\n\r\n<P>Projektbeskrivelsen kan udarbejdes efter følgende disposition: </P>  \r\n\r\n<P>A. Baggrund: </P>  \r\n\r\n<P>Baggrunden for projektet beskrives nærmere. </P>  \r\n\r\n<P>B. Indhold: </P>  \r\n\r\n<P>Det faglige mål for projektet og det fagligt tekniske videngrundlag, som  \r\n\r\n projektet bygger på, beskrives nærmere. </P>  \r\n\r\n<P>C. Gennemførelse: </P>  \r\n\r\n<P>Arbejdsplanen for projektets gennemførelse og eventuelle delopgaver  \r\n\r\n beskrives. Ved større projekter kan det være hensigtsmæssigt at opdele  \r\n\r\n udviklingsarbejdet i faser. </P>  \r\n\r\n<P>Hvis projektet kun omfatter en indledende fase, skal de øvrige faser  \r\n\r\n skitsemæssigt beskrives, således at de samlede mål for projektet fremgår af  \r\n\r\n beskrivelsen. </P>  \r\n\r\n<P>Hvis der benyttes eksterne konsulenter, skal omfanget og indholdet af  \r\n\r\n disses opgaver beskrives. </P>  \r\n\r\n<P>D. Tidsplan: </P>  \r\n\r\n<P>Der skal opstilles en tidsplan for projektets gennemførelse.  \r\n\r\n Projektperioden må ikke være for kort, og der skal afsættes tid til at  \r\n\r\n udarbejde en rapport over projektets forløb og resultater. </P>  \r\n\r\n<P>E. Udviklingsarbejdets art: </P>  \r\n\r\n<P>Det skal beskrives om projektet vedrører udvikling af nye eller forbedrede  \r\n\r\n produkter, produktionsprocesser og metoder, styresystemer m.v. </P>  \r\n\r\n<P>For projekter om informationsvirksomhed skal det beskrives, hvilke  \r\n\r\n målgrupper, projektet er rettet imod, tilrettelæggelse og gennemførelse. </P>  \r\n\r\n<P>Ved projekter, der indeholder markedsføringsindsats, skal der oplyses  \r\n\r\n nærmere om, hvilke aktiviteter markedsføringsindsatsen indeholder. </P>  \r\n\r\n<P>Hvis projektet er et led i en større samlet indsats eller i øvrigt bør  \r\n\r\n vurderes i sammenhæng med andre aktiviteter, f.eks. som en opfølgning af  \r\n\r\n disse, redegøres herfor. </P>  \r\n\r\n<P CLASS=PUNKT> <B>8.</B> ANSØGNINGSSKEMAET </P>  \r\n\r\n<P>&#187;Ansøgningsskemaets punkt A-N, Q og R skal udfyldes for alle  \r\n\r\n ansøgninger. </P>  \r\n\r\n<P>Punkterne O og P om råvareforbrug og driftsbudget skal udfyldes ved  \r\n\r\n projekter, der omfatter indsamling, forarbejdning og afsætning af økologiske  \r\n\r\n produkter. </P>  \r\n\r\n<P>Oplysninger om ansøger: </P>  \r\n\r\n<P>For selskaber, fonde og foreninger skal der vedlægges et eksemplar af  \r\n\r\n vedtægterne. </P>  \r\n\r\n<P>For selskaber, fonde, foreninger og virksomheder, der er etableret på  \r\n\r\n ansøgningstidspunktet, vedlægges et eksemplar af seneste årsregnskab. </P>  \r\n\r\n<P>For selskaber, fonde, foreninger og virksomheder, der er under dannelse  \r\n\r\n vedlægges et eksemplar af åbningsregnskabet. </P>  \r\n\r\n<P>Pkt. E og M - udviklingsbudgettet: </P>  \r\n\r\n<P>Udviklingsbudgettet omfatter forventede omkostninger ved projektet med  \r\n\r\n fradrag af indtægter ved udviklingsprojektet og fradrag af eventuel  \r\n\r\n scrapværdi af investeringer i bygninger, anlæg, inventar og særligt udstyr.  \r\n\r\n</P>  \r\n\r\n<P>Specifikation af punkt M kan gives på særligt bilag. </P>  \r\n\r\n<P>Projekter med flere deltagere: </P>  \r\n\r\n<P>Ved projekter, hvor der deltager flere parter, skal ansøgningsskemaets  \r\n\r\n punkt E vise det samlede budget for hele projektet. </P>  \r\n\r\n<P>For hver enkelt projektdeltager skal der vedlægges særligt bilag, der  \r\n\r\n viser den eneklte deltagers udviklingsbudget med tilhørende specifikation af  \r\n\r\n udgifter. Bilaget opstilles på samme måde som i ansøgningsskemaets pkt. E.  \r\n\r\n</P>  \r\n\r\n<P>Faseopdelte projekter: </P>  \r\n\r\n<P>Hvis projektet er opdelt i faser, kan det være relevant at opdele  \r\n\r\n budgettet i delbudgetter for de enkelte faser. </P>  \r\n\r\n<P>Lønomkostninger: </P>  \r\n\r\n<P>Lønomkostninger skal opdeles efter personalekategori, f.eks. ledelse,  \r\n\r\n faguddannet personale, ikke faguddannet personale m.v. med angivelse af antal  \r\n\r\n timer/måneder og timesats for hver kategori. </P>  \r\n\r\n<P>Ved budgetteringen af interne lønomkostninger anvendes passende afrundede  \r\n\r\n timesatser, som repræsenterer de pågældende medarbejderes direkte løn inkl.  \r\n\r\n feriepenge og sociale tillæg. Har flere medarbejdere nogenlunde samme løn,  \r\n\r\n anvendes en fælles gennemsnitlig timesats. </P>  \r\n\r\n<P>Timesatsen for månedslønnede funktionærer budgetteres som årsløn divideret  \r\n\r\n med 1670. Timesatsen for timelønnede funktionærer budgetteres som faktisk  \r\n\r\n timeløn + 25 %. Feriepenge er dermed indregnet med 5 ugers ferie. </P>  \r\n\r\n<P>For konsulentbistand angives timetal og timesats. </P>  \r\n\r\n<P>Inventar m.v.: </P>  \r\n\r\n<P>Omkostninger til inventar og særligt udstyr specificeres med angivelse af  \r\n\r\n art og beløb. </P>  \r\n\r\n<P>Rejser og befordring: </P>  \r\n\r\n<P>Omkostninger til rejser ydes med de faktiske udgifter, dog maksimalt efter  \r\n\r\n statens takster. </P>  \r\n\r\n<P>Ved beregning af godtgørelse for kørsel i egen bil anvendes den laveste  \r\n\r\n takst. Godtgørelse herudover skal godkendes af Strukturdirektoratet. </P>  \r\n\r\n<P>Andre omkostninger: </P>  \r\n\r\n<P>Under budgetposten Andre omkostninger kan anføres omkostninger til  \r\n\r\n administration i begrænset omfang og til revision. </P>  \r\n\r\n<P>Der skal vedlægges en specifikation af Andre omkostninger med angivelse af  \r\n\r\n art og beløb. </P>  \r\n\r\n<P>Indtægter: </P>  \r\n\r\n<P>Indtægter ved projektet kan f.eks. være salgsværdi af prøveproduktion,  \r\n\r\n salgsværdi af informationsmateriale, deltagerbetaling ved kurser og lignende.  \r\n\r\n</P>  \r\n\r\n<P>Pkt. O og P Råvareforbrug, produktion af færdigvarer: </P>  \r\n\r\n<P>Oplysninger gives for de vigtigste råvarer og produkter, eventuelt grupper  \r\n\r\n heraf. Er der tale om mange forskellige råvarer og produkter eller grupper,  \r\n\r\n gives oplysninger for de fem vigtigste. </P>  \r\n\r\n<P>Hvis der er tale om indsamling og distribution/salg af råvarer uden  \r\n\r\n egentlig forarbejdning, udfyldes kun rubrikkerne under &#187;råvarer&#171;.  \r\n\r\n</P>  \r\n\r\n<P>Projektets påbegyndelse: </P>  \r\n\r\n<P>Der kan ikke ydes tilskud til omkostninger, der er afholdt eller som  \r\n\r\n ansøgeren har påtaget sig at afholde, inden tilsagn om tilskud er givet. </P>  \r\n\r\n<P>Et projekt kan derfor ikke påbegyndes, før Strukturdirektoratet har  \r\n\r\n behandlet ansøgningen. </P>  \r\n\r\n<P>Ændringer i projektet: </P>  \r\n\r\n<P>Hvis der foretages ændringer i projektet, som der endnu ikke er ydet  \r\n\r\n tilskud til, skal Strukturdirektoratet underrettes tidligst muligt. </P>  \r\n\r\n<P>Ændringer i et projekt, hvortil der er givet tilskud, skal godkendes af  \r\n\r\n Strukturdirektoratet. </P>  \r\n\r\n<P>Ændring af projektets budget og projektperiode skal godkendes af  \r\n\r\n Strukturdirektoratet. </P>  \r\n\r\n<P>Udbetaling af tilskud: </P>  \r\n\r\n<P>Tilskud kan udbetales, når udgifterne af afholdt, forudsat at projektet er  \r\n\r\n gennemført i overensstemmelse med de godkendte planer. </P>  \r\n\r\n<P>Ratevis udbetaling kan ske ved større projekter. Antallet af rater  \r\n\r\n fastsættes i bevillingstilsagnet. </P>  \r\n\r\n<P>Der kan ikke udbetales forskud på tilskud. </P>  \r\n\r\n<P>Der kan ikke noteres transport i tilskud. </P>  \r\n\r\n<P>Skattepligt: </P>  \r\n\r\n<P>Tilskuddet er skattepligtigt. </P>  \r\n\r\n<P>De nærmere vilkår for udbetaling af tilskud sendes til tilskudsmodtager  \r\n\r\n sammen med bevillingstilsagnet. </P>  \r\n\r\n<P>De særlige og de generelle vilkår for tilskud er i øvrigt anført i  \r\n\r\n bevillingstilsagnet. </P>  \r\n\r\n<P>Tilbagebetaling af tilskud: </P>  \r\n\r\n<P>Strukturdirektoratet kan bestemme, at tilskuddet skal bortfalde, hvis:  \r\n\r\n</P>  \r\n\r\n<P>* tilskudsmodtageren ikke længere opfylder betingelserne for at få  \r\n\r\n tilskud. </P>  \r\n\r\n<P>* tilskudsmodtageren har givet urigtige eller vildledende oplysninger  \r\n\r\n eller fortiet oplysninger af betydning for tildeling af tilskud. </P>  \r\n\r\n<P>Hvis tilskuddet bortfalder, kan det bestemmes, at allerede udbetalte beløb  \r\n\r\n skal tilbagebetales. </P>  \r\n\r\n<P>Afslutning og afrapportering: </P>  \r\n\r\n<P>Ved anmodning om sidste udbetaling af tilskud eller senest en måned efter  \r\n\r\n projektets afslutning skal der til Strukturdirektoratet sendes en redegørelse  \r\n\r\n for projektets forløb og resultater. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19951308060"
        },
        {
            "displayName": "Entydig dokumentidentifikation",
            "displayValue": "CM039563"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "31/03/2004"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13080"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "15/01/1995"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}