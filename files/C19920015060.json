{
    "id": 69710,
    "title": "Vejledning om anvendelse af reglerne i Direktoratet for Arbejdsløshedsforsikringens bekendtgørelse nr. 674 af 9. oktober 1991 med senere ændringer om en arbejdsløshedskasses vejledningspligt over for sine medlemmer ",
    "documentTypeId": "180",
    "isSagsforlobPeriodValid": false,
    "shortName": "VEJ nr 150 af 07/09/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om anvendelse af reglerne i  \r\n\r\n Direktoratet for Arbejdsløshedsforsikringens bekendtgørelse nr. 674 af 9.  \r\n\r\n oktober 1991 med senere ændringer om en arbejdsløshedskasses vejledningspligt  \r\n\r\n over for sine medlemmer </H1>  \r\n\r\n<P></P>  \r\n\r\n<BR>  \r\n\r\n<P>Direktoratet har i bekendtgørelse nr. 674 af 9. oktober 1991 med </P>  \r\n\r\n<P>senere ændringer fastsat regler om en arbejdsløshedskasses </P>  \r\n\r\n<P>vejledningspligt over for sine medlemmer. </P>  \r\n\r\n<P>Bekendtgørelsen fastsætter de krav, der som minimum stilles til  \r\n\r\n arbejdsløshedskassens informations- og vejledningspligt over for sine  \r\n\r\n medlemmer for at sikre, at arbejdsløshedskassen har et grundlag for i  \r\n\r\n samarbejde med Arbejdsformidlingen at vejlede medlemmerne om beskæftigelse,  \r\n\r\n uddannelse, genoptræning og omskoling. </P>  \r\n\r\n<P>Bekendtgørelsen bygger på den forudsætning, at arbejdsløshedskassen og  \r\n\r\n Arbejdsformidlingen i samarbejde tilrettelægger den samlede vejledning,  \r\n\r\n således at den for det enkelte medlem opfattes som en helhed, og således at  \r\n\r\n det enkelte medlem får en opfattelse af, at medlemmet selv skal gøre en aktiv  \r\n\r\n indsats for at komme i beskæftigelse. </P>  \r\n\r\n<P> <I>Til § 1</I>  </P>  \r\n\r\n<P>Ifølge bestemmelsen har arbejdsløshedskassen pligt til at sikre sig, at  \r\n\r\n medlemmerne er gjort bekendt med alle de rettigheder og pligter, der følger  \r\n\r\n af et medlemskab af en statsanerkendt arbejdsløshedskasse.  \r\n\r\n Arbejdsløshedskassens pligt til at informere medlemmerne om disse rettigheder  \r\n\r\n og pligter kan fx opfyldes ved udlevering af informationsmateriale.  \r\n\r\n Arbejdsløshedskassen har dog altid pligt til at give et medlem individuel og  \r\n\r\n personlig vejledning, både når medlemmet har behov herfor, og når det er et  \r\n\r\n krav efter reglerne i bekendtgørelsen. </P>  \r\n\r\n<P>Arbejdsløshedskassen har pligt til skriftligt at informere og vejlede  \r\n\r\n medlemmer, der opfylder betingelserne for at overgå til overgangsydelse, om  \r\n\r\n muligheden for og konsekvenserne af at vælge at overgå til overgangsydelse i  \r\n\r\n stedet for at modtage et arbejdstilbud. Der henvises i øvrigt til de gældende  \r\n\r\n regler om overgangsydelse. </P>  \r\n\r\n<P> <I>Til § 2 </I></P>  \r\n\r\n<P> Arbejdsløshedskassen skal især være opmærksom på, at det ved  \r\n\r\n førstegangsledighed vil være påkrævet at yde en særlig vejledningsindsats om  \r\n\r\n rådighedsreglerne. Arbejdsløshedskassen skal altid informere et ledigt medlem  \r\n\r\n om, hvilke krav der stilles, for at medlemmet kan anses for at stå til  \r\n\r\n rådighed for arbejdsmarkedet, herunder især betydningen af selv at være  \r\n\r\n aktivt arbejdssøgende. Herudover skal arbejdsløshedskassen informere om  \r\n\r\n konsekvenserne af at afslå et formidlet arbejde, selvforskyldt arbejdsophør,  \r\n\r\n manglende kontakt med Arbejdsformidlingen o.s.v. Arbejdsløshedskassen skal  \r\n\r\n endvidere oplyse medlemmet om, at arbejdsløshedskassen også skal foretage  \r\n\r\n systematiske rådighedsvurderinger i forbindelse med en samtale med medlemmet,  \r\n\r\n jf. § 4. Informationen kan eventuelt ske ved udlevering af en pjece om  \r\n\r\n rådighedsreglerne. </P>  \r\n\r\n<P> <I>Til § 2 a </I></P>  \r\n\r\n<P> Når arbejdsløshedskassen af medlemmet bliver gjort opmærksom på, at  \r\n\r\n medlemmet overvejer at rejse til udlandet for at søge eller overtage arbejde,  \r\n\r\n skal arbejdsløshedskassen tilbyde medlemmet en individuel og personlig  \r\n\r\n samtale, hvor arbejdsløshedskassen vejleder om rettigheder og pligter i  \r\n\r\n forbindelse hermed. </P>  \r\n\r\n<P>Når medlemmet ønsker en sådan samtale, skal arbejdsløshedskassen ved  \r\n\r\n samtalen bl.a. oplyse medlemmet om mulighederne for at blive stående i den  \r\n\r\n danske arbejdsløshedskasse, om mulighederne for under visse betingelser at  \r\n\r\n medregne arbejdsperioder i udlandet til bl.a. beskæftigelseskravet i  \r\n\r\n arbejdsløshedsforsikringslovens §§ 55/72 og om mulighederne for at blive  \r\n\r\n genoptaget i arbejdsløshedskassen og dagpengeberettiget ved tilbagevenden til  \r\n\r\n Danmark. </P>  \r\n\r\n<P>Arbejdsløshedskassen skal desuden vejlede medlemmet om vigtigheden af at  \r\n\r\n gemme relevant dokumentation. </P>  \r\n\r\n<P>Hvis medlemmet overvejer at rejse til et andet land, hvor EF-forordning  \r\n\r\n nr. 1408/71 finder anvendelse, skal arbejdsløshedskassen vejlede om de  \r\n\r\n særlige regler, der gælder i forbindelse hermed, herunder om mulighederne for  \r\n\r\n under visse betingelser som udsendt for en dansk arbejdsgiver at forblive  \r\n\r\n omfattet af det danske arbejdsløshedsforsikringssystem. Desuden skal  \r\n\r\n medlemmet orienteres om mulighederne i EF-forordning nr. 1408/71 for at tage  \r\n\r\n til et andet land i 3 måneder for at søge arbejde med danske dagpenge. </P>  \r\n\r\n<P>Arbejdsløshedskassen skal endvidere som led i vejledningen forevise og  \r\n\r\n eventuelt udlevere relevante attester, som medlemmet kan have behov for i  \r\n\r\n forbindelse med opholdet i udlandet og tilbagevenden til Danmark og gøre  \r\n\r\n opmærksom på vigtigheden af at gemme relevant dokumentation. </P>  \r\n\r\n<P> <I>Til §§ 4 og 5 </I></P>  \r\n\r\n<P> Indkaldelse til en vejledningssamtale skal ske skriftligt. Hvis der  \r\n\r\n aftales en ny mødedato med medlemmet, skal arbejdsløshedskassen skriftligt  \r\n\r\n bekræfte mødetidspunktet. </P>  \r\n\r\n<P>Medlemmets oplysninger om jobsøgning og deltagelse i kurser og andre  \r\n\r\n beskæftigelsesfremmende aktiviteter skal danne grundlag for vejledningen af  \r\n\r\n medlemmet om realistiske beskæftigelsesmuligheder set i forhold til  \r\n\r\n medlemmets beskæftigelsesmæssige og uddannelsesmæssige baggrund og i forhold  \r\n\r\n til, hvilke stillinger medlemmet søger. </P>  \r\n\r\n<P>Arbejdsløshedskassen kan pålægge medlemmet at dokumentere sin  \r\n\r\n jobsøgningsaktivitet m.v. på en hensigtsmæssig og fyldestgørende måde.  \r\n\r\n Arbejdsløshedskassen kan dog ikke kræve, at medlemmet udfylder et  \r\n\r\n jobsøgningsskema. </P>  \r\n\r\n<P>Under samtalen bør der ske en afklaring af medlemmets eventuelle  \r\n\r\n uddannelses- og kursusbehov, således at arbejdsløshedskassen kan orientere  \r\n\r\n medlemmet om mulighederne for deltagelse i kurser og uddannelse samt  \r\n\r\n mulighederne for at opnå uddannelses- og iværksætterydelse og arbejdstilbud.  \r\n\r\n</P>  \r\n\r\n<P>Sammenlagt ledighed for medlemmet beregnes på grundlag af de timer, for  \r\n\r\n hvilke medlemmet har fået udbetalt arbejdsløshedsdagpenge eller  \r\n\r\n feriedagpenge. </P>  \r\n\r\n<P> <I>Til §§ 7 og 8 </I></P>  \r\n\r\n<P> Arbejdsløshedskassen og Arbejdsformidlingen skal registrere medlemmets  \r\n\r\n ønsker og behov og gensidigt udveksle oplysninger herom. Oplysningerne skal  \r\n\r\n indgå i den fremtidige vejledning af medlemmet såvel i arbejdsløshedskassen  \r\n\r\n som i Arbejdsformidlingen. Den samlede vejledning skal af medlemmet opleves  \r\n\r\n som en helhed afstemt efter det enkelte medlems behov. </P>  \r\n\r\n<P>De oplysninger, der skal udveksles mellem arbejdsløshedskassen og  \r\n\r\n Arbejdsformidlingen, fremgår af bilag 1 til bekendtgørelsen. </P>  \r\n\r\n<P>Arbejdsløshedskassen skal registrere de oplysninger, som medlemmet giver  \r\n\r\n under samtalen om medlemmets jobsøgnings- og kursusaktiviteter. </P>  \r\n\r\n<P>Arbejdsløshedskassen skal kunne dokumentere, at vejledningen af medlemmet  \r\n\r\n har fundet sted. Medlemmet skal med sin underskrift bekræfte, at vejledningen  \r\n\r\n har fundet sted og indholdet heraf. Arbejdsløshedskassen skal ligeledes kunne  \r\n\r\n dokumentere, at arbejdsløshedskassen har foretaget den efterfølgende  \r\n\r\n systematiske rådighedsvurdering, jf. de gældende rådighedsregler. </P>  \r\n\r\n<P>Det skal fremgå af arbejdsløshedskassens registreringer, på hvilket  \r\n\r\n grundlag arbejdsløshedskassen har foretaget sin rådighedsvurdering. Det skal  \r\n\r\n således bl.a. fremgå, om medlemmet opfylder betingelserne for at kunne anses  \r\n\r\n for aktivt arbejdssøgende, jf. rådighedsbekendtgørelsens § 3 med tilhørende  \r\n\r\n vejledning. </P>  \r\n\r\n<P>Det vil som udgangspunkt skulle fremgå af arbejdsløshedskassens  \r\n\r\n registreringer, hvor mange stillinger medlemmet har søgt siden sidste samtale  \r\n\r\n (eller ledighedens start), inden for hvilket faglige område medlemmet har  \r\n\r\n søgt stillinger, om der er søgt fuldtids- eller deltidsstillinger, på hvilken  \r\n\r\n måde stillingerne er søgt (telefonisk, skriftligt eller personligt), på  \r\n\r\n hvilket tidspunkt - fx hvilken kalendermåned - medlemmet har søgt  \r\n\r\n stillingerne, og om medlemmet har deltaget i kursus- eller  \r\n\r\n uddannelsesaktiviteter. </P>  \r\n\r\n<P>Arbejdsløshedskassen skal registrere resultatet af rådighedsvurderingen og  \r\n\r\n begrundelsen for afgørelsen. Som eksempler på begrundelse for en positiv  \r\n\r\n rådighedsvurdering kan nævnes, at der ikke eller kun i mindre omfang har  \r\n\r\n været opslået stillinger inden for medlemmets faglige og geografiske område,  \r\n\r\n og at der inden for medlemmets område kun udbydes stillinger i visse perioder  \r\n\r\n af året. Som eksempler på begrundelse for en negativ rådighedsvurdering kan  \r\n\r\n nævnes, at medlemmet ikke har søgt realistiske stillinger, eller at medlemmet  \r\n\r\n ikke har søgt arbejde på den måde, det er normalt at søge arbejde på inden  \r\n\r\n for medlemmets faglige område. </P>  \r\n\r\n<P>Arbejdsløshedskassens registreringer kan ske på skemaet i bilag 2 til  \r\n\r\n bekendtgørelsen. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 7. september 1992 </I> </P>  \r\n\r\n<P CLASS=UNDERSKREVET-AF ALIGN=CENTER>Tove Loft </P>  \r\n\r\n<P CLASS=MINISTER ALIGN=RIGHT>/ Merete E. Roos </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Vejledningen er faldet væk pr. 1. januar 1994 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/09/1992"
        },
        {
            "displayName": "Accession",
            "displayValue": "C19920015060"
        },
        {
            "displayName": "Entydig dokumentidentifikation",
            "displayValue": "CM028896"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "150"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "07/09/1992"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir. f. Arbejdsløshedsforsikr. 3. kt. j.nr. 92-22-9"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}