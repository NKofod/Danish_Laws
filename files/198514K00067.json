{
    "id": 108113,
    "title": "1985 BTL 67   BETÆNKNING OVER FORSLAG TIL LOV OM ÆNDRING AF LOV OM ARBEJDSFORMIDLING OG   ARBEJDSLØSHEDSFORSIKRING M.V. (FORHØJELSE AF BIDRAG M.V.)    NR L 67 1985-86, 1. SAMLING BLAD NR 292 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 67",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 67 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om arbejdsformidling og  \r\n\r\n arbejdsløshedsforsikring m.v. (Forhøjelse af bidrag m.v.) <BR>  \r\n\r\n Nr L 67 1985-86, 1. samling Blad nr 292 </P>  \r\n\r\n<P></P>  \r\n\r\n<P>Afgivet af arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19851206 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til arbejdsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Udvalget har modtaget en skriftlig henvendelse fra Dansk </P>  \r\n\r\n<P>Arbejdsgiverforening. </P>  \r\n\r\n<P>Herefter indstiller et flertal (det konservative folkepartis, </P>  \r\n\r\n<P>venstres, det radikale venstres, centrum-demokraternes og </P>  \r\n\r\n<P>kristeligt folkepartis medlemmer af udvalget) lovforslaget til </P>  \r\n\r\n<P>vedtagelse med de af arbejdsministeren stillede og af flertallet </P>  \r\n\r\n<P>tiltrådte ændringsforslag. </P>  \r\n\r\n<P>Et mindretal inden for flertallet (det radikale venstres medlem af </P>  \r\n\r\n<P>udvalget) udtrykker stor tilfredshed med, at den uretfærdighed, som </P>  \r\n\r\n<P>blev begået af den socialdemokratiske regering over for en række </P>  \r\n\r\n<P>efterlønsmodtagere ved gennemførelsen af den fælles omregningssats, </P>  \r\n\r\n<P>nu fjernes. </P>  \r\n\r\n<P>Et mindretal (socialdemokratiets medlemmer af udvalget) indstiller </P>  \r\n\r\n<P>lovforslaget til forkastelse ved 3. behandling. </P>  \r\n\r\n<P>Mindretallet finder det urimeligt, at regeringen og det radikale </P>  \r\n\r\n<P>venstre bevidst vil lade dem, der i forvejen er ramt hårdt af </P>  \r\n\r\n<P>krisens problemer - de arbejdsløse og efterlønsmodtagerne - belaste </P>  \r\n\r\n<P>med yderligere forhøjesel af kontingent til </P>  \r\n\r\n<P>arbejdsløshedsforsikring. </P>  \r\n\r\n<P>Vedtages lovforslaget, vil det hårdest ramme den gruppe, som har haft </P>  \r\n\r\n<P>størst reallønsnedgang i den periode, regeringen og det radikale </P>  \r\n\r\n<P>venstre har ført sin omvendte Robin Hood-politik. Reallønsnedgangen </P>  \r\n\r\n<P>har for de udsatte grupper været på ca. 20 pct.! </P>  \r\n\r\n<P>Mindretallet må på det kraftigste tage afstand fra det </P>  \r\n\r\n<P>ændringsforslag, de radikale har presset regeringen til at </P>  \r\n\r\n<P>fremsætte. </P>  \r\n\r\n<P>Ændringsforslaget er et klart udtryk for den asociale holdning, </P>  \r\n\r\n<P>flertallet ønsker fremmet i Danmark. </P>  \r\n\r\n<P>Forslagets gennemførelse vil betyde, at efterlønsmodtagere, som ud </P>  \r\n\r\n<P>over den udbetalte efterløn skal kunne oppebære en ret til pension, </P>  \r\n\r\n<P>skal have forøget deres indkomst med indtil kr. 40.000. </P>  \r\n\r\n<P>For at finansiere denne merudgift har flertallet foreslået, at </P>  \r\n\r\n<P>medlemmer af A-kasserne skal betale. Det gælder også arbejdsløse og </P>  \r\n\r\n<P>efterlønsmodtagere, som maksimalt vil kunne få udbetalt kr. </P>  \r\n\r\n<P>105.000. Det skal selvfølgelig bemærkes, at denne merydelse skal </P>  \r\n\r\n<P>betales, for at efterlønsmodtagere med ret til pension med en </P>  \r\n\r\n<P>indtægt på ca. kr. 130.000 skal kunne få forhøjet indkomsten indtil </P>  \r\n\r\n<P>kr. 170.000. Man tager altså fra de dårligst stillede for at give </P>  \r\n\r\n<P>til de bedre stillede. </P>  \r\n\r\n<P>Det radikale venstre udtalte ved 1. behandling af lovforslaget, at </P>  \r\n\r\n<P>man ønskede denne ordning gennemført, fordi personer, der er gået </P>  \r\n\r\n<P>på efterløn før 1. januar 1983, har disponeret i henhold til de </P>  \r\n\r\n<P>gældende regler. Efter disse ville de kunne få udbetalt de beløb, </P>  \r\n\r\n<P>som ændringsforslagets gennemførelse vil betyde. </P>  \r\n\r\n<P>Flertallet har ikke den samme sympati for de dårligst stillede </P>  \r\n\r\n<P>efterlønsmodtagere. Disse medborgere er også gået på efterløn i </P>  \r\n\r\n<P>tiltro til, at folketinget ikke med tilbagevirkende kraft ville </P>  \r\n\r\n<P>forringe deres forhold. </P>  \r\n\r\n<P>Det er mindretallets opfattelse, at det virker socialt skævt, at </P>  \r\n\r\n<P>flertallet kun vil fjerne urimeligheder for en bedre stillet gruppe </P>  \r\n\r\n<P>af efterlønsmodtagere. </P>  \r\n\r\n<P>Der burde have været rettet op for alle grupper, som er gået på </P>  \r\n\r\n<P>efterløn i god tro til de regler, der var gældende på det </P>  \r\n\r\n<P>tidspunkt, de besluttede at indtræde i efterlønsordningen. </P>  \r\n\r\n<P>Regeringen og det radikale venstre har som bekendt fjernet </P>  \r\n\r\n<P>reguleringen af dagpengene. Det betyder, at personer, som gik på </P>  \r\n\r\n<P>efterløn før 1. januar 1983, har fået deres købekraft forringet med </P>  \r\n\r\n<P>8 pct. Det fremgår af ministerens besvarelse af spørgsmål nr. 1 til </P>  \r\n\r\n<P>forslag til folketingsbeslutning om regulering af efterløns- og </P>  \r\n\r\n<P>dagpengesatser (B 10), som er fremsat af socialdemokratiet. Denne </P>  \r\n\r\n<P>besvarelse samt arbejdsministerens besvarelse af et skriftligt </P>  \r\n\r\n<P>spørgsmål fra udvalget vedrørende omregningssatsen er på </P>  \r\n\r\n<P>mindretallets anmodning medtaget som bilag til denne betænkning. </P>  \r\n\r\n<P>Hvis der tages udgangspunkt i, hvorledes efterlønssatsen ville have </P>  \r\n\r\n<P>været, hvis ikke reguleringen var ophørt, har </P>  \r\n\r\n<P>købekraftstilbagegangen for almindelige efterlønsmodtagere været på </P>  \r\n\r\n<P>ca. 12 pct. </P>  \r\n\r\n<P>Mindretallet finder, at denne tilkendegivelse fra regeringspartierne </P>  \r\n\r\n<P>og det radikale venstre er udtryk for grov foragt for de mennesker, </P>  \r\n\r\n<P>som er hårdt ramt af den førte politik, og mindretallet vil stemme </P>  \r\n\r\n<P>imod både ændringsforslag og lovforslaget ved 3. behandling. </P>  \r\n\r\n<P>Et andet mindretal (socialistisk folkepartis medlemmer af udvalget) </P>  \r\n\r\n<P>mener, at en forhøjelse af bidraget til efterlønsordningen skal ses </P>  \r\n\r\n<P>i sammenhæng med en regulering af dagpenge og efterløn. Der er ikke </P>  \r\n\r\n<P>foretaget regulering siden 1982, hvilket har medført et fald i </P>  \r\n\r\n<P>realværdien af dagpenge og efterløn på 14 pct. ifølge regeringens </P>  \r\n\r\n<P>egne tal. Derfor ville der være rimelig grund til at forhøje </P>  \r\n\r\n<P>satserne. Dette kan der desvære ikke samles flertal for på </P>  \r\n\r\n<P>nuværende tidspunkt. Af den grund kan mindretallet ikke indstille </P>  \r\n\r\n<P>lovforslaget til vedtagelse, men indstiller det derimod til </P>  \r\n\r\n<P>forkastelse ved 3. behandling. </P>  \r\n\r\n<P>Ændringsforslagene, som arbejdsministeren har fremsat, og som </P>  \r\n\r\n<P>regeringspartierne og det radikale venstre støtter, kan </P>  \r\n\r\n<P>mindretallet heller ikke stemme for. </P>  \r\n\r\n<P>Mindretallet er enig i, at der er visse grupper, der med rette kan </P>  \r\n\r\n<P>påberåbe sig, at de er blevet stillet ringere end forventet </P>  \r\n\r\n<P>tidligere; dette ville mindretallet sådan set gerne rette op på. </P>  \r\n\r\n<P>Men ikke på den helt urimelige måde, der her er foreslået, nemlig </P>  \r\n\r\n<P>at det udelukkende er lønmodtagernes del af finansieringen, der </P>  \r\n\r\n<P>skal stige, men ikke arbejdsgivernes. Dertil kommer, at </P>  \r\n\r\n<P>lønmodtagernes andel jo ikke falder igen, når den påberåbte </P>  \r\n\r\n<P>urimelighed er løst. Det er efter mindretallets mening klart vist i </P>  \r\n\r\n<P>lovforslaget og i ændringsforslaget, at lønmodtagerne stadig er </P>  \r\n\r\n<P>dem, der skal betale mere for lavere ydelse, hvilket vi ikke finder </P>  \r\n\r\n<P>rimeligt. </P>  \r\n\r\n<P>Et tredje mindretal (venstresocialisternes medlem af udvalget) skal </P>  \r\n\r\n<P>med følgende bemærkninger indstille lovforslaget og </P>  \r\n\r\n<P>ændringsforslagene til forkastelse. </P>  \r\n\r\n<P>Medlemsbidraget er allerede steget fra 1.079 kr. til 2.345 kr. i </P>  \r\n\r\n<P>perioden 1982-1985, samtidig med at de maksimale dagpenge har været </P>  \r\n\r\n<P>frosset fast. </P>  \r\n\r\n<P>Dette har ifølge arbejdsministeren betydet, at dagpengemaksimums </P>  \r\n\r\n<P>købekraft i samme periode er faldet med ca. 14 pct.! Nu påberåber </P>  \r\n\r\n<P>regeringen sig det såkaldte nettofinansieringsprincip for </P>  \r\n\r\n<P>efterlønsordningen som legitimation for endnu en forhøjelse. Men </P>  \r\n\r\n<P>tingene hænger sammen. Og mindretallet tager skarpt afstand fra </P>  \r\n\r\n<P>stadigt forhøjede medlemsbidrag og fastfrosne dagpenge, idet </P>  \r\n\r\n<P>mindretallet ser dette som en uhyggelig snigende privatisering af </P>  \r\n\r\n<P>finansieringen af dagpengene. </P>  \r\n\r\n<P>Hvad angår ændringsforslagene om en forhøjelse til 7,35 gange højeste </P>  \r\n\r\n<P>dagpengesats i stedet for 7,25 som først udtænkt, skal mindretallet </P>  \r\n\r\n<P>udtale, at det erkender, at grupper af efterlønsmodtagere, som </P>  \r\n\r\n<P>samtidig modtager pension, er blevet ramt på grund af indførelse af </P>  \r\n\r\n<P>en fælles omregningssats. Mindretallet mener, at HKs forslag om en </P>  \r\n\r\n<P>overgangsordning i forbindelse med de nye regler for fastsættelse </P>  \r\n\r\n<P>af omregningssatsen var noget, der burde have været set nærmere på. </P>  \r\n\r\n<P>Men mindretallet kan ikke gå ind for, at en gruppe af </P>  \r\n\r\n<P>efterlønsmodtagere nu skal have mulighed for efterbetaling </P>  \r\n\r\n<P>finansieret af øvrige A-kassemedlemmer, hvoraf mange, og i alle </P>  \r\n\r\n<P>tilfælde alle arbejdsløse, har langt dårligere økonomiske vilkår </P>  \r\n\r\n<P>end den gruppe, forslaget vil tilgodese. Vi går ikke ind for at </P>  \r\n\r\n<P>tage fra de fattige og give til de mere velhavende og lidt mindre </P>  \r\n\r\n<P>fattige. </P>  \r\n\r\n<P>Ministeren afviste i sin tid HKs forslag med begrundelsen, at </P>  \r\n\r\n<P>efterlønsadministrationen ikke burde belastes med specielle </P>  \r\n\r\n<P>overgangsordninger. Men ministeren har i forbindelse med </P>  \r\n\r\n<P>ændringsforslagene end ikke gjort sig den ulejlighed at spørge </P>  \r\n\r\n<P>A-kassernes Samvirke om, hvilke administrative konsekvenser </P>  \r\n\r\n<P>ændringsforslaget om efterbetaling har for de enkelte kasser. Med </P>  \r\n\r\n<P>hensyn til bemærkningerne til ændringsforslagene skal mindretallet </P>  \r\n\r\n<P>i øvrigt udtale sin forundring over, at der til nr. 2 står, at den </P>  \r\n\r\n<P>fælles omregningssats har betydet en indtægtsnedgang på op til </P>  \r\n\r\n<P>40.000 kr. årligt. Man kan let få det indtryk, at en sådan </P>  \r\n\r\n<P>indtægtsnedgang er det almindelige. I et svar til </P>  \r\n\r\n<P>arbejdsmarkedsudvalget erkender ministeren, at der formentlig er </P>  \r\n\r\n<P>tale om ekstraordinære forhold, og at den gennemsnitlige </P>  \r\n\r\n<P>indtægtsnedgang er skønnet til ca. 10.000 kr. årligt. At slynge tal </P>  \r\n\r\n<P>ud i luften på den måde grænser til grov manipulation. </P>  \r\n\r\n<P>ÆNDRINGSFORSLAG </P>  \r\n\r\n<P>Af arbejdsministeren, tiltrådt af et flertal (KF, V, RV, CD og KrF): </P>  \r\n\r\n<P>Til § 1 </P>  \r\n\r\n<P>1) Nr. 3 affattes således: </P>  \r\n\r\n<P>&#187;3. I § 76, stk. 1, 1. pkt., ændres &#187;7 gange&#171; til:  \r\n\r\n &#187;7,35 gange&#171;.' </P>  \r\n\r\n<P>2) Efter nr. 5 indsættes som nyt nummer: &#187;01. Efter § 115 indsættes  \r\n\r\n</P>  \r\n\r\n<P>som ny paragraf: </P>  \r\n\r\n<P>&#187;§ 116. En efterlønsmodtager, der i perioden 1. januar 1983-1. januar  \r\n\r\n</P>  \r\n\r\n<P>1986 har fået foretaget fradrag i efterlønnen på grund af </P>  \r\n\r\n<P>pensionsindtægter, kan få eftergivet en del af dette fradrag, hvis: </P>  \r\n\r\n<P>a) medlemmet er gået på efterløn før den 1. januar 1983 og </P>  \r\n\r\n<P>b) den omregningssats, der var gældende i medlemmets kasse før den 1. </P>  \r\n\r\n<P>januar 1983, var højere end 63,66 kr. i timen. </P>  \r\n\r\n<P>Stk. 2. Det beløb, der kan eftergives, er forskellen mellem: </P>  \r\n\r\n<P>a) det faktisk foretagne fradrag i perioden 1. januar 1983-1. januar </P>  \r\n\r\n<P>1986 og </P>  \r\n\r\n<P>b) fradraget beregnet på grundlag af den omregningssats, der var </P>  \r\n\r\n<P>gældende i medlemmets kasse før den 1. januar 1983. </P>  \r\n\r\n<P>Stk. 3. Efterbetaling sker efter personlig ansøgning fra medlemmet. </P>  \r\n\r\n<P>Alle efterlønsmodtagere, der den 1. januar 1983 opfyldte </P>  \r\n\r\n<P>betingelserne i stk. 1, kan indgive ansøgning til medlemmets </P>  \r\n\r\n<P>daværende arbejdsløshedskasse. Efterlønsmodtagere, som er trådt ud </P>  \r\n\r\n<P>af ordningen, eller som er gået på folkepension, kan ansøge om </P>  \r\n\r\n<P>efterbetaling for den del af perioden, de har fået udbetalt </P>  \r\n\r\n<P>efterløn. </P>  \r\n\r\n<P>Stk. 4. Medlemmet skal i ansøgningen dokumentere størrelsen af den </P>  \r\n\r\n<P>udbetalte pension i perioden 1. januar 1983-1. januar 1986, ellers </P>  \r\n\r\n<P>kan ansøgningen afvises. </P>  \r\n\r\n<P>Stk. 5. For efterlønsmodtagere, som er omfattet af stk. 1, og som </P>  \r\n\r\n<P>efter 1. januar 1986 får udbetalt pension, der skal fradrages i </P>  \r\n\r\n<P>efterlønnen, skal fradraget fortsat ske på grundlag af den </P>  \r\n\r\n<P>omregningssats, der blev anvendt før 1. januar 1983. Hvis den </P>  \r\n\r\n<P>fælles omregningssats, således som den fastsættes af direktøren for </P>  \r\n\r\n<P>arbejdsløshedsforsikringen, er højere, anvendes denne sats. Dette </P>  \r\n\r\n<P>gælder, indtil medlemmet træder ud af efterlønsordningen.&#171;&#187; </P>  \r\n\r\n<P>BEMÆRKNINGER </P>  \r\n\r\n<P>På baggrund af det ønske, som det radikale venstre fremsatte under 1. </P>  \r\n\r\n<P>behandling af nærværende lovforslag, foreslår regeringen, at de </P>  \r\n\r\n<P>efterlønsmodtagere, der er gået på efterløn før 1. januar 1983, og </P>  \r\n\r\n<P>som har haft en indtægtsnedgang som følge af indførelsen af den </P>  \r\n\r\n<P>fælles omregningssats den 1. januar 1983, får dækket dette </P>  \r\n\r\n<P>økonomiske tab. Det drejer sig om efterlønsmodtagere, som har fået </P>  \r\n\r\n<P>foretaget fradrag i efterlønnen på grund af pensionsindtægter. </P>  \r\n\r\n<P>Regeringen finder det rimeligt, at der ydes en kompensation til de </P>  \r\n\r\n<P>efterlønsmodtagere, som havde indrettet sig på et vist </P>  \r\n\r\n<P>indtægtsniveau i form af en kombination af efterløn og </P>  \r\n\r\n<P>pensionsindtægter, og hvis indtægtsniveau er blevet væsentligt </P>  \r\n\r\n<P>forringet på grund af den fælles omregningssats. </P>  \r\n\r\n<P>Merudgiften foreslås dækket ved en ekstraordinær forhøjelse af </P>  \r\n\r\n<P>medlemsbidraget på ca. 34 kr. om året ud over den regulering, der </P>  \r\n\r\n<P>allerede er foreslået. </P>  \r\n\r\n<P>Til nr. 1 </P>  \r\n\r\n<P>Ved ændringsforslaget sker der en forhøjelse af medlemsbidraget med </P>  \r\n\r\n<P>0,10 gange dagpengenes størrelse set i forhold til det fremsatte </P>  \r\n\r\n<P>lovforslag. Forslaget skal dække merudgifterne ved forslaget om </P>  \r\n\r\n<P>ændring af omregningssatsen for visse efterlønsmodtagere. </P>  \r\n\r\n<P>Merudgifterne ved dette ændringsforslag forudsættes dækket af </P>  \r\n\r\n<P>medlemmerne og skønnes at udgøre ca. 95 mill. kr., såfremt alle </P>  \r\n\r\n<P>berettigede indgiver ansøgning. Merindtægterne ved forhøjelse i </P>  \r\n\r\n<P>1986 og 1987 vil dække disse merudgifter. Der henvises i denne </P>  \r\n\r\n<P>forbindelse til bemærkningerne i det fremsatte lovforslag om, at </P>  \r\n\r\n<P>finansieringsspørgsmålet (vedrørende efterlønnen) i øvrigt vil </P>  \r\n\r\n<P>blive overvejet i udvalget om supplerende dagpenge og </P>  \r\n\r\n<P>fejludbetalinger, idet dette udvalg også skal overveje forslag til </P>  \r\n\r\n<P>et ændret finansieringssystem for arbejdsløshedsforsikringen. </P>  \r\n\r\n<P>Til nr. 2 </P>  \r\n\r\n<P>Forslaget får betydning for de efterlønsmodtagere, som samtidig har </P>  \r\n\r\n<P>en pensionsindtægt, som medfører fradrag i efterlønnen. </P>  \r\n\r\n<P>Fradraget i efterlønnen foretages ved, at pensionsindtægten omregnes </P>  \r\n\r\n<P>til et antal timer ved hjælp af en særlig omregningssats. Der </P>  \r\n\r\n<P>udbetales så efterløn for de resterende timer. </P>  \r\n\r\n<P>Indtil 1. januar 1983 svarede omregningssatsen i de fleste </P>  \r\n\r\n<P>arbejdsløshedskasser til den gennemsnitlige timeløn inden for de </P>  \r\n\r\n<P>pågældende kassers områder. </P>  \r\n\r\n<P>Ved arbejdsdirektoratets bekendtgørelse nr. 138 af 31. marts 1982 om </P>  \r\n\r\n<P>fastsættelse af en omregningssats blev der fastsat en </P>  \r\n\r\n<P>omregningssats, der var fælles for alle kasser. </P>  \r\n\r\n<P>Omregningssatsen svarer til timelønnen for en faglært arbejder inden </P>  \r\n\r\n<P>for håndværk og industri i hele landet. </P>  \r\n\r\n<P>Der bliver således foretaget samme fradrag i efterlønnen for samme </P>  \r\n\r\n<P>pension, uanset hvilken kasse man er medlem af. </P>  \r\n\r\n<P>For de efterlønsmodtagere, som før 1. januar 1983 havde en høj </P>  \r\n\r\n<P>omregningssats, har ændringen betydet en indtægtsnedgang på op til </P>  \r\n\r\n<P>40.000 kr. årligt. </P>  \r\n\r\n<P>Efterlønsmodtagere, som gik på efterløn før offentliggørelsen af </P>  \r\n\r\n<P>bekendtgørelsen om den fælles omregningssats, har ikke haft </P>  \r\n\r\n<P>mulighed for at forudse denne indtægtsnedgang. </P>  \r\n\r\n<P>Efter forslaget sker efterbetalingen efter personlig ansøgning fra </P>  \r\n\r\n<P>medlemmet, som selv skal dokumentere størrelsen af den udbetalte </P>  \r\n\r\n<P>pension. </P>  \r\n\r\n<P>For efterlønsmodtagere, som er omfattet af ordningen, og som stadig </P>  \r\n\r\n<P>får udbetalt pension, skal fradraget fortsat ske på grundlag af den </P>  \r\n\r\n<P>omregningssats, medlemmet havde før 1. januar 1983. Der sker ingen </P>  \r\n\r\n<P>regulering af denne sats, men hvis den fælles omregningssats, der </P>  \r\n\r\n<P>fastsættes af direktoratet for arbejdsløshedsforsikringen, </P>  \r\n\r\n<P>overstiger dette beløb, anvendes den fælles sats. </P>  \r\n\r\n<P>Flemming Jensen (KF) fmd. Henning Andersen (KF) Bo Kristensen </P>  \r\n\r\n<P>(KF) Jette Thomsen (KF) Jens Peter Jensen (V) Tørnæs (V) </P>  \r\n\r\n<P>Bente Juncker (CD) Kofod-Svendsen (KrF) Jytte Andersen (S) </P>  \r\n\r\n<P>Sonja Mikkelsen (S) Bakholt (S) Søren B. Jørgensen (S) nfmd. </P>  \r\n\r\n<P>Kaj Poulsen (S) Lilli Gyldenkilde (SF) Ole Henriksen (SF) </P>  \r\n\r\n<P>Elisabeth Bruun Olesen (VS) Lone Dybkjær (RV) </P>  \r\n\r\n<P>Partierne FP og FD havde ikke medlemmer i udvalget. </P>  \r\n\r\n<P>Bilag I </P>  \r\n\r\n<P>ARBEJDSMINISTERIET </P>  \r\n\r\n<P>December 1985 </P>  \r\n\r\n<P>Et af udvalgets spørgsmål til arbejdsministeren og dennes svar herpå </P>  \r\n\r\n<P>Spørgsmål: </P>  \r\n\r\n<P>Ministeren bedes oplyse om den realforringelse af dagpenge- og </P>  \r\n\r\n<P>efterlønssatser, som er sket siden oktober 1982. </P>  \r\n\r\n<P>Svar: </P>  \r\n\r\n<P>Spørgsmålet kan belyses ved købekraftsudviklingen for højeste </P>  \r\n\r\n<P>dagpengesats. </P>  \r\n\r\n<P>A) Dagpenge maksimum </P>  \r\n\r\n<P>B) Til rådighed efter skat og betaling af medlemsbidrag </P>  \r\n\r\n<P>C) Forbrugerprisindeks </P>  \r\n\r\n<P>D) Indeks for købekraften </P>  \r\n\r\n<PRE>  \r\n\r\n         A           B           B          C          D  \r\n\r\n     kr. årligt   kr. årligt   indeks    1982=100  \r\n\r\n 1980    99.065       66.100       100         100         100  \r\n\r\n 1983   104.855       67.800       102,6       106,9        96  \r\n\r\n 1984   104.855       67.600       102,3       113,7        90  \r\n\r\n 1985   104.855       67.500       102,1       119,01)      85,8  \r\n\r\n</PRE>  \r\n\r\n<P>Anm.: Ved skatteberegningen er forudsat, at den skattepligtige </P>  \r\n\r\n<P>indkomst er lig med 90 pct. af bruttoindkomsten, her A-dagpengene, </P>  \r\n\r\n<P>og der er anvendt gennemsnitlige skatteprocenter for landet. </P>  \r\n\r\n<P>Noter: 1) Skøn. </P>  \r\n\r\n<P>Det fremgår, at dagpengemaksimums købekraft fra 1982 til 1985 er </P>  \r\n\r\n<P>faldet med ca. 14 pct. </P>  \r\n\r\n<P>Dette er imidlertid ikke den typiske situation for </P>  \r\n\r\n<P>dagpengemodtagerne, idet omkring halvdelen er på individuelle </P>  \r\n\r\n<P>dagpengesatser. I disse tilfælde kan den enkelte under visse </P>  \r\n\r\n<P>betingelser få beregnet ny dagpengesats. Dagpengene er for denne </P>  \r\n\r\n<P>gruppe således ikke fastfrosset. Endvidere har efterlønsmodtagere, </P>  \r\n\r\n<P>der er tilgået ordningen inden 1. januar 1983, fået en regulering </P>  \r\n\r\n<P>på ca. 8 pct., i alt fire gange 2 pct. og første gang pr. 1. april </P>  \r\n\r\n<P>1983. </P>  \r\n\r\n<P>Dernæst betyder den forbedrede beskæftigelsessituation - et resultat </P>  \r\n\r\n<P>af regeringens politik - at færre modtager arbejdsløshedsdagpenge. </P>  \r\n\r\n<P>Bilag II </P>  \r\n\r\n<P>ARBEJDSMINISTERIET </P>  \r\n\r\n<P>Juli 1984 </P>  \r\n\r\n<P>Et af udvalgets spørgsmål til arbejdsministeren og dennes svar herpå </P>  \r\n\r\n<P>Spørgsmål: </P>  \r\n\r\n<P>Agter ministeren at tage noget initiativ til fordel for de </P>  \r\n\r\n<P>efterlønsmodtagere, der allerede var gået på efterløn før </P>  \r\n\r\n<P>indførelsen af den fælles omregningssats, for at de kan holdes </P>  \r\n\r\n<P>skadesløse for den senere indførte regel? </P>  \r\n\r\n<P>Svar: </P>  \r\n\r\n<P>Konsekvenserne for efterlønsmodtagere af reglerne om den fælles </P>  \r\n\r\n<P>omregningssats, som trådte i kraft den 1. januar 1983, er beskrevet </P>  \r\n\r\n<P>i min besvarelse af 26. april 1983 af spørgsmål nr. 60 fra </P>  \r\n\r\n<P>folketingets arbejdsmarkedsudvalg (alm. del - bilag 127). </P>  \r\n\r\n<P>I spørgsmålet synes at ligge et ønske om overvejelse af en ordning, </P>  \r\n\r\n<P>hvorefter efterlønsmodtagere, der gik på efterløn før 1. januar </P>  \r\n\r\n<P>1983, skal stilles, som om reglerne om den fælles omregningssats </P>  \r\n\r\n<P>ikke var blevet gennemført - dog kun dem, for hvem ordningen har </P>  \r\n\r\n<P>været til ugunst. </P>  \r\n\r\n<P>En sådan ordning ville indebære, at kasserne for hver enkelt </P>  \r\n\r\n<P>efterlønsmodtager skulle foretage efterberegning af efterlønnen </P>  \r\n\r\n<P>tilbage til 1. januar 1983 med udgangspunkt i den omregningssats, </P>  \r\n\r\n<P>som blev beregnet for medlemmet før 1. januar 1983, og sammenholde </P>  \r\n\r\n<P>det med det faktisk udbetalte beløb. </P>  \r\n\r\n<P>Dette ville i sig selv medføre et administrativt merarbejde for </P>  \r\n\r\n<P>arbejdsløshedskasserne, men hertil kommer, at hver enkelt kasse i </P>  \r\n\r\n<P>givet fald i de kommende år skulle arbejde med flere forskellige </P>  \r\n\r\n<P>omregningssatser alt efter, hvornår medlemmet gik på efterløn - og </P>  \r\n\r\n<P>alt efter, om medlemmet har fordel af den fælles omregningssats </P>  \r\n\r\n<P>eller ej. </P>  \r\n\r\n<P>Under hensyn hertil og under hensyn til de øgede offentlige udgifter, </P>  \r\n\r\n<P>en sådan ordning ville medføre, agter jeg ikke at tage initiativ </P>  \r\n\r\n<P>til at fremkomme med et sådant forslag. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00067"
        },
        {
            "displayName": "Entydig dokumentidentifikation",
            "displayValue": "CL005848"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "67"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}