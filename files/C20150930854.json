{
    "id": 169147,
    "title": "Skrivelse vedrørende behandling af visse erstatningssager",
    "documentTypeId": "200",
    "isSagsforlobPeriodValid": true,
    "shortName": "SKR nr 9308 af 30/04/2015",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse vedrørende behandling af visse erstatningssager </p>\r\n<p class=\"UnderTitel2\">(Til kriminalforsorgsområderne)</p>\r\n<p class=\"Tekst\">Sager om erstatning for tingsskade afgøres af kriminalforsorgsområdet efter nedenstående regler.</p>\r\n<p class=\"Tekstoverskrift\">1. Erstatning til ansatte</p>\r\n<p class=\"Standard\">Til ansatte i kriminalforsorgen kan der ydes erstatning for tingsskade, der skyldes tjenestens udførelse, eller indtræder under tjenesten som følge af mangler ved lokaler, indretning, redskaber m.v.</p>\r\n<p class=\"Tekst\">Erstatning kan kun ydes for effekter, der står i sædvanlig eller nødvendig forbindelse med tjenestens udførelse. Der kan således ikke ydes erstatning for smykker eller mere luksusbetonede genstande.</p>\r\n<p class=\"Tekstoverskrift\">2. Erstatning til indsatte</p>\r\n<p class=\"Standard\">Til indsatte kan der ydes erstatning for tingsskade, som forvoldes af ansatte i kriminalforsorgen, eller skyldes mangler ved lokaler, indretning, redskaber m.v.</p>\r\n<p class=\"Tekst\">Erstatning til indsatte efter samme regler som nævnt i punkt 1 kan i særlige tilfælde ydes i forbindelse med arbejdspligtens udførelse, såfremt det udtrykkeligt fremgår, at den indsatte har fået tilladelse til at bære eller medtage private effekter under arbejdets udførelse.</p>\r\n<p class=\"Tekstoverskrift\">3. Erstatning til andre</p>\r\n<p class=\"Tekst\">Til andre kan der ydes erstatning efter dansk rets almindelige regler for tingsskade, som forvoldes af ansatte under tjenestens udførelse, eller som skyldes mangler ved lokaler, indretning, redskaber m.v.</p>\r\n<p class=\"Tekstoverskrift\">4. Fælles bestemmelser</p>\r\n<p class=\"Standard\">Erstatning kan kun ydes, såfremt det efter dansk rets almindelige regler må anses for overvejende sandsynligt, at staten i tilfælde af søgsmål vil blive tilpligtet at udrede beløbet.</p>\r\n<p class=\"Standard\">Udbetaling af erstatning forudsætter, at der foreligger fornøden dokumentation for kravet.</p>\r\n<p class=\"Tekst\">Ejendomsretten til beskadigede effekter, for hvilke der ydes fuld erstatning, overgår til kriminalforsorgen.</p>\r\n<p class=\"Tekstoverskrift\">5. Særligt om erstatning for personskade samt briller og andre hjælpemidler</p>\r\n<p class=\"Standard\">Ulykkestilfælde, skadelige påvirkninger m.v., der overgår de ansatte, og som skyldes arbejde eller de forhold, hvorunder dette foregår, skal i henhold til lov om arbejdsskadesikring (Arbejdsskadeloven) anmeldes snarest muligt og senest 9 dage efter skadens indtræden til Arbejdsskadestyrelsen.</p>\r\n<p class=\"Standard\">Anmeldelse af arbejdsskader skal ske på Arbejdsskadestyrelsens hjemmeside, www.ask.dk</p>\r\n<p class=\"Standard\">Hjælpemidler som briller, kontaktlinser, tandproteser, parykker, høreapparater m.v. er omfattet af ovennævnte lov.</p>\r\n<p class=\"Tekst\">For indsatte gælder tilsvarende regler, jf. bekendtgørelse nr. 410 af 9. april 2015 om erstatning og godtgørelse til indsatte i kriminalforsorgens institutioner og til dømte og prøveløsladte under udførelse af samfundstjeneste for følger af ulykkestilfælde mv.</p>\r\n<p class=\"Tekstoverskrift\">6. Ikrafttræden</p>\r\n<p class=\"Tekst\">Skrivelse nr. 11290 af 11. juli 1989 vedrørende behandling af visse erstatningssager ophæves.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, Direktoratet for Kriminalforsorgen, den 30. april 2015</p><p class=\"Sign1\" align=\"center\">Jørgen Pedersen</p><p class=\"Sign2\" align=\"right\">/ </p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/05/2015"
        },
        {
            "displayName": "Accession",
            "displayValue": "C20150930854"
        },
        {
            "displayName": "Entydig dokumentidentifikation",
            "displayValue": "AA008849"
        },
        {
            "displayName": "Dato for førstegangsindlæggelse",
            "displayValue": "09/05/2015"
        },
        {
            "displayName": "Dato for indlæggelse",
            "displayValue": "09/05/2015"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9308"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "30/04/2015"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. 15-61-0103"
        },
        {
            "displayName": "Stikord",
            "displayValue": "Erstatning, Straffuldbyrdelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}