{
    "id": 71340,
    "title": "Bekendtgørelse af bidragsoverenskomst af 28. marts 1972 med Den asiatiske Udviklingsbank. ",
    "documentTypeId": "220",
    "isSagsforlobPeriodValid": false,
    "shortName": "BKI nr 70 af 07/09/1972",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af bidragsoverenskomst af 28.  \r\n\r\n marts 1972 med Den asiatiske Udviklingsbank. </H1>  \r\n\r\n<P></P>  \r\n\r\n<BR>  \r\n\r\n<P>Den 28. marts 1972 undertegnedes i Manila følgende bidragsoverenskomst  \r\n\r\n mellem Danmark og Den asiatiske Udviklingsbank: </P>  \r\n\r\n<P>BIDRAGSOVERENSKOMST </P>  \r\n\r\n<UL CLASS=PLAIN-LIST>  \r\n\r\n<LI>(Diverse-specialfonden) </LI>  \r\n\r\n</UL>  \r\n\r\n<P>mellem Danmarks regering og Den asiatiske </P>  \r\n\r\n<P>Udviklingsbank </P>  \r\n\r\n<P>DA Den asiatiske Udviklingsbank (i det følgende benævnt banken) ifølge sin  \r\n\r\n oprettelsesoverenskomst er bemyndiget til at udøve særlig virksomhed i  \r\n\r\n udviklingslandene blandt dens medlemslande ved ydelse af bl. a. lån med  \r\n\r\n længere løbetid, længere afdragsfrie perioder og/eller lavere rentesatser end  \r\n\r\n de vilkår, der af banken er fastsat for dens almindelige virksomhed, samt af  \r\n\r\n teknisk bistand, der tjener dens formål og er et led i dens virksomhed, og  \r\n\r\n til dette formål har oprettet visse specialfonds, og </P>  \r\n\r\n<P>DA Danmarks regering (i det følgende benævnt bidragyderen) har givet  \r\n\r\n udtryk for sit ønske om at bistå banken ved at bidrage til visse specialfonds  \r\n\r\n med et beløb af den størrelse og på de betingelser, der er anført nedenfor,  \r\n\r\n</P>  \r\n\r\n<P>ER parterne enige om følgende: </P>  \r\n\r\n<P>Artikel 1: Bidraget </P>  \r\n\r\n<P>Bidragyderen vil på den nedenfor amførte måde bidrage til bankens samlede  \r\n\r\n specialfonds med et beløb på 15 (femten) millioner danske kroner (i det  \r\n\r\n følgende benævnt bidraget), der skal overføres til diverse-specialfonden.  \r\n\r\n</P>  \r\n\r\n<P>Artikel 2: Anvendelse af specialfondsregulativerne </P>  \r\n\r\n<P>Medmindre andet er bestemt heri, finder de af banken den 17. september  \r\n\r\n 1968 vedtagne regler og regulativer for specialfonds (i det følgende benævnt  \r\n\r\n regulativerne) anvendelse på bidraget. </P>  \r\n\r\n<P>Artikel 3: Betalingsmåde </P>  \r\n\r\n<P>Inden tres dage regnet fra bidragsoverenskomstens ikrafttræden skal hele  \r\n\r\n bidragsbeløbet betales kontant ved indsættelse på </P>  \r\n\r\n<P>i Danmarks Nationalbank. </P>  \r\n\r\n<P>Artikel 4: Udnyttelse af bidraget </P>  \r\n\r\n<UL CLASS=PLAIN-LIST>  \r\n\r\n<LI>a) Banken kan anvende bidraget i alle former for den virksomhed, der  \r\n\r\n omtales i regulativernes artikel 4.02, til finansiering af de omkostninger og  \r\n\r\n udgifter, som omtales i denne artikels afsnit b), idet bidraget dog kun må  \r\n\r\n anvendes til finansiering af bistand, der skal tilbagebetales. </LI>  \r\n\r\n<LI>b) Bidraget kan anvendes til finansiering </LI>  \r\n\r\n</UL>  \r\n\r\n<P>af </P>  \r\n\r\n<UL CLASS=PLAIN-LIST>  \r\n\r\n<LI>i) køb af varer, der er produceret i, og tjenesteydelser, der  \r\n\r\n tilvejebringes fra Danmark, fra andre lande, som har bidraget til fonds, der  \r\n\r\n oprettes eller forvaltes af banken i medfør af regulativernes artikel 2.01  \r\n\r\n a), stk. i), iii) eller iv), og fra de udviklingslande, som er medlemmer af  \r\n\r\n banken: </LI>  \r\n\r\n<LI>ii) transport- og forsikringsomkostninger i forbindelse med køb af varer  \r\n\r\n og tjenesteydelser, der finansieres af bidraget: </LI>  \r\n\r\n<LI>iii) lokale udgifter i det omfang og på de betingelser, der fra tid til  \r\n\r\n anden aftales mellem bidragyderen og banken: </LI>  \r\n\r\n<LI>iv) forvaltningsudgifter, der opkræves i overensstemmelse med  \r\n\r\n regulativernes artikel 7.01, og </LI>  \r\n\r\n<LI>v) andre omkostninger og udgifter, der af bidragyderen fra tid til anden  \r\n\r\n måtte godkendes til at finansieres af bidraget. </LI>  \r\n\r\n<LI>c) Alle de beløb, der modtages af banken som tilbagebetaling af dele af  \r\n\r\n lån eller anden bistand, der skal tilbagebetales, og al indtægt hidrørende  \r\n\r\n fra bidraget, bortset fra det i regulativerne omhandlede ekspeditionsgebyr,  \r\n\r\n skal efter dækning af eventuelle forvaltningsudgifter, der opkræves i medfør  \r\n\r\n af regulativernes artikel 7.01, overføres til bidraget og udgøre en del af  \r\n\r\n dette og være til rådighed for yderligere anvendelse som en del af  \r\n\r\n diverse-specialfonden, hvorved nævnte beløb ikke vil være undergivet de krav  \r\n\r\n og begrænsninger, der er anført i denne Artikels afsnit a) og b). </LI>  \r\n\r\n<LI>d) De aftaler, som banken træffer med modtagerlandene vedrørende indkøb,  \r\n\r\n transport og forsikring samt lokale udgifter, skal være i overensstemmelse  \r\n\r\n med den politik og de retningslinier, som banken fra tid til anden vedtager  \r\n\r\n for sin særlige virksomhed: dog på den betingelse, at alle forsendelser af  \r\n\r\n varer, der finansieres af bidraget, skal ske i overensstemmelse med  \r\n\r\n princippet om skibes frie deltagelse i den internationale handel i fri og  \r\n\r\n lige konkurrence. </LI>  \r\n\r\n</UL>  \r\n\r\n<P>Artikel 5: Beretninger </P>  \r\n\r\n<P>Foruden de oplysninger, der indeholdes i de i regulativerne foreskrevne  \r\n\r\n beretninger, skal banken inden tres dage efter udløbet af hvert dansk  \r\n\r\n finansår (d.v. s. den 31. marts) tilstille bidragyderen en detaljeret  \r\n\r\n regnskabsopgørelse med status for hvert projekt eller program, som  \r\n\r\n finansieres af midler hidrørende fra bidraget. </P>  \r\n\r\n<P>Artikel 6: Samråd </P>  \r\n\r\n<P>Parterne påtager sig efter begæring fra den ene part at rådføre sig med  \r\n\r\n hinanden om alle spørgsmål vedrørende denne overenskomsts gennemførelse og  \r\n\r\n anvendelse. Et sådant samråd kan finde sted gennem bidragyderens repræsentant  \r\n\r\n i bankens bestyrelse. </P>  \r\n\r\n<P>Artikel 7: Tilbagebetaling </P>  \r\n\r\n<P>Bidragyderen kan forlange bidraget og de påløbne midler, der stammer  \r\n\r\n herfra, tilbagebetalt helt eller delvis i overensstemmelse med regulativernes  \r\n\r\n artikel 8.03. </P>  \r\n\r\n<P>Artikel 8: Ikrafttræden </P>  \r\n\r\n<P>Denne overenskomst træder i kraft den 1. april 1972. </P>  \r\n\r\n<P>TIL BEKRÆFTELSE HERAF har parterne gennem deres dertil behørigt  \r\n\r\n befuldmægtigede repræsentanter ladet denne overenskomst undertegne i to  \r\n\r\n eksemplarer på engelsk i Manila den 28. marts 1972. </P>  \r\n\r\n<P>For Danmarks regering </P>  \r\n\r\n<P> <B>Ian B. Robertson</B>  </P>  \r\n\r\n<P>For Den asiatiske Udviklingsbank </P>  \r\n\r\n<P> <B>Takeshi Watanabe</B>  </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 7. september  \r\n\r\n 1972. </I> </P>  \r\n\r\n<P CLASS=UNDERSKREVET-AF ALIGN=CENTER>K. B. Andersen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/12/1972"
        },
        {
            "displayName": "Accession",
            "displayValue": "L19720007064"
        },
        {
            "displayName": "Entydig dokumentidentifikation",
            "displayValue": "CM030531"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "1972"
        },
        {
            "displayName": "Dato for underskrift",
            "displayValue": "07/09/1972"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 104.08.ADB."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}