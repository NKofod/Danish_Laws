{
    "id": 74570,
    "title": "Cirkulæreskrivelse om afsked af tjenestemænd på grund af helbredsbetinget utjenstdygtighed eller alder (Til samtlige amtsråd og kommunalbestyrelser) ",
    "documentTypeId": "210",
    "isSagsforlobPeriodValid": false,
    "shortName": "CIS nr 207 af 29/08/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om afsked af tjenestemænd på  \r\n\r\n grund af helbredsbetinget utjenstdygtighed eller alder </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige amtsråd og  \r\n\r\n kommunalbestyrelser) </P>  \r\n\r\n<BR>  \r\n\r\n<P>Hoslagt fremsendes et eksemplar af økonomi- og budgetministeriets  \r\n\r\n cirkulære nr. 47 af 15. marts 1973 om afsked af tjenestemænd i staten,  \r\n\r\n folkeskolen og folkekirken på grund af helbredsbetinget utjenstdygtighed  \r\n\r\n eller alder. </P>  \r\n\r\n<P>Cirkulæret har virkning fra 1. april 1973. </P>  \r\n\r\n<P>Cirkulæret tilsigter at danne grundlag for gennemførelsen af en ensartet  \r\n\r\n praksis ved behandlingen af sager om uansøgt afsked af tjenestemænd samt at  \r\n\r\n fastsætte regler for visse administrative spørgsmål, som opstår i forbindelse  \r\n\r\n med afskedigelse af tjenestemænd på grund af helbredsbetinget  \r\n\r\n utjenstdygtighed eller alder. </P>  \r\n\r\n<P>I tilslutning til cirkulærets bestemmelser bemærkes følgende: </P>  \r\n\r\n<P> <I>Ad §§ 1-2:</I> Ved indhentning af lægeerklæringen bør der fælges den  \r\n\r\n fremgangsmåde, at den sygemeldte tjenestemand umiddelbart efter udløbet af de  \r\n\r\n 120 dage skriftligt anmodes om at rette henvendelse til sin læge. Det bør i  \r\n\r\n skrivelsen til tjenestemanden anføres, at den ønskede lægeerklæring skal  \r\n\r\n indeholde en udførlig beskrivelse af samtlige subjektive og objektive  \r\n\r\n sygdomsfænomener, diagnose samt en udtalelse om udsigterne til arbejdsførhed  \r\n\r\n med henblik genoptagelse af tjenesten, samt at der foruden lægeerklæringen  \r\n\r\n ønskes tilvejebragt sådanne andre lægelige akter, som den attestudstedende  \r\n\r\n læge måtte være i besiddelse af vedrørende den pågældende, f.eks.  \r\n\r\n foreliggende journaludskrift, speciallægeerklæring, udskrivningskort m.v.  \r\n\r\n</P>  \r\n\r\n<P>Det bør endvidere af skrivelsen fremgå, at de med fremskaffelse af  \r\n\r\n lægeerklæring m.v. forbundne udgifter betales af kommunalbestyrelsen, jfr. §  \r\n\r\n 6. Det vil i denne forbindelse være hensigtsmæssigt, at der vedlægges en  \r\n\r\n genpart af den foran nævnte skrivelse til tjenestemanden til brug for den  \r\n\r\n attestudstedende læge. </P>  \r\n\r\n<P> <I>Ad § 3.</I> Der oprettes og føres for hver tjenestemand (varigt ansat,  \r\n\r\n ansat på prøve og ansat på åremål) samt for timelærere og faste vikarer en  \r\n\r\n sygedagsliste indeholdende oplysning om den pågældende navn, stilling,  \r\n\r\n cpr.nr., dato for ansættelse som tjenestemand og for antagelse som timelærer  \r\n\r\n og fast vikar. </P>  \r\n\r\n<P>Endvidere anføres særlige pensionsvilkår og sygelighedsbidrag. </P>  \r\n\r\n<P>For hver enkelt sygemelding noteres første og sidste dato i sygeperioden  \r\n\r\n og det antal dage, sygeperioden har varet, samt sygdommens art, såfremt den  \r\n\r\n er oplyst. </P>  \r\n\r\n<P>Ferier eller skolefrie dage i begyndelsen eller slutningen af en  \r\n\r\n sygeperiode medregnes ikke i sygedagenes antal. Som første eller sidste  \r\n\r\n sygedag noteres første, henholdvis sidste skoledag, der indgår i  \r\n\r\n sygeperioden. I øvrigt medregnes såvel søn- og helligdage som fridage på  \r\n\r\n hverdage i sygeperioden. </P>  \r\n\r\n<P>På sygedagslisten noteres endvidere: </P>  \r\n\r\n<P>Dage, i hvilke den pågældende har været delvis fraværende på grund af  \r\n\r\n sygdom. </P>  \r\n\r\n<P>Fravær fra tjenesten under svangerskab og fødsel. </P>  \r\n\r\n<P>Perioder, i hvilke den pågældende efter tilladelse har udført tjeneste med  \r\n\r\n nedsat tjenestetid. </P>  \r\n\r\n<P>For folkeskolens vedkommende indsendes samtlige de i § 1-3 nævnte  \r\n\r\n dokumenter med skolekommissionens indstilling til direktoratet for  \r\n\r\n folkeskolen og seminarierne. Såfremt lægen ønsker det, kan de lægelige akter  \r\n\r\n medfølge i lukket konvolut. </P>  \r\n\r\n<P> <I>Ad § 4:</I> Ansættelsesmyndigheden vil fra direktoratet for  \r\n\r\n folkeskolen og seminarierne modtage underretning om, hvorvidt der er sket  \r\n\r\n udsættelse af spørgsmålet om afskedigelse af tjenestemanden, samt om, hvornår  \r\n\r\n spørgsmålet om afsked skal genoptages. Den i stk. 2 omhandlede meddelelse  \r\n\r\n gives for folkeskolens vedkommende til direktoratet for folkeskolen og  \r\n\r\n seminarierne. </P>  \r\n\r\n<P> <I>Ad § 5:</I> Direktoratet for folkeskolen og seminarierne indhenter de  \r\n\r\n i tjenestemandsloven foreskrevne udtalelser fra økonomi- og  \r\n\r\n budgetministeriet, Danmarks Lærerforening og den pågældende tjenestemand.  \r\n\r\n Direktoratet foretager afskedigelsen, jfr. lov nr. 44 af 9. februar 1970 om  \r\n\r\n styrelsen af kommunernes skolevæsen og af virksomhed efter lov om  \r\n\r\n fritidsundervisning m.v., § 7, stk. 3. </P>  \r\n\r\n<P> <I>Ad § 6:</I> Udgifter til læreerklæringer m.v. afholdes af  \r\n\r\n kommunalbestyrelsen - for tjenestemænd ved amtskommunens skole- og  \r\n\r\n undervisningsvæsen af amtsrådet. Der ydes sædvanlig statsrefusion af  \r\n\r\n udgiften, jfr. folkeskolelovens § 62, stk. 2, nr. 10. </P>  \r\n\r\n<P> <I>Ad § 7:</I> Ved sygemelding som følge af tilskadekomst i tjenesten kan  \r\n\r\n der - uanset tjenestemandens forudgående sygeperioder inden for de senest  \r\n\r\n forløbne 12 måneder - hengå i alt 120 dage, forinden der indhentes  \r\n\r\n lægeerklæring vedrørende hans helbredstilstand i overensstemmelse med § 2.  \r\n\r\n</P>  \r\n\r\n<P>De i § 7, stk. 2, omhandlede akter indsendes til direktoratet for  \r\n\r\n folkeskolen og seminarierne. </P>  \r\n\r\n<P> <I>Ad § 8:</I> Når en tjenestemænd i folkeskolen ansøger om afsked om  \r\n\r\n følge af helbredsbetinget utjenstdygtighed, indsendes ansøgningen af  \r\n\r\n ansættelsesmyndigheden med bilag til økonomi- og budgetministeriet. Også i  \r\n\r\n disse tilfælde kan lægelige akter medfølge i lukket konvolut. </P>  \r\n\r\n<P>Tjenestemanden må selv afholde udgiften til den lægeerklæring, der danner  \r\n\r\n grundlag for afskedsansøgningen, medens udgifter til specialundersøgelse  \r\n\r\n eller anden særlig undersøgelse, som forlanges foretaget, efter at sagen er  \r\n\r\n forelagt økonomi- og budgetministeriet, afholdes af kommunalbestyrelsen. Der  \r\n\r\n ydes sædvanlig statsrefusion af kommunens udgift hertil, jfr.  \r\n\r\n folkeskolelovens § 62, stk. 2, nr. 10. </P>  \r\n\r\n<P> <I>Ad § 12:</I> Ingen ansat i folkeskolen vil kunne opretholde status som  \r\n\r\n tjenestemand ud over udgangen af den måned, i hvilken den pågældende er fyldt  \r\n\r\n 70 år. Det påhviler derfor kommunalbestyrelsen (for tjenestemænd ved  \r\n\r\n amtskommunens skole- og undervisningsvæsen amtsrådet) at foranledige, at  \r\n\r\n afsked meddeles enhver tjenestemand i folkeskolen mindst 3 måneder forud for  \r\n\r\n dette tidspunkt, således at pension kan udbetales fra afskedstidspunktet.  \r\n\r\n</P>  \r\n\r\n<P> <I>Ad §§ 13-15:</I> For at undgå forsinkelse ved pensionudbetalingens  \r\n\r\n påbegyndelse må kommunalbestyrelsen holde amtsrådet underrettet om  \r\n\r\n afskedssagens forløb samt medvirke til at tilvejebringe de oplysninger, der  \r\n\r\n er nødvendige for amtsrådet ved fastsættelse af pensionen, så tidligt som  \r\n\r\n muligt. </P>  \r\n\r\n<P> <I>Ad § 16:</I> Cirkulæret har virkning for folkeskolens tjenestemænd fra  \r\n\r\n 1. april 1973. </P>  \r\n\r\n<P>For tjenestemænd, der er blevet sygemeldt efter 1. april 1973, bør der  \r\n\r\n indhentes lægeerklæring, når tjenestemanden har modtaget løn under sygdom i i  \r\n\r\n alt 120 dage inden for de nærmest forudgående 12 kalendermåneder, regnet fra  \r\n\r\n den løbende sygeperiodes første. </P>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> og § 5 i undervisningensministeriets reglement af  \r\n\r\n 20. juli 1959 om folkeskolelæreres forhold under sygdom eller andet forfald  \r\n\r\n ophæves med virkning fra den 1. april 1973. </P>  \r\n\r\n<P>Tjenestemænd, hvis løn forinden nærværende cirkulæreskrivelses udsendelse  \r\n\r\n er blevet nedsat i henhold til § 5 i ovennævnte reglement af 20. juli 1959,  \r\n\r\n har herefter ret til løn uden nedsættelse fra den 1. april 1973 at regne, og  \r\n\r\n der vil være at foretage regulering af de pågældendes løn i overensstemmelse  \r\n\r\n hermed. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 29. august  \r\n\r\n 1973. </I> </P>  \r\n\r\n<P ALIGN=CENTER>P. M. V. </P>  \r\n\r\n<P ALIGN=CENTER>E. B. </P>  \r\n\r\n<P CLASS=UNDERSKREVET-AF ALIGN=CENTER>Sv. O. Bruun. </P>  \r\n\r\n<P ALIGN=CENTER>Bilaget er udeladt her. Der henvises til F CIR 47 19730315.  \r\n\r\n</P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/10/1973"
        },
        {
            "displayName": "Accession",
            "displayValue": "C19730020710"
        },
        {
            "displayName": "Entydig dokumentidentifikation",
            "displayValue": "CM033775"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "207"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "29/08/1973"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Økonomiafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin. 1. afd. j.nr. 13-40-14/73"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}