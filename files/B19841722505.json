{
    "id": 50662,
    "title": "Bestemmelser om helikopterflyvning med hængende last ",
    "documentTypeId": "60",
    "isSagsforlobPeriodValid": false,
    "shortName": "BEK nr 17225 af 01/06/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om helikopterflyvning med hængende  \r\n\r\n last </H1>  \r\n\r\n<P></P>  \r\n\r\n<P>I medfør af § 75, stk. 2, § 82, § 149, stk. 4, 8 og 13, samt § 153, stk.  \r\n\r\n 2, i lov om luftfart, jfr. lovbekendtgørelse nr. 381 af 10. juni 1969, som  \r\n\r\n ændret ved lov nr. 94 af 29. marts 1972, lov nr. 222 af 18. maj 1977, lov nr.  \r\n\r\n 198 af 3. maj 1978 og senest ved lov nr. 261 af 8. juni 1983, fastsætter  \r\n\r\n luftfartsdirektoratet efter bemyndigelse fra ministeriet for offentlige  \r\n\r\n arbejder, jfr. bekendtgørelse nr. 264 af 27. juni 1966, herved følgende: </P>  \r\n\r\n<P CLASS=PUNKT> <B>1.</B> Gyldighedsområde </P>  \r\n\r\n<P>1.1 Denne BL gælder for flyvning med hængende last med helikoptere inden  \r\n\r\n for dansk område samt for flyvning med hængende last med danske helikoptere  \r\n\r\n uden for dansk område. Strengere forskrifter, fastsat af en fremmed stat, der  \r\n\r\n overflyves, skal dog følges. </P>  \r\n\r\n<P>1.1.1 En helikopter betragtes som dansk, når den er dansk registreret  \r\n\r\n eller anvendes til erhvervsmæssig flyvning i henhold til en dansk  \r\n\r\n driftstilladelse. </P>  \r\n\r\n<P>1.2 For flyvning inden for dansk område med en udenlandsk helikopter  \r\n\r\n gælder ud over registreringslandets regler alene pkt. 5 og pkt. 7 i denne BL.  \r\n\r\n</P>  \r\n\r\n<P>1.3 For sprøjtning, pudring, tilsåning og gødskning af skov- og  \r\n\r\n landbrugsarealer gælder alene bestemmelserne i BL 5-2. </P>  \r\n\r\n<P CLASS=PUNKT> <B>2.</B> Definition </P>  \r\n\r\n<P>Hængende last. Enhver form for last, som under flyvning er anbragt uden  \r\n\r\n for en helikopters krop, og som kan udløses af besætningen. </P>  \r\n\r\n<P CLASS=PUNKT> <B>3.</B> Tilladelse </P>  \r\n\r\n<P>3.1 Flyvning med hængende last kan alene udføres af luftfartsforetagender,  \r\n\r\n der har tilladelse til rute-, charter- eller taxaflyvning. Der skal ikke  \r\n\r\n søges særskilt tilladelse hertil fra luftfartsdirektoratet. </P>  \r\n\r\n<P>3.1.1 Flyvning med hængende last kan udføres af godkendte flyveskoler i  \r\n\r\n forbindelse med uddannelse til erhvervscertifikat i henhold til et af  \r\n\r\n luftfartsdirektoratet godkendt uddannelsesprogram. </P>  \r\n\r\n<P>3.2 Hvis de i pkt. 3.1 nævnte luftfartsforetagender ønsker at anvende en  \r\n\r\n på en helikopter monteret hejseanordning (HOIST), skal luftfartsdirektoratets  \r\n\r\n godkendelse hertil indhentes. </P>  \r\n\r\n<P>3.3 Det påhviler luftfartsforetagendet at udarbejde instruktioner for  \r\n\r\n udførelse af flyvning med hængende last. Instruktionerne skal fremgå af  \r\n\r\n luftfartsforetagendets driftshåndbog. </P>  \r\n\r\n<P CLASS=PUNKT> <B>4.</B> Materiel </P>  \r\n\r\n<P>4.1 Installation af anordninger til flyvning med hængende last skal være  \r\n\r\n godkendt af luftfartsdirektoratet. Godkendelsen meddeles enten på grundlag af  \r\n\r\n helikopterens oprindelige typecertificering eller på grundlag af en  \r\n\r\n supplerende dansk eller udenlandsk typecertificering. </P>  \r\n\r\n<P>4.1.1 Anordninger til flyvning med hængende last omfatter: Kroge, spil,  \r\n\r\n wirer, lastnet, elektriske styresystemer, sikkerhedsmekanismer m.m. samt  \r\n\r\n befæstelser til helikopteren. </P>  \r\n\r\n<P>4.2 En helikopter må kun anvendes til flyvning med hængende last, hvis  \r\n\r\n flyvehåndbogen indeholder instruktioner og begrænsninger for helikopterens  \r\n\r\n anvendelse under denne form for flyvning. </P>  \r\n\r\n<P>4.3 Anordninger til transport af hængende last skal </P>  \r\n\r\n<UL CLASS=PLAIN-LIST>  \r\n\r\n<LI>a) være afmærket for identifikation, </LI>  \r\n\r\n<LI>b) vedligeholdes efter et af luftfartsdirektoratet godkendt system, samt  \r\n\r\n</LI>  \r\n\r\n<LI>c) inspiceres før hver montage på helikopteren. </LI>  \r\n\r\n</UL>  \r\n\r\n<P CLASS=PUNKT> <B>5.</B> Flyvepladser </P>  \r\n\r\n<P>Flyvning kan udføres fra følgende flyvepladser: </P>  \r\n\r\n<UL CLASS=PLAIN-LIST>  \r\n\r\n<LI>a) Offentlige flyvepladser. </LI>  \r\n\r\n<LI>b) Selvvalgte helikopterlandingspladser, jfr. BL 5-20. </LI>  \r\n\r\n</UL>  \r\n\r\n<P CLASS=PUNKT> <B>6.</B> Personel </P>  \r\n\r\n<P>6.1 Føreren skal være i besiddelse af et gyldigt trafikflyvercertifikat  \r\n\r\n til rotorluftfartøj samt have erhvervet en flyvetid på mindst 200 timer som  \r\n\r\n fartøjschef på helikopter, heraf mindst 50 timer på den pågældende type. </P>  \r\n\r\n<P>6.1.1 Føreren skal inden for de forudgående 12 måneder have gennemgået  \r\n\r\n træning på pågældende type, monteret med anordninger til flyvning med  \r\n\r\n hængende last. </P>  \r\n\r\n<P>6.1.2 Denne træning skal som minimum omfatte følgende: </P>  \r\n\r\n<UL CLASS=PLAIN-LIST>  \r\n\r\n<LI>a) Rekognoscering. </LI>  \r\n\r\n<LI>b) De korrekte metoder vedrørende lastning, rigning og fastgørelse af  \r\n\r\n hængende last. </LI>  \r\n\r\n<LI>c) Karakteristika ved forskellige lasttyper og kombinationer heraf,  \r\n\r\n herunder risici. </LI>  \r\n\r\n<LI>d) Vægt- og balanceproblemer. </LI>  \r\n\r\n<LI>e) Helikopterens præstationer, begrænsninger og godkendte procedurer.  \r\n\r\n</LI>  \r\n\r\n<LI>f) Instruktion af besætningsmedlemmer og hjælpepersonel. </LI>  \r\n\r\n<LI>g) Alle manøvrer, der indgår i flyvning med hængende last, herunder  \r\n\r\n nødprocedurer. </LI>  \r\n\r\n<LI>h) Tegngivning. </LI>  \r\n\r\n</UL>  \r\n\r\n<P>6.2 Under udførelse af flyvning med hængende last må kun medføres  \r\n\r\n personer, som har en nødvendig funktion i forbindelse hermed, samt personer,  \r\n\r\n som er nødvendige for udførelse af den arbejdsaktivitet, der er forbundet med  \r\n\r\n transporten. Sådanne personer skal være instrueret om alle forhold af  \r\n\r\n betydning for sikkerheden. </P>  \r\n\r\n<P>6.2.1 Personer under optræning til en sådan funktion kan medfølge. </P>  \r\n\r\n<P>6.3 Personer på jorden skal være instrueret om alle forhold, der har at  \r\n\r\n gøre med sikkerhed for personer og materiel i forbindelse med opsamling og  \r\n\r\n aflevering af hængende last, herunder forholdsregler i tilfælde af  \r\n\r\n nødsituationer. </P>  \r\n\r\n<P CLASS=PUNKT> <B>7.</B> Operation </P>  \r\n\r\n<P>7.1 Opsamle- og afsætteområder </P>  \r\n\r\n<P>Opsamle- og afsætteområder skal have en sådan udstrækning og karakter, at  \r\n\r\n opsamling og afsætning samt enhver manøvre i forbindelse hermed kan foregå  \r\n\r\n uden risiko for personer eller ejendom på jorden eller vandet. </P>  \r\n\r\n<P>7.2 Rekognoscering </P>  \r\n\r\n<P>Inden et område benyttes til opsamling, afsætning eller overflyvning med  \r\n\r\n hængende last, skal det være rekognosceret med henblik på at fastslå områdets  \r\n\r\n egnethed samt fastlæggelse af en flyvevej, som i videst muligt omfang tager  \r\n\r\n hensyn til hindringer, nødlandingsmuligheder samt muligheder for tilsigtet  \r\n\r\n eller utilsigtet kast af lasten uden risiko for skade på personer eller  \r\n\r\n ejendom på jorden eller vandet. </P>  \r\n\r\n<P>7.3 Udførelse </P>  \r\n\r\n<P>7.3.1 Flyvning med hængende last IFR og om natten må kun finde sted med  \r\n\r\n luftfartsdirektoratets tilladelse. </P>  \r\n\r\n<P>7.3.2 Flyvning med hængende last skal planlægges og gennemføres, så  \r\n\r\n omgivelserne forstyrres mindst muligt. Hvis det konstateres, at flyvningen er  \r\n\r\n til gene, skal der straks træffes sådanne rimelige forholdsregler, som kan  \r\n\r\n begrænse generne. </P>  \r\n\r\n<P>7.3.3 Før flyvning med hængende last påbegyndes, skal det sikres, at  \r\n\r\n sikkerhedsmekanismer til udløsning af lasten er funktionsdygtige. </P>  \r\n\r\n<P>7.3.4 Flyvning med hængende last skal foregå under overholdelse af  \r\n\r\n lufttrafikreglerne. Dog kan minimumsflyvehøjden på 150 meter underskrides  \r\n\r\n under forudsætning af, at flyvningen ikke derved udgør nogen risiko for  \r\n\r\n personer eller ejendom på jorden eller vandet. </P>  \r\n\r\n<P>7.3.5 Flyvning med hængende last må ikke finde sted over bebyggede områder  \r\n\r\n eller over menneskemængder. Dog kan flyvning over bygninger finde sted, hvis  \r\n\r\n ejerens tilladelse foreligger og under forudsætning af, at flyvningen ikke  \r\n\r\n herved udgør nogen risiko for anden ejendom eller personer på jorden eller  \r\n\r\n vandet. </P>  \r\n\r\n<P>7.3.6 Overflyvning af offentlig vej, jernbane og luftledninger må ikke  \r\n\r\n finde sted i lavere højde end 15 meter. </P>  \r\n\r\n<P>7.3.7 Under opsamling eller aflevering af hængende last må kun personer,  \r\n\r\n som har en nødvendig funktion i forbindelse hermed, opholde sig under  \r\n\r\n helikopteren nærmere end en afstand på 35 meter. </P>  \r\n\r\n<P CLASS=PUNKT> <B>8.</B> Dispensation </P>  \r\n\r\n<P>Luftfartsdirektoratet kan i særlige tilfælde dispensere fra bestemmelserne  \r\n\r\n i denne BL. </P>  \r\n\r\n<P CLASS=PUNKT> <B>9.</B> Straf </P>  \r\n\r\n<P>9.1 Overtrædelse af pkt. 3 straffes i medfør af luftfartslovens § 149,  \r\n\r\n stk. 4, med bøde eller hæfte. </P>  \r\n\r\n<P>9.2 Overtrædelse af de øvrige bestemmelser i denne BL straffes i medfør af  \r\n\r\n luftfartslovens § 149, stk. 8, med bøde, hæfte eller fængsel i indtil 2 år.  \r\n\r\n</P>  \r\n\r\n<P>9.3 For overtrædelser, der begås af aktieselskaber, andelsselskaber eller  \r\n\r\n lignende, kan der i medfør af luftfartslovens § 149, stk. 13, pålægges  \r\n\r\n selskabet som sådant bødeansvar. </P>  \r\n\r\n<P CLASS=PUNKT> <B>10.</B> Ikrafttræden </P>  \r\n\r\n<P>Denne BL træder i kraft den 1. juni 1984. </P>  \r\n\r\n<P>B. Helmø Larsen </P>  \r\n\r\n<P>fg. </P>  \r\n\r\n<P>/ J. Nissen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19841722505"
        },
        {
            "displayName": "Entydig dokumentidentifikation",
            "displayValue": "CM009485"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/01/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17225"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "01/06/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 264 af 27/06/1966"
        },
        {
            "displayName": "Ressortministeriets journalnummer",
            "displayValue": "14-4/5-35"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}