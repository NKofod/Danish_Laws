{
    "id": 75815,
    "title": "Skrivelse om de af ministeriet fastsatte regler om tjenestetid for og vederlag til lærere ved statsøvelsesskolerne og praktiklærere ved de kommunale øvelsesskoler m.fl. (Til samtlige seminariekontorer samt vedkommende amtsråd og    kommunalbestyrelser) ",
    "documentTypeId": "200",
    "isSagsforlobPeriodValid": false,
    "shortName": "SKR nr 22019 af 28/10/1971",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om de af ministeriet fastsatte regler  \r\n\r\n om tjenestetid for og vederlag til lærere ved statsøvelsesskolerne og  \r\n\r\n praktiklærere ved de kommunale øvelsesskoler m.fl. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige seminariekontorer samt  \r\n\r\n vedkommende amtsråd og </P>  \r\n\r\n<P CLASS=TITEL-KOMMENTAR ALIGN=CENTER>kommunalbestyrelser) </P>  \r\n\r\n<BR>  \r\n\r\n<P>I tilslutning til de af ministeriet fastsatte regler om tjenestetid for og  \r\n\r\n vederlag til lærere ved statsøvelsesskolerne og praktiklærere ved de  \r\n\r\n kommunale øvelsesskoler m.fl. skal man meddele følgende: </P>  \r\n\r\n<UL CLASS=PLAIN-LIST>  \r\n\r\n<LI>1) Det er efter ministeriets cirkulære af 14. maj 1971 om tjenestetiden  \r\n\r\n for tjenestemandsansatte lærere ved statsøvelsesskolerne og praktiklærere ved  \r\n\r\n de faste kommunale øvelsesskoler m.fl. § 1, stk. 2, en forudsætning for et  \r\n\r\n pligtigt undervisningstimetal på 960 timer årlig - eller 24 ugentlige timer i  \r\n\r\n 40 uger - for praktiklærere ved faste øvelsesskoler, at der er tillagt de  \r\n\r\n pågældende mindst 6 ugentlige praktiktimer, dog at der, jfr. stk. 3,  \r\n\r\n undtagelsesvis kan godkendes et lavere praktiktimetal, hvis skemamæssige  \r\n\r\n grunde gør det nødvendigt, med en timereduktion efter ministeriets nærmere  \r\n\r\n bestemmelse. </LI>  \r\n\r\n</UL>  \r\n\r\n<P>For indtegning af konferencetimer med de lærerstuderende med 2 ugentlige  \r\n\r\n timer i timetallet for disse praktiklærere og lærere ved statsøvelsesskolerne  \r\n\r\n har det ligeledes været en forudsætning, at de enkelte lærere har haft mindst  \r\n\r\n 6 ugentlige praktiktimer. </P>  \r\n\r\n<P>Efter de for ministeriet foreliggende oplysninger var en væsentlig del af  \r\n\r\n praktikundervisningen ved de faste øvelsesskoler i undervisningsåret 1971-72  \r\n\r\n tilrettelagt forud for udsendelsen af de nye tjenestetidsregler, således at  \r\n\r\n det ikke har været muligt at tage tilstrækkeligt hensyn til de angivne  \r\n\r\n forudsætninger. </P>  \r\n\r\n<P>På denne baggrund godkender ministeriet herefter, at der i de tilfælde,  \r\n\r\n hvor praktiktimetallet i undervisningsåret 1971-72 ikke udgør mindst 6  \r\n\r\n ugentlige timer, ydes reduktion i overensstemmelse med  \r\n\r\n overgangsbestemmelserne i tjenestetidscirkulærets § 11 for undervisningsåret  \r\n\r\n 1970-71. </P>  \r\n\r\n<UL CLASS=PLAIN-LIST>  \r\n\r\n<LI>2) Konferencetimer med lærerstuderende i tilknytning til periodepraktik  \r\n\r\n kan ikke indgå i det faste undervisningstimetal, og der skal derfor normalt  \r\n\r\n af seminariet ydes betaling for sådanne konferencetimer efter satsen for  \r\n\r\n enkelte overtimer i folkeskolen, jfr. ministeriets cirkulære af 15. juli 1970  \r\n\r\n om overtimebetaling til folkeskolens tjenestemænd § 3. For så vidt  \r\n\r\n periodepraktik måtte være henlagt til den faste øvelsesskole, yder der dog  \r\n\r\n lærere med et pligtigt timetal på 24 ugentlige timer betaling efter de for  \r\n\r\n disse lærere fastsatte bestemmelser om betaling af enkelte overtimer; nye  \r\n\r\n bestemmelser herom vil snarest fremkomme. </LI>  \r\n\r\n</UL>  \r\n\r\n<P>Der ydes tillige de lærere, der ikke som øvelsesskolelærere er placeret i  \r\n\r\n lønrammerne 18 og 26, sædvanligt praktikvederlag i henhold til ministeriets  \r\n\r\n cirkulæreskrivelse af 17. september 1971 om vederlag til ledere og lærere i  \r\n\r\n forbindelse med undervisning af lærerstuderende i praktisk skolegerning. </P>  \r\n\r\n<UL CLASS=PLAIN-LIST>  \r\n\r\n<LI>3) Timer i fast skema på seminariet kan i henhold til førnævnte  \r\n\r\n tjenestetidscirkulære af 14. maj 1971 § 4 - efter omregning - indgå i det  \r\n\r\n pligtige timetal for lærere ved statsøvelsesskolerne og praktiklærere ved  \r\n\r\n faste kommunale øvelsesskoler m.fl. </LI>  \r\n\r\n</UL>  \r\n\r\n<P>a. Øvelsesskolelærere i lønrammerne 18 og 26 oppebærer i denne forbindelse  \r\n\r\n som hidtil sædvanlig øvelsesskolelærerløn i forhold til det fremkomne  \r\n\r\n løntimetal samt - indtil videre - et tillæg på 4,50 kr. månedlig pr. ugentlig  \r\n\r\n seminarietime + dyrtidstillæg (pr. 1. april 1970, 1. oktober 1970, 1. april  \r\n\r\n 1971 og 1. oktober 1971 henholdsvis 228,8 pct., 243,2 pct., 250,4 pct. og  \r\n\r\n 260,9 pct.). </P>  \r\n\r\n<P>b. For så vidt angår praktiklærere, der ikke er placeret i lønrammerne 18  \r\n\r\n og 26, og som herefter i medfør af undervisningsvirksomhed ved et seminarium  \r\n\r\n har mindre end fuldt timetal i folkeskolen, refunderer seminariet vedkommende  \r\n\r\n kommune den til forskellen mellem det reducerede timetal og det fulde  \r\n\r\n pligtige timetal svarende del af lønnen som lærer i folkeskolen. Herudover  \r\n\r\n yders der foreløbig de pågældende lærere betaling for seminarietimer efter de  \r\n\r\n almindelige regler for timelærere ved seminarierne, jfr. ministeriets  \r\n\r\n cirkulære af 28. september 1971 om aflønning af visse timelærere ved statens  \r\n\r\n seminarier, dog således at en til de kommunale skolemyndigheder indbetalt  \r\n\r\n andel af lærerlønnen i folkeskolen afkortes i timelærerlønning. </P>  \r\n\r\n<P>Hans Jensen </P>  \r\n\r\n<P>/E. Paludan-M&uuml;ller </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19712201954"
        },
        {
            "displayName": "Entydig dokumentidentifikation",
            "displayValue": "CM035021"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22019"
        },
        {
            "displayName": "År for udstedelse",
            "displayValue": "1971"
        },
        {
            "displayName": "Dato for underskrift",
            "displayValue": "28/10/1971"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Departementet"
        },
        {
            "displayName": "Ressortministeriets journalnummer",
            "displayValue": "S.j.13-52-54-51/71"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}