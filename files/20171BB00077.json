{
    "id": 198693,
    "title": "Forslag til folketingsbeslutning om præcisering af princippet for forældreinddragelse i sager om særlig støtte til børn og unge underlagt ekstrem social kontrol",
    "documentTypeId": "480",
    "isSagsforlobPeriodValid": true,
    "shortName": "2017/1 BSF 77",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 23. februar 2018 af Marianne Jelved (RV), Pernille Rosenkrantz-Theil (S), Pernille Skipper (EL), Torsten Gejl (ALT) og Trine Torp (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om præcisering af princippet for forældreinddragelse i sager om særlig støtte til børn og unge underlagt ekstrem social kontrol</p>\r\n<p class=\"NormalInd\">Folketinget pålægger regeringen i indeværende folketingssamling at foretage de fornødne administrative ændringer, der kan sikre, at princippet for forældreinddragelse i sager om særlig støtte til børn og unge underlagt ekstrem social kontrol præciseres, således at det tydeliggøres, hvornår forældreinddragelse kan undlades, når hensynet til barnets eller den unges tarv taler herfor, jf. serviceloven (vejledning nr. 3).</p>\r\n<p class=\"NormalInd\">Regeringen pålægges ligeledes at foretage de fornødne administrative ændringer, der kan sikre, at det præciseres, hvornår en kommune kan undlade at give forældre aktindsigt i en underretning om ekstrem social kontrol af deres barn.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Det er i dag uklart, hvornår en kommune kan gå ind i en sag om eksempelvis social kontrol af børn eller unge uden at informere forældrene om, at en undersøgelse er igangsat. Ligeledes er det uklart, hvornår en kommune kan undlade at informere forældrene, såfremt forældrene anmoder om aktindsigt i en underretning om deres barn, som er underlagt ekstrem social kontrol.</p>\r\n<p class=\"NormalInd\">\r\n</p>\r\n<p class=\"NormalInd\">For børn og unge underlagt ekstrem social kontrol kan det være svært at bede om hjælp, eksempelvis fordi deres familie kommer fra en kultur, hvor man holder den slags internt i familien. Når barnet eller den unge i forbindelse med en sag om social kontrol ikke bliver fjernet fra familien med det samme, skal barnet eller den unge i nogle tilfælde hjem til deres forældre og konfronteres med, at eksempelvis en § 50-undersøgelse er sat i gang. Det kan få barnet eller den unge til at fortie problemerne med social kontrol eller trække udtalelser herom tilbage, og børn og unge i denne situation kan dermed blive endnu sværere at hjælpe.</p>\r\n<p class=\"NormalInd\">\r\n</p>\r\n<p class=\"NormalInd\">På denne baggrund foreslår forslagsstillerne, at Børne- og Socialministeriet under inddragelse af andre ministerier, herunder Udlændinge- og Integrationsministeriet, tydeliggør, at udgangspunktet om, at forældrene skal inddrages, når en sag behandles efter reglerne i servicelovens kapitel 11 om særlig støtte til børn og unge, kan fraviges i sager, hvor hensynet til barnet eller den unge taler for det.</p>\r\n<p class=\"NormalInd\">\r\n</p>\r\n<p class=\"NormalInd\">Det bør ligeledes tydeliggøres, at fravigelse ikke alene kan ske i sager, hvor der er risiko for barnets sikkerhed, men også i sager, hvor forældrenes reaktion vil medføre, at barnet eller den unge afbryder kontakten til myndighederne. En sådan tydeliggørelse af handlemulighederne kan som udgangspunkt foretages i vejledning nr. 3 til serviceloven ved ændring af vejledningens kapitel 2 om æresrelaterede konflikter, hvor det med fordel kan tydeliggøres, hvilke overvejelser kommunen skal gøre sig, jf. reglerne om borgerinddragelse, oplysningspligt, partsaktindsigt og partshøring i retssikkerhedsloven, persondataloven og forvaltningsloven.</p>\r\n<p class=\"NormalInd\">\r\n</p>\r\n<p class=\"NormalInd\">Foruden en præciserende ændring i vejledning nr. 3 til serviceloven ønskes samtidig en præciserende ændring i Socialstyrelsens »Håndbog til sagsbehandlere om håndtering af sager vedrørende æresrelaterede konflikter – Børne- og ungeområdet« fra 2010. Herudover ønskes en præcisering af, hvornår en kommune kan undlade at give forældre aktindsigt i underretninger om et barn eller en ung underlagt ekstrem social kontrol.</p>\r\n<p class=\"NormalInd\">\r\n</p>\r\n<p class=\"NormalInd\">Beslutningsforslaget er inspireret af Institut for Menneskerettigheders rapport »Ekstrem Social Kontrol«, udgivet i oktober 2017.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Marianne Jelved</span> (RV):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om præcisering af princippet for forældreinddragelse i sager om særlig støtte til børn og unge underlagt ekstrem social kontrol.</p>\r\n<p class=\"ForslagsNummer\">(Beslutningsforslag nr. B 77)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2017/1 BF 77",
            "stateLabel": "Bortfaldet",
            "references": [
                {
                    "shortName": "2017/1 BSF 77",
                    "title": "Forslag til folketingsbeslutning om præcisering af princippet for forældreinddragelse i sager om særlig støtte til børn og unge underlagt ekstrem social kontrol",
                    "presentationName": "Beslutningsforslag som fremsat",
                    "documentTypeId": 480,
                    "documentId": 198693,
                    "eliUri": "/eli/ft/20171BB00077",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20171/beslutningsforslag/b77/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "24/02/2018"
        },
        {
            "displayName": "Accession",
            "displayValue": "20171BB00077"
        },
        {
            "displayName": "Entydig dokumentidentifikation",
            "displayValue": "AX021113"
        },
        {
            "displayName": "Dato for førstegangsindlæggelse",
            "displayValue": "24/02/2018"
        },
        {
            "displayName": "Dato for indlæggelse",
            "displayValue": "24/02/2018"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "77"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}