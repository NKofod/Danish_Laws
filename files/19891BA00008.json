{
    "id": 105741,
    "title": "1989 BSF 8   FORSLAG TIL FOLKETINGSBESLUTNING OM SIKRING AF AT KRÆFTENS BEKÆMPELSES   FORSKNINGSCENTER KAN ETABLERES PÅ FINSENOMRÅDET ",
    "documentTypeId": "480",
    "isSagsforlobPeriodValid": false,
    "shortName": "1989/1 BSF 8",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 8 </P>  \r\n\r\n<P></P>  \r\n\r\n<P>Forslag til folketingsbeslutning om sikring af at Kræftens Bekæmpelses  \r\n\r\n Forskningscenter kan etableres på Finsenområdet </P>  \r\n\r\n<P></P>  \r\n\r\n<P>Fremsat af Torben Lund (S) Dorte Bennedsen (S) Anna-Marie Hansen (S) Qvist  \r\n\r\n Jørgensen (S) Tove Lindbo Larsen (S) Ingrid Rasmussen (S) </P>  \r\n\r\n<P></P>  \r\n\r\n<P>den 24. oktober 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at sikre, at Kræftens Bekæmpelses </P>  \r\n\r\n<P>Forskningscenter kan etableres på Finsenområdet. </P>  \r\n\r\n<P>Bemærkninger til forslaget </P>  \r\n\r\n<P>Drøftelserne vedrørende etableringen af et kræftforskningscenter i  \r\n\r\n hovedstadsområdet har stået på i adskillige år. De blev indledt i kølvandet  \r\n\r\n på betænkningen fra Statens Naturvidenskabelige Forskningsråd i 1981 om  \r\n\r\n behovet og mulighederne for at styrke kræftforskningen i Danmark. I  \r\n\r\n<I>1982</I> kom generalplanredegørelsen fra Rigshospitalets bestyrelse, og i  \r\n\r\n<I>1983</I> kom redegørelsen fra undervisningsministerens koordinationsgruppe  \r\n\r\n om Rigshospitalets fysiske rammer, hvori det endnu en gang anbefales, at der  \r\n\r\n etableres et kræftforskningscenter, og at dette bl.a. sker ved en fysisk  \r\n\r\n samplacering i Rockefellerkomplekset af Finsenlaboratoriet,  \r\n\r\n forskningsafdelingerne på Kræftens Bekæmpelses Fibiger Institut og Kræftens  \r\n\r\n Bekæmpelses Cancerregister. Det samme synspunkt gør sig gældende i  \r\n\r\n bemærkningerne til lov om udbygning af Rigshospitalet m.v. </P>  \r\n\r\n<P>Undervisningsministeren bad herefter i <I>1984</I> Statens  \r\n\r\n Lægevidenskabelige Forskningsråd om at nedsætte et udvalg til behandling af  \r\n\r\n den organisatoriske og fysiske samordning af kræftforskningen i  \r\n\r\n hovedstadsområdet med deltagelse af Statens Lægevidenskabelige og  \r\n\r\n Naturvidenskabelige Forskningsråd, Københavns Universitet, Rigshospitalet og  \r\n\r\n Landsforeningen til Kræftens Bekæmpelse. Et omfattende udvalgsarbejde førte  \r\n\r\n til en flertalsindstilling og en mindretalsindstilling, som begge gik ind  \r\n\r\n for, at der blev etableret et kræftforskningscenter, og at det skete inden  \r\n\r\n for rammerne af Rockefellerkomplekset, som er nabo til Rigshospitalet og  \r\n\r\n Panuminstituttet. </P>  \r\n\r\n<P>Et nyt udvalg blev i <I>1985</I> nedsat af Undervisningsministeriets  \r\n\r\n Byggedirektorat med henblik på at løse de lokalemæssige problemer i  \r\n\r\n forbindelse med etableringen af kræftforskningscentret i  \r\n\r\n Rockefeller-komplekset, men på grund af Kræftens Bekæmpelses fortsatte  \r\n\r\n ekspansion af sine egne forskningsafdelinger måtte planerne i <I>1986</I>  \r\n\r\n opgives, idet der i Rockefellerkomplekset ikke kunne frigøres de nødvendige  \r\n\r\n arealer til at sikre, at forskningscentret på lidt længere sigt kunne rumme  \r\n\r\n såvel Kræftens Bekæmpelses egne som andre forskningsafdelinger. </P>  \r\n\r\n<P>Kræftens Bekæmpelse tog herefter initiativ til at udarbejde planer for  \r\n\r\n etableringen af forskningscentret på Finsenområdet og anmodede derfor  \r\n\r\n Undervisningsministeriets Byggedirektorat om at blive inddraget i  \r\n\r\n forhandlingerne om Finsen Institutet, som forventedes udbudt til salg efter  \r\n\r\n hospitalsfunktionernes udflytning fra området. Kræftens Bekæmpelse ejer og  \r\n\r\n driver i forvejen en stor forskningsbygning på Finsenområdet, som ud over  \r\n\r\n Kræftens Bekæmpelses Fibiger Institut også huser Rigshospitalets  \r\n\r\n Finsenlaboratorium. Hertil kommer, at Kræftens Bekæmpelses Cancerregister og  \r\n\r\n flere af landsforeningens øvrige afdelinger er beliggende på området i  \r\n\r\n bygninger lejet af Rigshospitalet. Hvis Kræftens Bekæmpelse kunne disponere  \r\n\r\n over en yderligere bygningsmasse, ville forskningscentret kunne etableres på  \r\n\r\n Finsenområdet. Adskillige af de mest anvendelige bygninger på området er i  \r\n\r\n øvrigt opført af Kræftens Bekæmpelse for indsamlede midler. Disse bygninger  \r\n\r\n blev imidlertid overdraget til staten i 1963 i forbindelse med statens  \r\n\r\n overtagelse af driften af radiumstationerne i Danmark. Overdragelsen skete  \r\n\r\n vederlagsfrit under henvisning til, at bygningerne af staten skulle anvendes  \r\n\r\n til kræftbehandling. </P>  \r\n\r\n<P>Målsætningen med at etablere &#187;Kræftens Bekæmpelses  \r\n\r\n Forskningscenter&#171; på Finsenområdet er at skabe et attraktivt  \r\n\r\n forskningsmiljø og de nødvendige fysiske rammer, som kan muliggøre, at  \r\n\r\n forskningscentret ud over Kræftens Bekæmpelses stadigt stigende antal  \r\n\r\n forskningsafdelinger også vil kunne tiltrække relevante offentlige  \r\n\r\n forskningsinstitutioner og forskergrupper fra Statens Lægevidenskabelige og  \r\n\r\n Naturvidenskabelige Forskningsråd, universitetet og Rigshospitalet og  \r\n\r\n herunder bevare Finsenlaboratoriet på Finsenområdet. Ligeledes vil  \r\n\r\n &#187;Kræftens Bekæmpelses Forskningscenter&#171; tiltrække internationale  \r\n\r\n forskningsgrupper samt erhvervslaboratorier med kræftrelateret forskning.  \r\n\r\n</P>  \r\n\r\n<P>Landsforeningen til Kræftens Bekæmpelse har oplyst, at foreningen under de  \r\n\r\n officielle forhandlinger med Undervisnings- og Forskningsministeriets  \r\n\r\n Byggedirektorat og og Sundhedsministeriet om køb af Finsenområdet, som blev  \r\n\r\n indledt i oktober 1988, på ny har drøftet forskningscenterplanerne med  \r\n\r\n repræsentanter for Statens Lægevidenskabelige Forskningsråd, Rigshospitalets  \r\n\r\n Lægeråd og universitetet, som alle har givet deres tilslutning til planerne.  \r\n\r\n Forhandlingen med Undervisnings- og Forskningsministeriets Byggedirektorat og  \r\n\r\n Sundhedsministeriet blev afsluttet i august 1989 med en aftale om et tilbud  \r\n\r\n fra Kræftens Bekæmpelse om køb af Finsenområdet til en pris, som svarer til  \r\n\r\n Statsskattedirektoratets vurdering af områdets værdi. </P>  \r\n\r\n<P>Under såvel tidligere som de senest gennemførte drøftelser og  \r\n\r\n forhandlinger om kræftforskningscenterplanerne har det fra alle de nævnte  \r\n\r\n implicerede parter været tillagt stor betydning, at forskningscentret blev  \r\n\r\n etableret i nær fysisk kontakt med Rigshospitalet og universitetets  \r\n\r\n kræftrelaterede forskningsinstitutioner. Planerne om at etablere  \r\n\r\n forskningscentret på Finsenområdet, hvor en række af Kræftens Bekæmpelses  \r\n\r\n forskningsafdelinger samt Rigshospitalets Finsenlaboratorium i forvejen  \r\n\r\n ligger i landsforeningens egen laboratoriebygning, henholdsvis i lejede  \r\n\r\n lokaler, må derfor betragtes som den optimale løsning, som det næppe er  \r\n\r\n muligt at finde realistiske alternativer til. </P>  \r\n\r\n<P>Med fremsættelsen af nærværende beslutningsforslag tilsigtes det, at  \r\n\r\n Finsenområdet sælges til Kræftens Bekæmpelse uden offentligt udbud i henhold  \r\n\r\n til Finansministeriets cirkulære om salg af statens faste ejendomme af 28.  \r\n\r\n august 1989, hvor det i § 14 bestemmes, at offentligt udbud kan undlades, når  \r\n\r\n vægtige grunde taler herfor. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "24/10/1989"
        },
        {
            "displayName": "Accession",
            "displayValue": "19891BA00008"
        },
        {
            "displayName": "Entydig dokumentidentifikation",
            "displayValue": "CL003274"
        },
        {
            "displayName": "Dato for førstegangsindlæggelse",
            "displayValue": "24/10/1989"
        },
        {
            "displayName": "Dato for indlæggelse",
            "displayValue": "24/10/1989"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "8"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}