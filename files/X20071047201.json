{
    "id": 116518,
    "title": "Rådighed, langvarig arbejdsløshed, manglende oplysninger om jobsøgning, frist, hjemvisning",
    "documentTypeId": "230",
    "isSagsforlobPeriodValid": true,
    "shortName": "AFG nr 10472 af 13/08/2007",
    "documentHtml": "<div class=\"bjelke\">Den fulde tekst</div><p class=\"Titel2\">Rådighed, langvarig arbejdsløshed, manglende oplysninger om jobsøgning, frist, hjemvisning</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Et medlem var blevet genindplaceret i dagpengesystemet den 1. juni 1998. Hun havde ikke siden genindplaceringen haft fuldtidsbeskæftigelse, og havde generelt set kun i begrænset omfang været i beskæftigelse. Det havde på grund af sygdom ikke været muligt at aktiverer medlemmet</div>\r\n        </p>\r\n        <p class=\"Tekst2\">\r\n          <div>Efter i en periode at have været delvist sygemeldt blev medlemmet raskmeldt i august 2005. Medlemmet oplyste videre, at hun fra den 28. juni 2005 havde haft deltidsbeskæftigelse. Medlemmet meldte sig ledig fra den 21. februar 2006 efter at være blevet opsagt. A-kassen vurderede da, at medlemmet ikke stod til rådighed. Det fremgik også af sagen, at der var tvivl om, hvorvidt medlemmet havde pasningsmuligheder til sit barn.</div>\r\n        </p>\r\n        <p class=\"Tekst2\">\r\n          <div>Direktoratet stadfæstede a-kassens afgørelse om, at medlemmet ikke stod til rådighed for arbejdsmarkedet.</div>\r\n        </p>\r\n        <p class=\"Tekst2\">\r\n          <div>Ankenævnet fandt ikke, at der på de foreliggende oplysninger var fuldt tilstrækkeligt grundlag for at vurdere, om medlemmet stod til rådighed for arbejdsmarkedet.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at det nærmere burde undersøges, hvor mange jobs medlemmet havde søgt siden, hun blev fuldt raskmeldt i august 2005.</div>\r\n        </p>\r\n        <p class=\"Tekst2\">\r\n          <div>Ankenævnet hjemviste derfor sagen til direktoratet med henblik på indhentelse af yderligere oplysninger. Direktoratet blev samtidig bedt om at overveje, om medlemmet skulle have haft en frist til at bevise, at hun stod til rådighed for arbejdsmarkedet.</div>\r\n        </p>\r\n      </div>\r\n      <p class=\"Tekst\">Ankenævnet har behandlet Deres klage på møde den 9. august 2007.</p>\r\n      <p class=\"Tekst\">Nævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">Sagen hjemvises til fornyet behandling i Arbejdsdirektoratet, idet direktoratet anmodes om at indhente oplysninger om, hvor mange jobs De har søgt, siden De blev fuldt raskmeldt den 19. august 2005.</p>\r\n      <p class=\"Tekst\">Direktoratet skal på baggrund af de indhentede oplysninger tage stilling til sagen igen, herunder overveje om De skulle have haft en frist til at bevise Deres rådighed.</p>\r\n      <p class=\"Tekst\">Ankenævnet ophæver således Arbejdsdirektoratets afgørelse af den 11. september 2006.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De blev genindplaceret i dagpengesystemet den 1. juni 1998,</p>\r\n        <p class=\"Liste1\"><span class=\"Liste1Nr\">–</span> det fremgår af sagen, at De ikke havde haft fuldtidsbeskæftigelse siden genindplaceringen. Dog oplyser De i Deres klage, at De er fuldtidsansat,</p>\r\n        <p class=\"Liste1\"><span class=\"Liste1Nr\">–</span> De afsluttede barselslov den 3. maj 2004, og De fik ret til dagpenge fra den 4. maj 2004,</p>\r\n        <p class=\"Liste1\"><span class=\"Liste1Nr\">–</span> De blev den 27. oktober 2004 ansat i XX,</p>\r\n        <p class=\"Liste1\"><span class=\"Liste1Nr\">–</span> De blev afskediget fra XX den 3. december 2004, med begrundelsen, at XX ikke fandt, at Deres indsats svarede til XX’s forventninger,</p>\r\n        <p class=\"Liste1\"><span class=\"Liste1Nr\">–</span> kommunen i brev af 28. juni 2005 oplyste, at De skulle have været startet i aktivering den 21. juni 2005, men at De samme dag havde sygemeldt Dem med et hold i ryggen, som De havde pådraget Dem dagen i forvejen,</p>\r\n        <p class=\"Liste1\"><span class=\"Liste1Nr\">–</span> De havde afleveret en attest vedrørende arbejdsudygtighed om 1 dags sygemelding fra den 23. juni 2005. Det betød, at aktiveringen skulle være påbegyndt den 27. juni 2005,</p>\r\n        <p class=\"Liste1\"><span class=\"Liste1Nr\">–</span> det havde været forsøgt flere gange at få Dem aktiveret, men De var sygemeldt, når de skulle starte,</p>\r\n        <p class=\"Liste1\"><span class=\"Liste1Nr\">–</span> De i perioden fra den 8. juni til den 19. august 2005 var delvis (50%) sygemeldt. Ved attest af 19. august 2005 fremgår det, at det gik så godt med Deres ryg og knæ, at De var i stand til at arbejde fuld tid. De blev derfor raskmeldt. Attesten blev afleveret den 29. august 2005 i a-kassen,</p>\r\n        <p class=\"Liste1\"><span class=\"Liste1Nr\">–</span> a-kassen den 29. august 2005 vurderede, at feriepenge kunne udbetales til Dem, dog skulle der være skærpet opmærksomhed på rådighed, hvis De igen blev ledig,</p>\r\n        <p class=\"Liste1\"><span class=\"Liste1Nr\">–</span> De for perioden fra den 30. august til den 16. september 2005 fik feriedagpenge. De oplyste i ansøgningen, at De den 28. juni 2005 var begyndt på arbejde som merchandiser i ca. 25-35 timer om ugen. De arbejdede for 12 forskellige arbejdsgivere, hvor arbejdet primært blev udført i YY. Endvidere arbejdede De hos ZZ som tilsynsperson,</p>\r\n        <p class=\"Liste1\"><span class=\"Liste1Nr\">–</span> De søgte om feriepenge i perioden fra den 6. til den 20. februar 2006,</p>\r\n        <p class=\"Liste1\"><span class=\"Liste1Nr\">–</span> De meldte Dem ledig fra den 21. februar 2006,</p>\r\n        <p class=\"Liste1\"><span class=\"Liste1Nr\">–</span> De den 23. februar 2006 var i kontakt med a-kassen, De oplyste, at De ikke længere var ønsket i YY. De blev anmodet om næste dag kl. 9.00 at møde i a-kassen med alle relevante papirer samt redegørelse. Det passede Dem ikke at møde, fordi De ikke kunne få Deres datter passet. Forespurgt hvorvidt De havde en pasningsmulighed, oplyste De: ”Jo, jeg har min far, men han har det lidt svært lige i øjeblikket”. Medarbejderen fra a-kassen oplyste herefter, at De havde et rådighedsproblem. De kom med papirerne kl. 14.30,</p>\r\n        <p class=\"Liste1\"><span class=\"Liste1Nr\">–</span> afdelingsleder i kolonial i YY den 2. marts 2006 oplyste til a-kassen, at De havde været ansat ca. 25 timer om ugen ved 11 forskellige arbejdsgivere, men at De imidlertid kom kl. 07.15-07.30 om morgenen og gik allerede kl. 09.30-10.00, da De skulle hjem til Deres datter, som faderen passede,</p>\r\n        <p class=\"Liste1\"><span class=\"Liste1Nr\">–</span> De har oplyst, at De arbejdede 25 timer om ugen i YY, og at dette kan dokumenteres. Deres arbejdsgivere har aldrig givet udtryk for at have været utilfredse. Om Deres sygdom i YY oplyste De, at De havde været syg i i alt 44 timer på grund af en forkølelse,</p>\r\n        <p class=\"Liste1\"><span class=\"Liste1Nr\">–</span> De ifølge lønsedler har fået løn for ca. 665 timers arbejde i YY,</p>\r\n        <p class=\"Liste1\"><span class=\"Liste1Nr\">–</span> De har oplyst, at De havde været sygemeldt i ca. 1 uge, da De blev opsagt af YY,</p>\r\n        <p class=\"Liste1\"><span class=\"Liste1Nr\">–</span> De har ikke fagretligt forfulgt sagen om Deres afskedigelse fra arbejdet i YY,</p>\r\n        <p class=\"Liste1\"><span class=\"Liste1Nr\">–</span> det fra kommunen er oplyst, at det ikke har været muligt at aktivere Dem, og</p>\r\n        <p class=\"Liste1\"><span class=\"Liste1Nr\">–</span> a-kassen har vejledt Dem om, at De skulle stå til rådighed for arbejdsmarkedet.</p>\r\n      </p>\r\n      <p class=\"Tekst\">Der må kun udbetales dagpenge til et medlem, som står til rådighed for arbejdsmarkedet.</p>\r\n      <p class=\"Tekst\">Dagpenge må ikke udbetales til et medlem, som er syg eller i øvrigt ude af stand til at påtage sig arbejde af normalt omfang. A-kassen skal foretage en rådighedsvurdering af et medlem, hvis der er tvivl om medlemmets rådighed for arbejdsmarkedet.</p>\r\n      <p class=\"Tekst\">Ankenævnet har navnlig lagt vægt på, at De i perioden fra 28. juni 2005 og indtil januar 2006 arbejdede i YY som merchandiser for 11 arbejdsgivere i ca. 25 timer om ugen. Endvidere havde De arbejde i nogle få timer om ugen som tilsynsperson i ZZ.</p>\r\n      <p class=\"Tekst\">Ankenævnet er opmærksom på, at der forud for Deres ansættelse i YY har været længere sygeperioder, og at det ikke har været muligt at aktivere Dem.</p>\r\n      <p class=\"Tekst\">Ankenævnet finder dog ikke på baggrund af de foreliggende oplysninger, at der er fuldt tilstrækkeligt grundlag til at vurdere, om De stod til rådighed for arbejdsmarkedet.</p>\r\n      <p class=\"Tekst\">Ankenævnet finder ikke sagen tilstrækkeligt oplyst, idet det nærmere bør oplyses, hvor mange jobs De har søgt, siden De blev fuldt raskmeldt den 19. august 2005.</p>\r\n      <p class=\"Tekst\">Ankenævnet finder derfor, at direktoratet igen skal behandle sagen og indhente oplysninger om, hvor mange jobs De har søgt siden De blev fuldt raskmeldt den 19. august 2005. Direktoratet bedes i den forbindelse overveje, om De skulle have haft en frist til at bevise, at De stod til rådighed for arbejdsmarkedet.</p>\r\n      <p class=\"Tekst\">Ankenævnet ophæver således direktoratets afgørelse.</p>\r\n      <p class=\"Tekst\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 62, stk. 2, nr. 5 i lov om arbejdsløshedsforsikring mv., jf. lovbekendtgørelse nr. 874 af 11. september 2005,</p>\r\n        <p class=\"Liste1\"><span class=\"Liste1Nr\">–</span> § 3, § 8, § 24, stk. 1, og § 28, stk. 2, i Arbejdsdirektoratets bekendtgørelse nr. 516 af 17. juni 2003 om rådighed.</p>\r\n      </p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet. Endvidere har De indsendt lønsedler fra Deres arbejde i YY.</p>\r\n      <p class=\"Tekst\">På ankenævnets vegne</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">Arbejdsdirektoratet,</p>\r\n      <p class=\"Tekst\">A-kassen</p>\r\n      <p class=\"Tekst\"><span class=\"Bold\">Regler:</span></p>\r\n      <p class=\"Tekst\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 874 af 11. september 2005.</span></p>\r\n      <p class=\"Tekst\"><span class=\"Bold\">§ 62.</span> Der kan kun udbetales dagpenge til et medlem, som står til rådighed for arbejdsmarkedet. Det er en betingelse for at være til rådighed, at medlemmet</p>\r\n      <p>\r\n        <p class=\"Liste1\"><span class=\"Liste1Nr\">1)</span> er aktivt arbejdssøgende,</p>\r\n        <p class=\"Liste1\"><span class=\"Liste1Nr\">2)</span> kan og vil overtage arbejde med dags varsel,</p>\r\n        <p class=\"Liste1\"><span class=\"Liste1Nr\">3)</span> kan og vil deltage i formidlingssamtaler, samtaler om formidlingsrelevante oplysninger (cv-samtaler) efter kapitel 6 i lov om en aktiv beskæftigelsesindsats og rådighedssamtaler,</p>\r\n        <p class=\"Liste1\"><span class=\"Liste1Nr\">4)</span> kan og vil deltage i kontaktforløb, herunder i jobsamtaler, og aftalte aktiviteter og tilbud efter lov om en aktiv beskæftigelsesindsats, og</p>\r\n        <p class=\"Liste1\"><span class=\"Liste1Nr\">5)</span> giver staten i jobcenteret de oplysninger, som er nødvendige for, at medlemmet kan formidles arbejde og gives tilbud efter lov om en aktiv beskæftigelsesindsats.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Dagpenge må ikke udbetales til et medlem,</p>\r\n      <p>\r\n        <p class=\"Liste1\"><span class=\"Liste1Nr\">1)</span> som er sygt eller i øvrigt ude af stand til at påtage sig arbejde af normalt omfang,</p>\r\n        <p class=\"Liste1\"><span class=\"Liste1Nr\">2)</span> som aftjener værnepligt eller unddrager sig denne,</p>\r\n        <p class=\"Liste1\"><span class=\"Liste1Nr\">3)</span> som ved domstols- eller administrativ afgørelse er berøvet sin frihed, eller som unddrager sig frihedsberøvelse,</p>\r\n        <p class=\"Liste1\"><span class=\"Liste1Nr\">4)</span> som forsørges på institution, eller</p>\r\n        <p class=\"Liste1\"><span class=\"Liste1Nr\">5)</span> som af anden grund ikke står til rådighed for arbejdsmarkedet.</p>\r\n      </p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 516 af 17. juni 2003 om rådighed.</span></p>\r\n      <p class=\"Tekst\"><span class=\"Bold\">Område og begreber m.v.</span></p>\r\n      <p class=\"Tekst\"><span class=\"Bold\">§ 3.</span> Et ledigt medlem kan kun få dagpenge, hvis medlemmet står til rådighed for arbejdsmarkedet.</p>\r\n      <p class=\"Tekst\"><span class=\"Bold\">Overtagelse af arbejde</span></p>\r\n      <p class=\"Tekst\"><span class=\"Bold\">§ 8.</span> Et medlem skal kunne overtage rimeligt arbejde med fuld sædvanlig arbejdstid på de vilkår, som er almindelige inden for det pågældende faglige område. For deltidsforsikrede er fuld sædvanlig arbejdstid 30 timer om ugen.</p>\r\n      <p class=\"Tekst\"><span class=\"Italic\">Stk. 2.</span> Rimeligt arbejde omfatter alt arbejde, som medlemmet kan varetage. Arbejdet er også rimeligt, hvis medlemmet kan varetage det efter et kortere uddannelsesforløb, og medlemmet får tilbudt den fornødne oplæring i forbindelse med formidlingen.</p>\r\n      <p class=\"Tekst\"><span class=\"Bold\">Rådighedsvurdering</span></p>\r\n      <p class=\"Tekst\"><span class=\"Bold\">§ 24.</span> A-kassen skal undersøge og vurdere et medlems rådighed, hvis der opstår tvivl om rådigheden for arbejdsmarkedet.</p>\r\n      <p class=\"Tekst\">….</p>\r\n      <p class=\"Tekst\"><span class=\"Bold\">§ 28.</span> …</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 2.</span> Hvis a-kassen ved vurderingen finder, at medlemmet står til rådighed, men der dog er tvivl om medlemmets fortsatte tilknytning til arbejdsmarkedet, skal a-kassen give medlemmet en frist på højst 3 måneder til at vise sin tilknytning til arbejdsmarkedet.</p>\r\n      <p class=\"Tekst\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/04/2008"
        },
        {
            "displayName": "Accession",
            "displayValue": "X20071047201"
        },
        {
            "displayName": "Entydig dokumentidentifikation",
            "displayValue": "BE002835"
        },
        {
            "displayName": "Dato for indlæggelse",
            "displayValue": "16/04/2008"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10472"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "13/08/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5100834-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}