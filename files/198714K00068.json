{
    "id": 107852,
    "title": "1987 BTL 68   BETÆNKNING OVER FORSLAG TIL LOV OM STATSGARANTI FOR HØSTTABSLÅN TIL   LANDMÆND    NR L 68 1987-88, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1987/1 BTL 68",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 68 </P>  \r\n\r\n<P></P>  \r\n\r\n<P>Betænkning over Forslag til lov om statsgaranti for høsttabslån til  \r\n\r\n landmænd <BR>  \r\n\r\n Nr L 68 1987-88, 1. samling </P>  \r\n\r\n<P></P>  \r\n\r\n<P>Afgivet af Landbrugs- og Fiskeriudvalget </P>  \r\n\r\n<P></P>  \r\n\r\n<P>Afgivet: 19871209 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har i den </P>  \r\n\r\n<P>forbindelse stillet spørgsmål til landbrugsministeren, som denne har </P>  \r\n\r\n<P>besvaret dels skriftligt, dels i samråd. </P>  \r\n\r\n<P>Udvalget har endvidere modtaget henvendelse fra Den Danske </P>  \r\n\r\n<P>Bankforening og Danmarks Sparekasseforening. </P>  \r\n\r\n<P>Der er af et mindretal stillet ændringsforslag, hvorom henvises til </P>  \r\n\r\n<P>de ledsagende bemærkninger. </P>  \r\n\r\n<P>Landbrugsministeren har med henvisning til Justitsministeriets notat </P>  \r\n\r\n<P>af 11. november 1987, der er optrykt som bilag til denne </P>  \r\n\r\n<P>betænkning, over for udvalget oplyst, at der ikke vil være noget </P>  \r\n\r\n<P>juridisk eller formelt imod, at Folketinget vedtager, at et </P>  \r\n\r\n<P>eventuelt rentetilskud til høsttabslån finansieres ved overførsel </P>  \r\n\r\n<P>af frigjorte grovvarefondsmidler. </P>  \r\n\r\n<P>Herefter indstiller et <B>mindretal</B> (Det Konservative Folkepartis,  \r\n\r\n</P>  \r\n\r\n<P>Venstres og Centrum-Demokraternes medlemmer af udvalget) </P>  \r\n\r\n<P>lovforslaget til <B>vedtagelse.</B> Mindretallet vil redegøre for sin </P>  \r\n\r\n<P>stilling til de stillede ændringsforslag ved 2. behandling. </P>  \r\n\r\n<P>Et <B>andet mindretal</B> (Socialdemokratiets medlemmer af udvalget) </P>  \r\n\r\n<P>indstiller lovforslaget til <B>vedtagelse</B> med de stillede </P>  \r\n\r\n<P>ændringsforslag. </P>  \r\n\r\n<P>Et <B>tredje mindretal</B> (Socialistisk Folkepartis medlemmer af  \r\n\r\n udvalget) </P>  \r\n\r\n<P>vil redegøre for sin stilling til lovforslaget ved 2. behandling, </P>  \r\n\r\n<P>men kan tiltræde de stillede ændringsforslag. </P>  \r\n\r\n<P>Et <B>fjerde mindretal</B> (Det Radikale Venstres medlem af udvalget) vil  \r\n\r\n</P>  \r\n\r\n<P>redegøre for sin stilling til lovforslaget og de stillede </P>  \r\n\r\n<P>ændringsforslag ved 2. behandling. </P>  \r\n\r\n<P>Et <B>femte mindretal</B> (Fremskridtspartiets medlem af udvalget) </P>  \r\n\r\n<P>indstiller lovforslaget til <B>forkastelse</B> ved 3. behandling. </P>  \r\n\r\n<P>Ændringsforslag </P>  \r\n\r\n<P>Af et <B>mindretal</B> (S), tiltrådt af et <B>mindretal</B> (SF): </P>  \r\n\r\n<P>Til titlen </P>  \r\n\r\n<P>1) <B>Titlen</B> affattes således: </P>  \r\n\r\n<P>&#187;Forslag </P>  \r\n\r\n<P>til </P>  \r\n\r\n<P>Lov om statsgaranterede høsttabslån med rentetilskud til landmænd&#171;  \r\n\r\n</P>  \r\n\r\n<P>Til § 1 </P>  \r\n\r\n<P>2) I <B>stk. 1</B> ændres &#187;Landbrugsministeren kan indtil&#171; til:  \r\n\r\n</P>  \r\n\r\n<P>&#187;Landbrugsministeren kan efter ansøgning indgivet senest&#171;. </P>  \r\n\r\n<P>Ny paragraf </P>  \r\n\r\n<P>3) Efter § 6 indsættes som ny paragraf: </P>  \r\n\r\n<P>&#187;§ 01. Landbrugsministeren kan efter ansøgning yde tilskud til </P>  \r\n\r\n<P>betaling af renter af lån, for hvilke der ydes statsgaranti efter </P>  \r\n\r\n<P>denne lov. </P>  \r\n\r\n<P>Stk. 2. Rentetilskud kan dog alene ydes til landmænd, der har haft </P>  \r\n\r\n<P>et høsttab, som opgjort i henhold til § 2 og § 3 har været på </P>  \r\n\r\n<P>mindst 40 pct. </P>  \r\n\r\n<P>Stk. 3. Rentetilskud ydes med 5 pct. årligt af lånets til enhver tid </P>  \r\n\r\n<P>værende restgæld. </P>  \r\n\r\n<P>Stk. 4. Landbrugsministeren fastsætter nærmere regler for udbetaling </P>  \r\n\r\n<P>af tilskud.&#171; </P>  \r\n\r\n<P>Til § 7 </P>  \r\n\r\n<P>4) I <B>stk. 1</B> udgår ordene &#187;pengeinstitutter og&#171;. </P>  \r\n\r\n<P>Til § 8 </P>  \r\n\r\n<P>5) <B>Paragraffen</B> affattes således: </P>  \r\n\r\n<P>&#187;§ 8. Landbrugsministeren fastsætter tidspunktet for lovens </P>  \r\n\r\n<P>ikrafttræden.&#171; </P>  \r\n\r\n<P>Bemærkninger </P>  \r\n\r\n<P>Til nr. 1-5 </P>  \r\n\r\n<P>Efter ændringsforslagene bemyndiges landbrugsministeren til at yde </P>  \r\n\r\n<P>tilskud til delvis dækning af renteudgifter på lån med </P>  \r\n\r\n<P>statsgaranti til landmænd, som er ramt af høsttab på 40 pct. og </P>  \r\n\r\n<P>derover. </P>  \r\n\r\n<P>Under forudsætning af, at alle lån optages til maksimal løbetid, at </P>  \r\n\r\n<P>lånerammen på 500 mio. kr. udnyttes fuldt ud, at alle lån er </P>  \r\n\r\n<P>optaget pr. 1. januar 1988, at lånene afdrages efter </P>  \r\n\r\n<P>serielånsprincippet, at ca. 20 pct. af ansøgerne har et høsttab </P>  \r\n\r\n<P>på mindst 40 pct., og at ansøgere med mindst 40 pct. høsttab vil </P>  \r\n\r\n<P>optage ca. 30 pct. af den samlede lånemasse, vil forslagene </P>  \r\n\r\n<P>medføre udgifter på knap 30 mio. kr. over en 7-årig periode. Det </P>  \r\n\r\n<P>bemærkes, at skønnet er behæftet med stor usikkerhed. </P>  \r\n\r\n<P>Rentetilskuddet finansieres ved hjælp af de frigivne </P>  \r\n\r\n<P>grovvarefondsmidler, der er placeret i Finansieringsfonden af </P>  \r\n\r\n<P>1963. Disse midler anvendes ifølge grovvarefondenes vedtægter til </P>  \r\n\r\n<P>landbrugsmæssige formål efter forhandling mellem Landbrugsraadet, </P>  \r\n\r\n<P>De danske Landboforeninger, Danske Husmandsforeninger og </P>  \r\n\r\n<P>landbrugsministeren samt efter dennes godkendelse. Anvendelse af </P>  \r\n\r\n<P>midler til rentetilskud til landmænd, der på grund af et dårligt </P>  \r\n\r\n<P>høstresultat er kommet i likviditetsmæssige vanskeligheder, vil </P>  \r\n\r\n<P>således være i overensstemmelse med fondenes formål. </P>  \r\n\r\n<P>Det foreslås at henlægge ordningens administration til </P>  \r\n\r\n<P>Hypotekbanken. Sagsbehandlingen i Hypotekbanken vil bygge på det </P>  \r\n\r\n<P>långivende pengeinstituts bedømmelse af ansøgerens </P>  \r\n\r\n<P>overholdelsesevne og på konsulenterklæringer. </P>  \r\n\r\n<P>Den nærmere udformning af ordningens administration skal forhandles </P>  \r\n\r\n<P>med de berørte organisationer. </P>  \r\n\r\n<P>Administrationen af høsttabsordningen i Hypotekbanken forventes </P>  \r\n\r\n<P>herefter at kræve en personaleforøgelse i 1988 på 8 årsværk (6 AC </P>  \r\n\r\n<P>+ 2 HK), svarende til lønudgifter på 2,0 mio. kr., og øgede </P>  \r\n\r\n<P>driftsudgifter, herunder engangsanskaffelser (edb), på 0,7 mio. </P>  \r\n\r\n<P>kr. </P>  \r\n\r\n<P>Herudover bemærkes til de enkelte ændringsforslag følgende: </P>  \r\n\r\n<P>Ad nr. 2 </P>  \r\n\r\n<P>Bl.a. under henvisning til forøget sagsmængde i Hypotekbanken og </P>  \r\n\r\n<P>til, at EF-Kommissionens godkendelse ikke kan forventes at </P>  \r\n\r\n<P>foreligge førend noget ind i 1988, kan det ikke forventes, at </P>  \r\n\r\n<P>samtlige sager er færdigbehandlet inden den 31. marts 1988. Det </P>  \r\n\r\n<P>foreslås derfor, at ordningen omfatter ansøgninger indgivet </P>  \r\n\r\n<P>senest den 31. marts 1988. </P>  \r\n\r\n<P>Ad nr. 3. </P>  \r\n\r\n<P>For at opnå en enkel og smidig administration af tilskudsbetalingen </P>  \r\n\r\n<P>er det hensigten at fastsætte regler, hvorefter tilskuddet </P>  \r\n\r\n<P>beregnes på grundlag af stipulerede restgældsbeløb. </P>  \r\n\r\n<P>Ad nr. 4 </P>  \r\n\r\n<P>Ændringen er en konsekvens af, at ordningens administration foreslås </P>  \r\n\r\n<P>henlagt til Hypotekbanken. </P>  \r\n\r\n<P>Ad nr. 5 </P>  \r\n\r\n<P>Ordningen udbygget med rentetilskud skal notificeres for </P>  \r\n\r\n<P>EF-Kommissionen. Det foreslås derfor, at landbrugsministeren </P>  \r\n\r\n<P>fastsætter tidspunktet for lovens ikrafttræden. </P>  \r\n\r\n<P>Svend Andersen (S) nfmd. <B>Erling Christensen (S) Arne Jensen (S)  \r\n\r\n</B></P>  \r\n\r\n<P>Henning Nielsen (S) Bjørn Westh (S) Gade (SF) Birthe Hansen (SF) </P>  \r\n\r\n<P>Inger Harms (SF) Knud Østergaard (KF) fmd. <B>Grove (KF) Jette </B></P>  \r\n\r\n<P>Thomsen (KF) Henning Andersen (KF) Povl Brøndsted (V) Svend </P>  \r\n\r\n<P>Heiselberg (V) Emmert Andersen (CD) Dohrmann (FP) Larsen-Ledet </P>  \r\n\r\n<P>(RV) </P>  \r\n\r\n<P>Partierne KRF og FK havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>Justitsministeriets notat af 11. november 1987: </P>  \r\n\r\n<P>Notat om anvendelse af frigjorte grovvarefondsmidler i </P>  \r\n\r\n<P>Finansieringsfonden af 1963 </P>  \r\n\r\n<P>1. I en skrivelse af 6. november 1987 har Landbrugsministeriet </P>  \r\n\r\n<P>anmodet Justitsministeriet om en udtalelse om det retlige </P>  \r\n\r\n<P>grundlag for at benytte de frigjorte grovvarefondsmidler, som er </P>  \r\n\r\n<P>placeret i Finansieringsfonden af 1963. Midlerne ønskes anvendt </P>  \r\n\r\n<P>til krisehjælp til landmænd, som i særlig grad er bragt i </P>  \r\n\r\n<P>likviditetsmæssige vanskeligheder på grund af en dårlig høst i </P>  \r\n\r\n<P>1987. </P>  \r\n\r\n<P>2. Den 12. august 1981 tiltrådte Folketingets Finansudvalg en </P>  \r\n\r\n<P>ansøgning fra landbrugsministeren (aktstykke nr. 551 af 29. juli </P>  \r\n\r\n<P>1981) om tilslutning til, at der blev indskudt 150 mio. kr. i 2 </P>  \r\n\r\n<P>grovvaresikringsfonde, fordelt med 75 mio. kr. til hver fond. I </P>  \r\n\r\n<P>aktstykket redegjorde landbrugsministeren for landbrugets </P>  \r\n\r\n<P>gældsforhold. Det anførtes endvidere i aktstykket: </P>  \r\n\r\n<P>&#187;Fondene skal ikke selv optage lån, men garantere for indenlandske  \r\n\r\n</P>  \r\n\r\n<P>lån, som landmænd optager i pengeinstitutter til konvertering af </P>  \r\n\r\n<P>overforfalden, højt forrentet grovvaregæld inden for </P>  \r\n\r\n<P>pengeinstitutternes almindelige udlånsrammer. Landmænd vil herved </P>  \r\n\r\n<P>kunne opnå, at dyr, overforfalden gæld ombyttes med bank- eller </P>  \r\n\r\n<P>sparekasselån til lavere rente og med en roligere afvikling. </P>  \r\n\r\n<P>. . . </P>  \r\n\r\n<P>Nærmere regler om fondenes virksomhed vil blive fastlagt i fondenes </P>  \r\n\r\n<P>vedtægter. Landbrugsministeren godkender fondenes vedtægter, </P>  \r\n\r\n<P>ligesom ændringer i vedtægterne skal godkendes af ham. </P>  \r\n\r\n<P>Godkendelse vil kun blive meddelt, såfremt vedtægterne opfylder en </P>  \r\n\r\n<P>række forudsætninger for fondenes virksomhed. </P>  \r\n\r\n<P>. . . </P>  \r\n\r\n<P>Med henblik på at sikre den bedst mulige udnyttelse af fondenes </P>  \r\n\r\n<P>garantikapital vil det være en betingelse for meddelelse af </P>  \r\n\r\n<P>garanti, at ansøgeren efter fondsbestyrelsens skøn må antages at </P>  \r\n\r\n<P>kunne videreføre jordbrugsbedriften og opfylder sine økonomiske </P>  \r\n\r\n<P>forpligtelser (uden yderligere gældsættelse). </P>  \r\n\r\n<P>. . . </P>  \r\n\r\n<P>Fondene skal kunne meddele garantier indtil den 1. juli 1983, og </P>  \r\n\r\n<P>fondene ophører den 30. juni 1988. </P>  \r\n\r\n<P>Ved fondenes opløsning tilbagebetales en andel af de i behold </P>  \r\n\r\n<P>værende midler svarende til grovvareselskabernes relative indskud </P>  \r\n\r\n<P>til de indskydende grovvareselskaber. De resterende midler </P>  \r\n\r\n<P>anvendes til landbrugsmæssige formål efter forhandling mellem </P>  \r\n\r\n<P>landbrugsministeren og Landbrugsraadet, De danske </P>  \r\n\r\n<P>Landboforeninger og Danske Husmandsforeninger.&#171; </P>  \r\n\r\n<P>Landbrugsministeren godkendte fondenes vedtægter den 17. november </P>  \r\n\r\n<P>1981. Vedtægternes § 12 har følgende ordlyd: </P>  \r\n\r\n<P>&#187;§ 12 </P>  \r\n\r\n<P>Beslutning om ændring af fundatsen samt beslutning om Fondens </P>  \r\n\r\n<P>førtidige opløsning kan kun ske med eenstemmig tilslutning af de </P>  \r\n\r\n<P>i § 7 nævnte organisationer og selskaber. </P>  \r\n\r\n<P>Fonden kan meddele garantier indtil den 1. juli 1983. Fonden ophører </P>  \r\n\r\n<P>den 30. juni 1988, idet dog fonden tidligst kan bringes til </P>  \r\n\r\n<P>ophør, når alle forpligtelser er indfriet. </P>  \r\n\r\n<P>Ved fondens opløsning tilbagebetales halvdelen af de i behold </P>  \r\n\r\n<P>værende midler, efter alle forpligtelser er opfyldt, til de </P>  \r\n\r\n<P>indskydende grovvareselskaber. Tilbagebetaling til </P>  \r\n\r\n<P>grovvareselskaberne sker i forhold til deres respektive indskud </P>  \r\n\r\n<P>med forholdsmæssige fradrag for de tab, som indskyderne hver for </P>  \r\n\r\n<P>sig har påført Fonden. I tilfælde af indskud udover de </P>  \r\n\r\n<P>oprindelige 75 mio. kr. fra grovvareselskaberne sker der dog kun </P>  \r\n\r\n<P>tilbagebetaling til disse, yderligere indskydere, af den i behold </P>  \r\n\r\n<P>værende forholdsmæssige del af dette yderligere indskud. </P>  \r\n\r\n<P>De indskydende grovvarevirksomheder kan ultimo 1983 opsige deres lån </P>  \r\n\r\n<P>til indfrielse i takt med, at fondens garantiforpligtelse m.v. </P>  \r\n\r\n<P>ophører. Lånene anses for fuldt og endeligt indfriet gennem </P>  \r\n\r\n<P>tilbagebetaling af halvdelen af den intakte kapital opgjort under </P>  \r\n\r\n<P>hensyntagen til samtlige fonden påhvilende forpligtelser. </P>  \r\n\r\n<P>De resterende midler anvendes til landbrugsmæssige formål efter </P>  \r\n\r\n<P>forhandling mellem Landbrugsraadet, De danske Landboforeninger og </P>  \r\n\r\n<P>Danske Husmandsforeninger samt landbrugsministeren og efter </P>  \r\n\r\n<P>dennes godkendelde.&#171; </P>  \r\n\r\n<P>Ved aktstykke nr. 114 af 30. november 1982 gav Finansudvalget den </P>  \r\n\r\n<P>14. december 1982 bl.a. tilslutnng til, at fondenes adgang til at </P>  \r\n\r\n<P>give garantier blev udvidet. I aktstykket anførtes det, at det </P>  \r\n\r\n<P>havde vist sig, fondenes virksomhed ikke havde fået det </P>  \r\n\r\n<P>forudsatte og forventede omfang. </P>  \r\n\r\n<P>3. Ved skrivelse af 29. august 1984 gav landbrugsministeren fondene </P>  \r\n\r\n<P>tilladelse til at tilbagebetale indtil 75 mio. kr. til de </P>  \r\n\r\n<P>indskydende grovvarevirksomheder under forudsætning af, at et </P>  \r\n\r\n<P>tilsvarende beløb af det statslige indskud samtidig blev </P>  \r\n\r\n<P>frigjort. Det var endvidere en forudsætning for tilladelserne, at </P>  \r\n\r\n<P>de pengeinstitutter, der havde ydet lån mod garanti fra fondene, </P>  \r\n\r\n<P>ikke havde indvendinger mod frigivelsen, og at fondene efter </P>  \r\n\r\n<P>aftale med Landbrugsraadet, De danske Landboforeninger og Danske </P>  \r\n\r\n<P>Husmandsforeninger overførte det statslige indskud til særskilt </P>  \r\n\r\n<P>forvaltning og forrentning i et dansk pengeinstitut eller i </P>  \r\n\r\n<P>Finansieringsfonden af 1963, således at midlerne kunne være til </P>  \r\n\r\n<P>disposition for de landbrugsmæssige formål, der senere ville </P>  \r\n\r\n<P>blive besluttet i overensstemmelse med vedtægternes § 12, sidste </P>  \r\n\r\n<P>stykke. Om baggrunden for tilladelsen anførtes det bl.a. i </P>  \r\n\r\n<P>skrivelserne, at det af fondenes regnskaber for 1983 fremgik, at </P>  \r\n\r\n<P>fondenes kapital inkl. hensættelser til imødegåelse af tab </P>  \r\n\r\n<P>udgjorde henholdsvis ca. 214 mio. kr. og ca. 244 mio. kr., og at </P>  \r\n\r\n<P>gælds- og garantiforpligtelserne udgjorde henholdsvis ca. 116 </P>  \r\n\r\n<P>mio. kr. og ca. 100 mio. kr., hvorefter fondenes </P>  \r\n\r\n<P>garantiforpligtelser efter udlodning af indtil 150 mio. kr. efter </P>  \r\n\r\n<P>Landbrugsministeriets opfattelse ikke ville overstige 200 pct. af </P>  \r\n\r\n<P>den tilbageværende fondskapital. </P>  \r\n\r\n<P>4. Den 21. september 1984 foreslog Landbrugsraadet og landbo- og </P>  \r\n\r\n<P>husmandsforeningerne følgende anvendelse af de udloddede </P>  \r\n\r\n<P>statslige midler: </P>  \r\n\r\n<P>1. Et tilskud til Dansk Landbrugsmuseum, som tidligere havde </P>  \r\n\r\n<P>modtaget tilskud fra Finansieringsfonden af 1963. </P>  \r\n\r\n<P>2. En delvis erstatning til nogle kødeksportører, som havde lidt tab </P>  \r\n\r\n<P>i forbindelse med en strejke. </P>  \r\n\r\n<P>3. Et rentefrit lån til danske slagterier til delvis finansiering af </P>  \r\n\r\n<P>erstatninger i forbindelse med bekæmpelsen af Aujeszkys syge. </P>  \r\n\r\n<P>4. Et lån til foreløbig finansiering af erstatninger i forbindelse </P>  \r\n\r\n<P>med bekæmpelse af kvægsygdommen IBR. </P>  \r\n\r\n<P>Landbrugsministeren meddelte den 19. oktober 1984, at man kunne </P>  \r\n\r\n<P>tiltræde forslag 1-3, men at man fandt forslag 4 uforeneligt med </P>  \r\n\r\n<P>de forudsætninger for bevillingen af statsmidler til bekæmpelsen </P>  \r\n\r\n<P>af IBR, som var kommet til udtryk i aktstykke nr. 401 af 15. </P>  \r\n\r\n<P>august 1984, og hvorefter udgifterne skulle deles ligeligt mellem </P>  \r\n\r\n<P>staten og landbrugets organisationer. </P>  \r\n\r\n<P>I besvarelsen af et spørgsmål om den planlagte anvendelse af </P>  \r\n\r\n<P>midlerne, stillet af et medlem af Folketinget den 2. november </P>  \r\n\r\n<P>1984, meddelte landbrugsministeren den 14. november 1984, at </P>  \r\n\r\n<P>anvendelsen af den statslige del af fondenes garantikapital, som </P>  \r\n\r\n<P>blev frigivet i takt med garantiforpligtelsernes ophør, ikke </P>  \r\n\r\n<P>krævede Finansudvalgets tilslutning. </P>  \r\n\r\n<P>På grundlag af en forespørgsel af 21. november 1984 fra </P>  \r\n\r\n<P>Finansudvalget redegjorde ministeren nærmere for dette synspunkt </P>  \r\n\r\n<P>med en henvisning til aktstykke nr. 551 af 29. juli 1981, </P>  \r\n\r\n<P>hvorefter &#187;. . . de resterende midler anvendes til </P>  \r\n\r\n<P>landbrugsmæssige formål efter forhandling mellem </P>  \r\n\r\n<P>landbrugsministeren og Landbrugsraadet, De danske </P>  \r\n\r\n<P>Landboforeninger og Danske Husmandsforeninger&#171;. Endvidere anførte  \r\n\r\n</P>  \r\n\r\n<P>ministeren, at midlerne af tekniske grunde var overført til </P>  \r\n\r\n<P>Finansieringsfonden &#187;. . . til særskilt forvaltning og </P>  \r\n\r\n<P>forrentning . . .&#171;, indtil den endelige anvendelse var fastlagt. </P>  \r\n\r\n<P>5. Spørgsmålet om, hvorvidt de frigjorte grovvarefondsmidler, som nu </P>  \r\n\r\n<P>er placeret i Finansieringsfonden af 1963, kan anvendes til </P>  \r\n\r\n<P>finansiering af krisehjælp til de landmænd, som i særlig grad er </P>  \r\n\r\n<P>bragt i likviditetsmæssige vanskeligheder på grund af dårlig høst </P>  \r\n\r\n<P>i 1987, må afgøres på grundlag af indholdet af aktstykke nr. 551 </P>  \r\n\r\n<P>af 29. februar 1981 og efter vedtægternes bestemmelse om </P>  \r\n\r\n<P>midlernes anvendelse. Som det fremgår af såvel aktstykket som </P>  \r\n\r\n<P>vedtægternes § 12 i.f. kan pengene anvendes &#187;til landbrugsmæssige  \r\n\r\n</P>  \r\n\r\n<P>formål efter forhandling mellem Landbrugsraadet, De danske </P>  \r\n\r\n<P>Landboforeninger og Danske Husmandsforeninger samt </P>  \r\n\r\n<P>landbrugsministeren og efter dennes godkendelse&#171;. </P>  \r\n\r\n<P>Efter Justitsministeriets opfattelse synes formuleringen at </P>  \r\n\r\n<P>indebære, at enhver anvendelse til formål indenfor landbruget, </P>  \r\n\r\n<P>som landbrugsministeren kan godkende, og som er forhandlet mellem </P>  \r\n\r\n<P>de nævnte parter, vil være en anvendelse, som falder indenfor </P>  \r\n\r\n<P>bestemmelsens ordlyd. Der er efter Justitsministeriets opfattelse </P>  \r\n\r\n<P>ikke belæg for at antage, at forhandlingerne skal føre til </P>  \r\n\r\n<P>enighed om anvendelsen af midlerne, idet det af udtrykket &#187;og </P>  \r\n\r\n<P>efter dennes godkendelse&#171; fremgår, at kun landbrugsministeren er </P>  \r\n\r\n<P>indrømmet vetoret med hensyn til midlernes anvendelse. </P>  \r\n\r\n<P>En anvendelse af midlerne til krisehjælp til landmænd, som på grund </P>  \r\n\r\n<P>af et dårligt høstresultat er kommet i likviditetsmæssige </P>  \r\n\r\n<P>vanskeligheder, er efter Justitsministeriets opfattelse en </P>  \r\n\r\n<P>anvendelse til &#187;landbrugsmæssige formål&#171; og vil således være i  \r\n\r\n</P>  \r\n\r\n<P>overensstemmelse med vedtægternes bestemmelse om anvendelsen af </P>  \r\n\r\n<P>grovvarefondsmidlerne. </P>  \r\n\r\n<P>Med hensyn til vedtægternes krav om forhandling kan </P>  \r\n\r\n<P>Justitsministeriet oplyse, at der i nyere lovgivning sondres </P>  \r\n\r\n<P>mellem &#187;udtalelse fra&#171;, &#187;forhandling med&#171; og  \r\n\r\n &#187;indstilling fra&#171;. I </P>  \r\n\r\n<P>lovarbejdet antages normalt, at valget af en formulering som &#187;en </P>  \r\n\r\n<P>forhanding&#171; har til formål at sikre, at parterne bibringes viden </P>  \r\n\r\n<P>om og forståelse for de øvrige parters synspunkter, mens det </P>  \r\n\r\n<P>normalt antages, at der ikke heri ligger et krav om, at der forud </P>  \r\n\r\n<P>for afgørelsen af spørgsmålet kræves forhandling til enighed. </P>  \r\n\r\n<P>6. Sammenfattende finder Justitsministeriet, at en anvendelse af de </P>  \r\n\r\n<P>statslige midler fra fondene, der er placeret i </P>  \r\n\r\n<P>Finansieringsfonden af 1963, til krisehjælp til landmænd ikke </P>  \r\n\r\n<P>adskiller sig fra den anvendelse, der hidtil har fundet sted, og </P>  \r\n\r\n<P>at en beslutning herom derfor vil være i overensstemmelse med </P>  \r\n\r\n<P>indholdet af aktstykket samt vedtægterne for fondene, hvis </P>  \r\n\r\n<P>beslutningen træffes efter forhandling med Landbrugsraadet, De </P>  \r\n\r\n<P>danske Landboforeninger og Danske Husmandsforeninger. </P>  \r\n\r\n<P>Tillægsbetænkningen. </P>  \r\n\r\n<P>Efter at lovforslaget ved 2. behandling blev henvist til fornyet </P>  \r\n\r\n<P>udvalgsbehandling, har udvalget behandlet dette i et møde. </P>  \r\n\r\n<P>Der er af landbrugsministeren stillet ændringsforslag, hvorom </P>  \r\n\r\n<P>henvises til de ledsagende bemærkninger. </P>  \r\n\r\n<P>Herefter indstiller et <B>flertal</B> (Socialdemokratiets, Det  \r\n\r\n Konservative </P>  \r\n\r\n<P>Folkepartis, Venstres og Centrum-Demokraternes medlemmer af </P>  \r\n\r\n<P>udvalget) lovforslaget til <B>vedtagelse</B> med de af </P>  \r\n\r\n<P>landbrugsministeren stillede ændringsforslag. </P>  \r\n\r\n<P>Et <B>mindretal inden for flertallet</B> (Socialdemokratiets medlemmer af  \r\n\r\n</P>  \r\n\r\n<P>udvalget) udtaler: </P>  \r\n\r\n<P>Socialdemokratiet stillede til 2. behandling en række </P>  \r\n\r\n<P>ændringsforslag. </P>  \r\n\r\n<P>Forslagene blev taget tilbage umiddelbart inden 2. behandling i </P>  \r\n\r\n<P>folketingssalen, da der opstod mulighed for at få bredere </P>  \r\n\r\n<P>tilslutning til forslaget om rentetilskud finansieret af </P>  \r\n\r\n<P>grovvarefondene. </P>  \r\n\r\n<P>Regeringen har mellem 2. og 3. behandling stillet ændringsforslag, </P>  \r\n\r\n<P>der er helt i overensstemmelse med Socialdemokratiets </P>  \r\n\r\n<P>ændringsforslag på nær længden af rentetilskudsperioden. </P>  \r\n\r\n<P>Socialdemokratiet foreslog, at der skulle ydes rentetilskud i </P>  \r\n\r\n<P>hele lånets løbetid, regeringen foreslår rentetilskud i 3 år. </P>  \r\n\r\n<P>Et <B>mindretal</B> (Socialistisk Folkepartis medlemmer af udvalget) </P>  \r\n\r\n<P>indstiller lovforslaget til <B>forkastelse,</B> men kan tiltræde de af  \r\n\r\n</P>  \r\n\r\n<P>ministeren stillede ændringsforslag, fordi de vil betyde en lille </P>  \r\n\r\n<P>likviditetslettelse. Selve forslaget om en høsttabsordning vil SF </P>  \r\n\r\n<P>stemme imod ved 3. behandling ud fra den erkendelse, som alle </P>  \r\n\r\n<P>burde have, at det ikke er mere gæld, landbruget har brug for i </P>  \r\n\r\n<P>den nuværende situation. </P>  \r\n\r\n<P>Landbrugets problem er, at gælden er alt for stor, og ikke mindst at </P>  \r\n\r\n<P>en væsentlig del af denne gæld er højforrentet. SF har gang på </P>  \r\n\r\n<P>gang peget på, at der skal laves en finansieringsreform, som </P>  \r\n\r\n<P>tilbyder landbruget lavtforrentede lån. SF har tidligere fremlagt </P>  \r\n\r\n<P>tanker og ideer om en Jordbrugerfond som formidler af denne form </P>  \r\n\r\n<P>for långivning, og SF vil først i det nye år fremsætte forslag om </P>  \r\n\r\n<P>en finansieringsreform, som bygger på solidariske principper med </P>  \r\n\r\n<P>statsgaranti og med inddragelse af værdistigningerne i landbruget </P>  \r\n\r\n<P>som modydelse. Samtidig med dette forslag vil SF fremsætte </P>  \r\n\r\n<P>forslag om andre ejerformer i landbruget, men skal i den </P>  \r\n\r\n<P>forbindelse fremhæve, at SF ikke ønsker aktieselskaber i </P>  \r\n\r\n<P>landbruget. </P>  \r\n\r\n<P>En refinansiering af dele af den højforrentede gæld vil være </P>  \r\n\r\n<P>nødvendig, og det kan lade sig gøre, uden at store statsmidler </P>  \r\n\r\n<P>skal bruges. </P>  \r\n\r\n<P>De kriser, som landbruget har været igennem ikke mindst i den sidste </P>  \r\n\r\n<P>halve snes år, har tilsyneladende ikke vakt megen bekymring hos </P>  \r\n\r\n<P>de fleste af Folketingets partier, hvor de sidste par års </P>  \r\n\r\n<P>miljødebat totalt har overdøvet det, som må siges at være </P>  \r\n\r\n<P>landbrugets problem, nemlig gældsætningen. </P>  \r\n\r\n<P>SF skal derfor opfordre landbrugsministeren til at nedsætte et </P>  \r\n\r\n<P>hurtigt arbejdende udvalg, som inden den 1. marts 1988 kan </P>  \r\n\r\n<P>fremsætte forslag om ændrede ejerformer uden aktieselskaber. SF </P>  \r\n\r\n<P>skal samtidig opfordre partierne i Folketinget til at tage </P>  \r\n\r\n<P>landbrugets problemer alvorligt og til i en åben og fri debat at </P>  \r\n\r\n<P>være med til at få lavet egentlige forslag om, hvordan </P>  \r\n\r\n<P>finansieringen af dansk landbrug skal foregå i fremtiden. Den </P>  \r\n\r\n<P>udvikling i landbrugets struktur, som går imod større og færre </P>  \r\n\r\n<P>brug, skal ikke uhindret have lov til at fortsætte. Dette bør </P>  \r\n\r\n<P>også være en del af den helt nødvendige landbrugspolitik, der </P>  \r\n\r\n<P>skal føres i dette land. </P>  \r\n\r\n<P>SF vil understrege, at det ikke er tiden til at nedsætte brede </P>  \r\n\r\n<P>udvalg til at undersøge landbrugets problemer; der har været </P>  \r\n\r\n<P>rigeligt med udvalg og betænkninger. Nu drejer det sig om </P>  \r\n\r\n<P>politiske beslutninger. </P>  \r\n\r\n<P>Et <B>andet mindretal</B> (Det Radikale Venstres medlem af udvalget) vil  \r\n\r\n</P>  \r\n\r\n<P>redegøre for sin stilling ved lovforslagets 3. behandling og vil </P>  \r\n\r\n<P>undlade at stemme ved afstemningerne om ændringsforslagene, men </P>  \r\n\r\n<P>ønsker allerede nu at tilkendegive, at det ved 2. behandling af </P>  \r\n\r\n<P>lovforslaget gav tilslutning til lovforslaget i den af regeringen </P>  \r\n\r\n<P>fremsatte form. Som det fremgik ved 2. behandling, var det Det </P>  \r\n\r\n<P>Radikale Venstres hensigt at stemme for høsttabsordningen ved 3. </P>  \r\n\r\n<P>behandling af lovforslaget. </P>  \r\n\r\n<P>Mellem 2. og 3. behandling har regeringen imidlertid stillet en </P>  \r\n\r\n<P>række ændringsforslag til sit eget lovforslag. Disse forslag </P>  \r\n\r\n<P>indebærer, at der nu kan ydes rentetilskud til landmænd til </P>  \r\n\r\n<P>dækning af høsttab. Midlerne til rentetilskuddene hentes fra de </P>  \r\n\r\n<P>såkaldte grovvarefonde. Det er Det Radikale Venstres opfattelse, </P>  \r\n\r\n<P>at anvendelse af midler fra grovvarefondene forudsætter </P>  \r\n\r\n<P>forhandling med landbrugets organisationer, og at det er bedst </P>  \r\n\r\n<P>stemmende med fondenes tilblivelseshistorie, at midlerne anvendes </P>  \r\n\r\n<P>i overensstemmelse med landbrugsorganisationernes synspunkter. </P>  \r\n\r\n<P>Dette er ikke tilfældet i denne forbindelse. Landbrugets </P>  \r\n\r\n<P>organisationer er ikke enige i, at grovvarefondenes midler skal </P>  \r\n\r\n<P>bruges til dækning af høsttabsordningerne. På den baggrund kan </P>  \r\n\r\n<P>Det Radikale Venstre ikke medvirke til gennemførelsen af de </P>  \r\n\r\n<P>stillede ændringsforslag. Det Radikale Venstre finder, at </P>  \r\n\r\n<P>ændringsforslagene ændrer grundlaget for høsttabsordningen så </P>  \r\n\r\n<P>betydeligt, at Det Radikale Venstre ikke agter at medvirke ved </P>  \r\n\r\n<P>lovforslagets endelige vedtagelse. </P>  \r\n\r\n<P>Det Radikale Venstre finder det desuden væsentligt at understrege, </P>  \r\n\r\n<P>at landbrugets problemer ikke løses ved kortsigtede </P>  \r\n\r\n<P>foranstaltninger som f.eks. høsttabsordningen. Landbruget har et </P>  \r\n\r\n<P>stærkt behov for en hurtig afklaring af problemerne med </P>  \r\n\r\n<P>erhvervets fremtidige finansieringsforhold. </P>  \r\n\r\n<P>Det Radikale Venstre opfordrer derfor regeringen til at udarbejde </P>  \r\n\r\n<P>forslag til en forbedret finansiering for landbruget. Forslag </P>  \r\n\r\n<P>hertil skal fremsættes for Folketinget allerede i indeværende </P>  \r\n\r\n<P>folketingsår. </P>  \r\n\r\n<P>Det er Det Radikale Venstres opfattelse, at det derudover er </P>  \r\n\r\n<P>nødvendigt at påbegynde et arbejde med udarbejdelse af en </P>  \r\n\r\n<P>egentlig perspektivplan for landbruget. En sådan perspektivplan </P>  \r\n\r\n<P>for landbruget bør bl.a. omfatte spørgsmålet om struktur, </P>  \r\n\r\n<P>ejerformer, miljørigtige produktions- og dyrkningsmetoder samt </P>  \r\n\r\n<P>forskning i og udvikling af nye produkter. </P>  \r\n\r\n<P>Arbejdet hermed bør iværksættes snarest, for at der gennem arbejdet </P>  \r\n\r\n<P>med en sådan perspektivplan kan skabes den nødvendige klarhed for </P>  \r\n\r\n<P>erhvervet over de samlede fremtidsudsigter. </P>  \r\n\r\n<P>Et <B>tredje mindretal</B> (Fremskridtspartiets medlem af udvalget) </P>  \r\n\r\n<P>indstiller lovforslaget til <B>forkastelse</B> og vil redegøre nærmere  \r\n\r\n</P>  \r\n\r\n<P>for sin stilling til ændringsforslagene ved 3. behandling. </P>  \r\n\r\n<P>Ændringsforslag </P>  \r\n\r\n<P>Af <B>landbrugsministeren,</B> tiltrådt af et <B>flertal</B> (S, KF, SF, V  \r\n\r\n og CD): </P>  \r\n\r\n<P>Til titlen </P>  \r\n\r\n<P>1) <B>Titlen</B> affattes således: </P>  \r\n\r\n<P>&#187;Forslag </P>  \r\n\r\n<P>til </P>  \r\n\r\n<P>Lov om statsgaranterede høsttabslån med rentetilskud til landmænd&#171;  \r\n\r\n</P>  \r\n\r\n<P>Til § 1 </P>  \r\n\r\n<P>2) I <B>stk. 1</B> ændres &#187;Landbrugsministeren kan indtil&#171; til:  \r\n\r\n</P>  \r\n\r\n<P>&#187;Landbrugsministeren kan efter ansøgning indgivet senest&#171;. </P>  \r\n\r\n<P>Ny paragraf </P>  \r\n\r\n<P>3) Efter § 6 indsættes som ny paragraf: </P>  \r\n\r\n<P>&#187;§ 01. Landbrugsministeren kan efter ansøgning yde tilskud til </P>  \r\n\r\n<P>betaling af renter af lån, for hvilke der ydes statsgaranti efter </P>  \r\n\r\n<P>denne lov. </P>  \r\n\r\n<P>Stk. 2. Rentetilskud kan dog alene ydes til landmænd, der har haft </P>  \r\n\r\n<P>et høsttab, som opgjort i henhold til § 2 og § 3 har været på </P>  \r\n\r\n<P>mindst 40 pct. </P>  \r\n\r\n<P>Stk. 3. Rentetilskud ydes med 5 pct. pr. år i de første 3 år af </P>  \r\n\r\n<P>lånets løbetid. Rentetilskuddet beregnes af den til enhver tid </P>  \r\n\r\n<P>værende restgæld. </P>  \r\n\r\n<P>Stk. 4. Landbrugsministeren fastsætter nærmere regler for udbetaling </P>  \r\n\r\n<P>af tilskud.&#171; </P>  \r\n\r\n<P>Til § 7 </P>  \r\n\r\n<P>4) I <B>stk. 1</B> udgår ordene &#187;pengeinstitutter og&#171;. </P>  \r\n\r\n<P>Til § 8 </P>  \r\n\r\n<P>5) <B>Paragraffen</B> affattes således: </P>  \r\n\r\n<P>&#187;§ 8. Landbrugsministeren fastsætter tidspunktet for lovens </P>  \r\n\r\n<P>ikrafttræden.&#171; </P>  \r\n\r\n<P>Bemærkninger </P>  \r\n\r\n<P>Til nr. 1-5 </P>  \r\n\r\n<P>Efter ændringsforslagene bemyndiges landbrugsministeren til at yde </P>  \r\n\r\n<P>tilskud til delvis dækning af renteudgifter på lån med </P>  \r\n\r\n<P>statsgaranti til landmænd, som er ramt af høsttab på 40 pct. og </P>  \r\n\r\n<P>derover. Rentetilskud kan ydes i de 3 første år af lånets løbetid. </P>  \r\n\r\n<P>Under forudsætning af, at alle lån optages til maksimal løbetid, at </P>  \r\n\r\n<P>lånerammen på 500 mio. kr. udnyttes fuldt ud, at alle lån er </P>  \r\n\r\n<P>optaget pr. 1. januar 1988, at lånene afdrages efter </P>  \r\n\r\n<P>serielånsprincippet, at ca. 20 pct. af ansøgerne har et høsttab </P>  \r\n\r\n<P>på mindst 40 pct., og at ansøgere med mindst 40 pct. høsttab vil </P>  \r\n\r\n<P>optage ca. 30 pct. af den samlede lånemasse, vil </P>  \r\n\r\n<P>ændringsforslagene medføre udgifter på ca. 20 mio. kr. over en </P>  \r\n\r\n<P>3-årig periode. Det bemærkes, at skønnet er behæftet med stor </P>  \r\n\r\n<P>usikkerhed. </P>  \r\n\r\n<P>Rentetilskuddet finansieres ved hjælp af de frigivne </P>  \r\n\r\n<P>grovvarefondsmidler, der er placeret i Finansieringsfonden af </P>  \r\n\r\n<P>1963. Disse midler anvendes ifølge grovvarefondenes vedtægter til </P>  \r\n\r\n<P>landbrugsmæssige formål efter forhandling mellem Landbrugsrådet, </P>  \r\n\r\n<P>De danske Landboforeninger, Danske Husmandsforeninger og </P>  \r\n\r\n<P>landbrugsministeren samt efter dennes godkendelse. Anvendelse af </P>  \r\n\r\n<P>midler til rentetilskud til landmænd, der på grund af et dårligt </P>  \r\n\r\n<P>høstresultat er kommet i likviditetsmæssige vanskeligheder, vil </P>  \r\n\r\n<P>således være i overensstemmelse med fondenes formål. </P>  \r\n\r\n<P>Det foreslås at henlægge ordningens administration til </P>  \r\n\r\n<P>Hypotekbanken. Sagsbehandlingen i Hypotekbanken vil bygge på det </P>  \r\n\r\n<P>långivende pengeinstituts bedømmelse af ansøgerens </P>  \r\n\r\n<P>overlevelsesevne og på konsulenterklæringer. </P>  \r\n\r\n<P>Den nærmere udformning af ordningens administration skal forhandles </P>  \r\n\r\n<P>med de berørte organisationer. </P>  \r\n\r\n<P>Administrationen af høsttabsordningen i Hypotekbanken forventes </P>  \r\n\r\n<P>herefter at kræve en personaleforøgelse i 1988 på 8 årsværk (6 AC </P>  \r\n\r\n<P>+ 2 HK) svarende til lønudgifter på 2,0 mio. kr. og øgede </P>  \r\n\r\n<P>driftsudgifter, herunder engangsanskaffelser (EDB), på 0,7 mio. </P>  \r\n\r\n<P>kr. </P>  \r\n\r\n<P>Herudover bemærkes til de enkelte ændringsforslag følgende: </P>  \r\n\r\n<P>Ad nr. 2 </P>  \r\n\r\n<P>Bl.a. under henvisning til en forøget sagsmængde i Hypotekbanken og </P>  \r\n\r\n<P>til, at EF-Kommissionens godkendelse ikke kan forventes at </P>  \r\n\r\n<P>foreligge førend noget ind i 1988, kan det ikke forventes, at </P>  \r\n\r\n<P>samtlige sager er færdigbehandlet inden den 31. marts 1988. Det </P>  \r\n\r\n<P>foreslås derfor, at ordningen omfatter ansøgninger indgivet </P>  \r\n\r\n<P>senest den 31. marts 1988. </P>  \r\n\r\n<P>Ad nr. 3 </P>  \r\n\r\n<P>For at opnå en enkel og smidig administration af tilskudsbetalingen </P>  \r\n\r\n<P>er det hensigten at fastsætte regler, hvorefter tilskuddet </P>  \r\n\r\n<P>beregnes på grundlag af stipulerede restgældsbeløb. </P>  \r\n\r\n<P>Ad nr. 4 </P>  \r\n\r\n<P>Ændringen er en konsekvens af, at ordningens administration foreslås </P>  \r\n\r\n<P>henlagt til Hypotekbanken. </P>  \r\n\r\n<P>Ad nr. 5 </P>  \r\n\r\n<P>Ordningen udbygget med rentetilskud skal notificeres for </P>  \r\n\r\n<P>EF-Kommissionen. Det foreslås derfor, at landbrugsministeren </P>  \r\n\r\n<P>fastsætter tidspunktet for lovens ikrafttræden. </P>  \r\n\r\n<P>Svend Andersen (S) nfmd. <B>Erling Christensen (S) Arne Jensen (S)  \r\n\r\n</B></P>  \r\n\r\n<P>Henning Nielsen (S) Bjørn Westh (S) Gade (SF) Birthe Hansen (SF) </P>  \r\n\r\n<P>Inger Harms (SF) Knud Østergaard (KF) fmd. <B>Grove (KF) Jette </B></P>  \r\n\r\n<P>Thomsen (KF) Henning Andersen (KF) Povl Brøndsted (V) Svend </P>  \r\n\r\n<P>Heiselberg (V) Emmert Andersen (CD) Dohrmann (FP) Larsen-Ledet </P>  \r\n\r\n<P>(RV) </P>  \r\n\r\n<P>Partierne KRF og FK havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198714K00068"
        },
        {
            "displayName": "Entydig dokumentidentifikation",
            "displayValue": "CL004573"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "68"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}