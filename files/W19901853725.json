{
    "id": 37077,
    "title": "Pensionsbeskatning - kapitalpension - virksomhedsunderskud. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18537 af 28/08/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En klagers fradrag i personlig indkomst for indbetaling til  \r\n\r\n kapitalpension, blev nægtet godkendt, idet indbetalingen ikke kunne rummes i  \r\n\r\n den personlige indkomst. Ved opgørelsen heraf skulle virksomhedsunderskud  \r\n\r\n efter virksomhedsskattelovens § 13, stk. 2, fragå i den personlige indkomst  \r\n\r\n efter personskattelovens § 3, stk. 1, før der kunne beregnes fradrag for  \r\n\r\n indbetaling til kapitalpension. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Pensionsbeskatning - kapitalpension -  \r\n\r\n virksomhedsunderskud. (* 1) </H1>  \r\n\r\n<P></P>  \r\n\r\n<P>A klagede for indkomståret 1988 over, at de stedlige skattemyndigheder  \r\n\r\n ikke havde godkendt hans fradrag på 10.000 kr. i den personlige indkomst for  \r\n\r\n indbetaling til kapitalpension. Myndighederne havde anset fradragsretten  \r\n\r\n betinget af, at fradraget kunne rummes i den personlige indkomst, opgjort  \r\n\r\n efter reglerne i personskattelovens § 3, jf. pensionsbeskatningslovens § 18,  \r\n\r\n stk. 2. </P>  \r\n\r\n<P>Det fremgik af sagens oplysninger, at klagerens repræsentant i juli 1989  \r\n\r\n havde rettet forespørgsel til Skattedepartementet vedrørende fortolkningen af  \r\n\r\n punkt 93 i cirkulære nr. 24 af 16. december 1986 til  \r\n\r\n pensionsbeskatningsloven. </P>  \r\n\r\n<P>Det daværende Statsskattedirektorat, nu Told- og Skattestyrelsen, havde i  \r\n\r\n august 1989 besvaret henvendelsen, og det fremgik heraf, at direktoratet var  \r\n\r\n af den opfattelse, at virksomhedsunderskud efter virksomhedsskattelovens §  \r\n\r\n 13, stk. 2, skulle indgå i opgørelsen af den personlige indkomst efter  \r\n\r\n reglerne i personskattelovens § 3, stk. 1. Virksomhedsunderskuddet skulle  \r\n\r\n således fradrages før fradrag for bidrag til kapitalpension efter  \r\n\r\n pensionsbeskatningslovens § 18. stk. 2. </P>  \r\n\r\n<P>Skattemyndighedernes ansættelse var foretaget under henvisning til Told-  \r\n\r\n og Skattestyrelsens udtalelse i sagen. </P>  \r\n\r\n<P>Klagerens repræsentant nedlagde over for Landsskatteretten påstand om, at  \r\n\r\n der ved opgørelsen af den personlige indkomst efter personskattelovens § 3,  \r\n\r\n stk. 1, skulle foretages fradrag for bidrag til kapitalpension i henhold til  \r\n\r\n pensionsbeskatningslovens § 18, stk. 2, førend der blev foretaget fradrag af  \r\n\r\n negativ virksomhedsindkomst efter virksomhedsskattelovens § 13, stk. 3. Der  \r\n\r\n skulle således bortses fra fradrag af negativ indkomst efter  \r\n\r\n virksomhedsskattelovens § 13, stk. 3, i lighed med, at fremført og overført  \r\n\r\n negativ personlig indkomst først skulle fragå efter fradrag af  \r\n\r\n kapitalpensionsbidrag, jf. punkt 93 i cirkulære nr. 24 af 16. december 1986  \r\n\r\n om pensionsbeskatningsloven. </P>  \r\n\r\n<P>Klagerens repræsentant henviste bl.a. til cirkulæret til  \r\n\r\n pensionsbeskatningsloven, hvoraf fremgik, at kapitalpensionsbidraget skal  \r\n\r\n kunne rummes i den personlige indkomst før regulering efter overgangsreglerne  \r\n\r\n i pensionsskattelovens § 21 og inden anvendelse af reglerne om  \r\n\r\n overførsel/fremførsel af negativ personlig indkomst. Det var herefter  \r\n\r\n repræsentantens opfattelse, at det tilsvarende måtte være mest naturligt, at  \r\n\r\n fradraget for kapitalpension også skulle foretages inden  \r\n\r\n skatteberegningsreglerne om modregning af virksomhedsunderskud efter § 13,  \r\n\r\n stk. 3-4, i virksomhedsskatteloven. </P>  \r\n\r\n<P>Endvidere henviste klagerens repræsentant til reglerne om  \r\n\r\n kapitalpensionsordninger i ansættelsesforhold. Han anførte herved, at dersom  \r\n\r\n forsikringen var oprettet i et ansættelsesforhold, ville en fortolkning af  \r\n\r\n reglerne føre til, at man først måtte afgøre, hvor stor en del af en præmie  \r\n\r\n til kapitalpension, der reelt var fradragsberettiget, inden man anvendte  \r\n\r\n reglerne i § 13, stk. 3, i virksomhedsskatteloven. Det ville på tilsvarende  \r\n\r\n måde være mest naturligt, at en præmie til en privat tegnet  \r\n\r\n kapitalpensionsordning skulle fradrages i den personlige indkomst, inden man  \r\n\r\n anvendte modregningsreglerne i § 13, stk. 3, i virksomhedsskatteloven. Det  \r\n\r\n var derfor repræsentantens opfattelse, at der ikke kunne være holdepunkter i  \r\n\r\n lovgivningen for, at en privat tegnet ordning i denne relation skulle stilles  \r\n\r\n dårligere end ordninger i ansættelsesforhold. </P>  \r\n\r\n<P>Endelig anførte repræsentanten, at virksomhedsunderskud, der fradrages  \r\n\r\n efter virksomhedsskattelovens § 13, stk. 2, 2. pkt., dvs. i ægtefællens  \r\n\r\n personlige indkomst, foretages, efter at ægtefællen havde fratrukket præmie  \r\n\r\n til pension. Det var derfor repræsentantens opfattelse, at der ikke var belæg  \r\n\r\n for at anvende andre principper ved fradrag af virksomhedsunderskud efter  \r\n\r\n reglerne i virksomhedsskattelovens § 13, stk. 3. </P>  \r\n\r\n<P>Landsskatteretten måtte ved afgørelsen lægge til grund, at  \r\n\r\n virksomhedsunderskud i henhold til virksomhedsskattelovens § 13, stk. 3,  \r\n\r\n måtte anses for en del af opgørelsen af nettoresultatet af den personlige  \r\n\r\n indkomst i henhold til personskattelovens § 3. Landsskatteretten fandt, at  \r\n\r\n der herefter kunne foretages fradrag for indbetalt kapitalpension i det  \r\n\r\n omfang, fradraget kunne rummes i den således opgjorte personlige indkomst.  \r\n\r\n</P>  \r\n\r\n<P>Da klagerens indbetaling til kapitalpension efter det oplyste ikke havde  \r\n\r\n kunnet rummes i den således opgjorte personlige indkomst, blev den påklagede  \r\n\r\n ansættelse stadfæstet. </P>  \r\n\r\n<P>LV 1989, I 2.7.7.4. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i (* 1) Skat 10, 1990, s. 797"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901853725"
        },
        {
            "displayName": "Entydig dokumentidentifikation",
            "displayValue": "CA005012"
        },
        {
            "displayName": "Dato for indlæggelse",
            "displayValue": "28/09/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18537"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "28/08/1990"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1990-5-339"
        },
        {
            "displayName": "Stikord",
            "displayValue": "PENSIONSBESKATNING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}