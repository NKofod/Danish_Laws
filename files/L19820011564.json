{
    "id": 50382,
    "title": "Bekendtgørelse af luftfartsoverenskomst af 18. december 1981 med Uruguay ",
    "documentTypeId": "220",
    "isSagsforlobPeriodValid": false,
    "shortName": "BKI nr 115 af 11/11/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af luftfartsoverenskomst af 18.  \r\n\r\n december 1981 med Uruguay </H1>  \r\n\r\n<P></P>  \r\n\r\n<BR>  \r\n\r\n<P>Den 18. december 1981 undertegnedes i Montevideo en luftfartsoverenskomst  \r\n\r\n mellem Danmark og Uruguay. </P>  \r\n\r\n<P>Overenskomsten og en dertil knyttet noteveksling har følgende ordlyd: </P>  \r\n\r\n<P>LUFTFARTSOVERENSKOMST </P>  \r\n\r\n<P>MELLEM KONGERIGET </P>  \r\n\r\n<P>DANMARKS REGERING OG </P>  \r\n\r\n<P>REPUBLIKKEN URUGUAYS REGERING </P>  \r\n\r\n<P>Indledning </P>  \r\n\r\n<P>Kongeriget Danmarks regering og Republikken Uruguays regering er i henhold  \r\n\r\n til Henstilling nr. VIII i Chicagokonferencens slutakt af 7. december 1944 og  \r\n\r\n ud fra ønsket om at indgå en overenskomst således, at regelmæssig civil  \r\n\r\n luftfart mellem og ud over deres respektive territorier bliver etableret på  \r\n\r\n basis af lige gode muligheder og gennemføres på en fornuftig og økonomisk  \r\n\r\n måde, blevet enige om følgende: </P>  \r\n\r\n<P>Artikel 1 </P>  \r\n\r\n<P>Definitioner </P>  \r\n\r\n<UL CLASS=PLAIN-LIST>  \r\n\r\n<LI>1) I denne overenskomst og dens tillæg skal: </LI>  \r\n\r\n<LI>a) udtrykket &#187;konventionen&#171; betyde konventionen om  \r\n\r\n international civil luftfart, åbnet for undertegnelse i Chicago den syvende  \r\n\r\n december 1944, og indbefatte ethvert tillæg vedtaget i henhold til denne  \r\n\r\n konventions artikel 90 og enhver ændring af tillæggene eller konventionen i  \r\n\r\n henhold til dennes artikler 90 og 94 som er blevet vedtaget af begge  \r\n\r\n kontraherende parter; </LI>  \r\n\r\n<LI>b) udtrykket &#187;territorium&#171; have den betydning, der er fastsat i  \r\n\r\n konventionens artikel 2; </LI>  \r\n\r\n<LI>c) udtrykket &#187;luftfartsmyndigheder&#171; betyde: - for så vidt angår  \r\n\r\n Republikken Uruguay, forsvarsministeriet. - for så vidt angår Danmarks  \r\n\r\n regering, ministeriet for offentlige arbejder. - eller, for begges  \r\n\r\n vedkommende, enhver person eller ethvert organ, som er bemyndiget til at  \r\n\r\n udøve de funktioner, der for tiden varetages af de nævnte myndigheder. </LI>  \r\n\r\n<LI>d) udtrykket &#187;udpeget luftfartsselskab&#171; betyde det  \r\n\r\n luftfartsselskab, som af hver af de kontraherende parter i overensstemmelse  \r\n\r\n med artikel III i denne overenskomst er blevet udpeget til at drive  \r\n\r\n lufttrafik som beskrevet i tillægget til denne overenskomst; </LI>  \r\n\r\n<LI>e) udtrykkene &#187;lufttrafik&#171;, &#187;international  \r\n\r\n lufttrafik&#171;, &#187;luftfartsselskab&#171; og &#187;teknisk landing&#171;  \r\n\r\n have den betydning, der er fastlagt i konventionens artikel 96; </LI>  \r\n\r\n<LI>f) udtrykket &#187;takst&#171; betyde de priser, som skal betales for  \r\n\r\n befordring af passagerer, bagage og fragt, samt betingelserne for disse  \r\n\r\n prisers anvendelse, herunder priser og betingelser for agentur og andre  \r\n\r\n biydelser, men ikke betaling eller vilkår for befordring af post. </LI>  \r\n\r\n<LI>2) Tillægget udgør en integrerende del af denne overenskomst, og enhver  \r\n\r\n henvisning til overenskomsten skal omfatte henvisning til tillægget, med  \r\n\r\n mindre andet er anført. En ændring heraf skal ske i henhold til den i artikel  \r\n\r\n XVII anførte fremgangsmåde. </LI>  \r\n\r\n</UL>  \r\n\r\n<P>Artikel II </P>  \r\n\r\n<P>Trafikrettigheder </P>  \r\n\r\n<UL CLASS=PLAIN-LIST>  \r\n\r\n<LI>1) Begge de kontraherende parter tilstår gensidigt hinanden de i denne  \r\n\r\n overenskomst og dens tillæg anførte rettigheder med henblik på at oprette den  \r\n\r\n heri beskrevne regelmæssige internationale lufttrafik, i det efterfølgende  \r\n\r\n benævnt &#187;den aftalte trafik&#171;, på de ruter, som er nævnt i den  \r\n\r\n tilsvarende ruteliste, i det efterfølgende benævnt &#187;de angivne  \r\n\r\n ruter&#171;. </LI>  \r\n\r\n<LI>2) Under forbehold af bestemmelserne i denne overenskomst og dens tillæg,  \r\n\r\n skal det af hver kontraherende part udpegede luftfartsselskab ved driften af  \r\n\r\n den aftalte trafik på de angivne ruter nyde følgende privilegier: </LI>  \r\n\r\n<LI>a) at overflyve den anden kontraherende parts territorium uden landing,  \r\n\r\n</LI>  \r\n\r\n<LI>b) at foretage tekniske landinger på det nævnte territorium og </LI>  \r\n\r\n<LI>c) at foretage landinger på den anden kontraherende parts territorium med  \r\n\r\n det formål at afsætte og optage passagerer, fragt og post i international  \r\n\r\n trafik. </LI>  \r\n\r\n<LI>3) Trafikken inden for hver af de kontraherende parters territorium er  \r\n\r\n forbeholdt de respektive udpegede luftfartsselskaber eller andre nationale  \r\n\r\n luftfartsselskaber. </LI>  \r\n\r\n</UL>  \r\n\r\n<P>Artikel III </P>  \r\n\r\n<P>Betingelser for udøvelsen af de tilståede rettigheder </P>  \r\n\r\n<UL CLASS=PLAIN-LIST>  \r\n\r\n<LI>1) Hver kontraherende part skal have ret til skriftligt over for den  \r\n\r\n anden kontraherende part at udpege et luftfartsselskab med det formål at  \r\n\r\n drive den aftalte trafik på de angivne ruter. </LI>  \r\n\r\n<LI>2) Ved modtagelsen af meddelelsen om en sådan udpegelse skal den anden  \r\n\r\n kontraherende part under forbehold af bestemmelserne i denne artikels stk. 3  \r\n\r\n og 4 ufortøvet give det udpegede luftfartsselskab den behørige  \r\n\r\n driftstilladelse. </LI>  \r\n\r\n<LI>3) En kontraherende parts luftfartsmyndigheder kan pålægge det af den  \r\n\r\n anden kontraherende part udpegede luftfartsselskab at godtgøre over for dem,  \r\n\r\n at det er i stand til at opfylde de vilkår, som stilles i henhold til de love  \r\n\r\n og bestemmelser, der normalt og med rimelighed anvendes af sådanne  \r\n\r\n myndigheder på driften af den aftalte trafik i overensstemmelse med  \r\n\r\n bestemmelserne i konventionen. </LI>  \r\n\r\n<LI>4) Hver kontraherende part skal have ret til at nægte at give den i denne  \r\n\r\n artikels stk. 2 nævnte tilladelse eller til at opstille sådanne betingelser,  \r\n\r\n som den måtte anse for nødvendige for det udpegede luftfartsselskabs  \r\n\r\n udnyttelse af de rettigheder, som er angivet i artikel II i tilfælde, hvor  \r\n\r\n det nævnte luftfartsselskab ikke godtgør, at en væsentlig del af  \r\n\r\n ejendomsretten til og den effektive kontrol med dette luftfartsselskab beror  \r\n\r\n hos den kontraherende part, der har udpeget luftfartsselskabet, eller hos  \r\n\r\n dens statsborgere. </LI>  \r\n\r\n<LI>5) Når et luftfartsselskab er blevet således udpeget og godkendt, kan det  \r\n\r\n når som helst inden for den tilståede frist påbegynde driften af den aftalte  \r\n\r\n trafik, forudsat at en takst fastsat i overensstemmelse med bestemmelserne i  \r\n\r\n artikel VI er i kraft. </LI>  \r\n\r\n<LI>6) Hver kontraherende part skal have ret til at erstatte et af den  \r\n\r\n udpeget luftfartsselskab ved skriftlig meddelelse til den anden kontraherende  \r\n\r\n part. Det nye udpegede luftfartsselskab skal nyde de samme rettigheder og er  \r\n\r\n underkastet de samme forpligtelser som det luftfartsselskab, det afløser.  \r\n\r\n</LI>  \r\n\r\n</UL>  \r\n\r\n<P>Artikel IV </P>  \r\n\r\n<P>Tilbagekaldelse, suspension og begrænsning af rettigheder </P>  \r\n\r\n<UL CLASS=PLAIN-LIST>  \r\n\r\n<LI>1) Hver kontraherende part skal have ret til at tilbagekalde  \r\n\r\n driftstilladelsen eller til at suspendere et af den anden kontraherende part  \r\n\r\n udpeget luftfartsselskabs udøvelse af de tilståede rettigheder eller til at  \r\n\r\n pålægge sådanne betingelser, som den måtte anse for nødvendige for udøvelsen  \r\n\r\n af disse rettigheder i følgende tilfælde: </LI>  \r\n\r\n<LI>a) i ethvert tilfælde, hvor den ikke finder det godtgjort, at en  \r\n\r\n væsentlig del af ejendomsretten til og den effektive kontrol med det  \r\n\r\n pågældende luftfartsselskab beror hos den kontraherende part, der udpeger  \r\n\r\n luftfartsselskabet, eller hos denne kontraherende parts statsborgere, eller  \r\n\r\n</LI>  \r\n\r\n<LI>b) i tilfælde af, at det pågældende luftfartsselskab undlader at  \r\n\r\n overholde love eller bestemmelser, som er udfærdiget af den kontraherende  \r\n\r\n part, der tilstår disse rettigheder, eller </LI>  \r\n\r\n<LI>c) i tilfælde af, at luftfartsselskabet undlader at drive virksomheden i  \r\n\r\n overensstemmelse med de i henhold til denne overenskomst og dens tillæg  \r\n\r\n foreskrevne vilkår. </LI>  \r\n\r\n<LI>2) Medmindre øjeblikkelig tilbagekaldelse eller suspension er af  \r\n\r\n væsentlig betydning for at forhindre yderligere overtrædelser af love eller  \r\n\r\n bestemmelser, skal en sådan rettighed kun udøves efter samråd med den anden  \r\n\r\n kontraherende part. </LI>  \r\n\r\n</UL>  \r\n\r\n<P>Artikel V </P>  \r\n\r\n<P>Bestemmelser vedrørende kapacitet </P>  \r\n\r\n<UL CLASS=PLAIN-LIST>  \r\n\r\n<LI>1) Der skal være rimelig og lige adgang for hver kontraherende parts  \r\n\r\n udpegede luftfartsselskab til at drive lufttrafik på de angivne ruter i  \r\n\r\n overensstemmelse med artikel II i denne overenskomst. For at opnå dette skal  \r\n\r\n den indsatte kapacitet og dennes fordeling mellem de af hver af de  \r\n\r\n kontraherende parter udpegede luftfartsselskaber fastsættes ved aftale mellem  \r\n\r\n luftfartsmyndighederne. </LI>  \r\n\r\n<LI>2) Ved driften af den aftalte lufttrafik på de angivne ruter i  \r\n\r\n overensstemmelse med denne overenskomsts artikel II skal hver kontraherende  \r\n\r\n parts luftfartsselskab tage hensyn til den anden kontraherende parts  \r\n\r\n luftfartsselskabs interesser, således at den lufttrafik, som det sidstnævnte  \r\n\r\n driver på de samme ruter eller dele deraf, ikke påvirkes utilbørligt. </LI>  \r\n\r\n<LI>3) Den aftalte trafik, der udøves af de udpegede luftfartsselskaber, skal  \r\n\r\n have det primære formål at tilvejebringe en kapacitet, der er tilpasset de  \r\n\r\n løbende og med rimelighed forventede behov med hensyn til befordring af  \r\n\r\n passagerer, post og fragt, der kommer fra eller er bestemt for territoriet  \r\n\r\n tilhørende den kontraherende part, som har udpeget luftfartsselskabet. Det af  \r\n\r\n hver af de to kontraherende parter udpegede luftfartsselskabs ret til på en  \r\n\r\n plads på den anden kontraherende parts territorium at optage eller afsætte  \r\n\r\n international trafik bestemt for eller kommende fra tredielande (femte  \r\n\r\n frihed) skal udøves i overensstemmelse med de principper, hvorefter  \r\n\r\n kapaciteten skal tilpasses: </LI>  \r\n\r\n<LI>a) trafikbehovet mellem det territorium, der tilhører den kontraherende  \r\n\r\n part, som har udpeget luftfartsselskabet, og pladserne på de angivne ruter.  \r\n\r\n</LI>  \r\n\r\n<LI>b) trafikbehovet i de områder, gennem hvilke ruten passerer, under  \r\n\r\n hensyntagen til andre ruter, oprettet af luftfartsselskaber i de stater, som  \r\n\r\n området omfatter, og </LI>  \r\n\r\n<LI>c) kravene til en økonomisk drift af den aftalte trafik. </LI>  \r\n\r\n</UL>  \r\n\r\n<P>Artikel VI </P>  \r\n\r\n<P>Takster </P>  \r\n\r\n<UL CLASS=PLAIN-LIST>  \r\n\r\n<LI>1) De takster, som skal anvendes på den aftalte trafik, skal fastsættes  \r\n\r\n på et rimeligt niveau under hensyntagen til alle i betragtning kommende  \r\n\r\n faktorer, herunder især driftsomkostningerne, en rimelig fortjeneste og  \r\n\r\n taksterne i andre luftfartsselskaber, som driver den samme rute eller en del  \r\n\r\n deraf. </LI>  \r\n\r\n<LI>2) De af begge de kontraherende parter udpegede luftfartsselskaber skal i  \r\n\r\n fællesskab aftale taksterne for den aftalte trafik. Med henblik herpå kan  \r\n\r\n disse luftfartsselskaber konsultere andre luftfartsselskaber, der driver  \r\n\r\n ruten eller dele deraf. Såfremt det er muligt, kan den internationale  \r\n\r\n sammenslutning af luftfartsselskabers (IATA's) takstfastsættelsesprocedure  \r\n\r\n anvendes. </LI>  \r\n\r\n<LI>3) De således fastsatte takster skal forelægges de kontraherende parters  \r\n\r\n luftfartsmyndigheder til godkendelse mindst tredive (30) dage inden deres  \r\n\r\n ikrafttrædelsesdato. Såfremt de kontraherende parters luftfartsmyndigheder  \r\n\r\n bliver enige herom, kan denne tidsfrist på tredive dage forkortes. </LI>  \r\n\r\n<LI>4) Såfremt der ikke er opnået enighed mellem de af de kontraherende  \r\n\r\n parter udpegede luftfartsselskaber, eller såfremt en af de kontraherende  \r\n\r\n parters luftfartsmyndighed ikke godkender de forelagte takster, skal begge de  \r\n\r\n kontraherende parters luftfartsmyndigheder i fællesskab fastsætte disse. De  \r\n\r\n eksisterende takster skal forblive i kraft i en periode ikke længere end tolv  \r\n\r\n (12) måneder efter den dato, hvor de ellers ville være ophørt. </LI>  \r\n\r\n<LI>5) Såfremt begge de kontraherende parters luftfartsmyndigheder ikke kan  \r\n\r\n blive enige, skal den i Artikel XIX i denne overenskomst omhandlede procedure  \r\n\r\n finde anvendelse. </LI>  \r\n\r\n</UL>  \r\n\r\n<P>Artikel VII </P>  \r\n\r\n<P>Fartplaner </P>  \r\n\r\n<UL CLASS=PLAIN-LIST>  \r\n\r\n<LI>1) Det af hver af de kontraherende parter udpegede luftfartsselskab skal  \r\n\r\n forelægge sit trafikprogram for hver sommer- og vinterperiode for den anden  \r\n\r\n kontraherende parts luftfartsmyndigheder til godkendelse mindst tres (60)  \r\n\r\n dage før påbegyndelsen af driften. Programmet skal indeholde oplysninger om  \r\n\r\n tidstabeller, trafikfrekvensen og de typer luftfartøjer, der vil blive  \r\n\r\n anvendt. Den anden kontraherende parts luftfartsmyndigheder skal senest  \r\n\r\n tredive (30) dage før påbegyndelsen af driften meddele deres afgørelse om  \r\n\r\n godkendelse eller misbilligelse af dette program. </LI>  \r\n\r\n<LI>2) Enhver senere nødvendig mindre ændring i trafikprogrammet skal  \r\n\r\n meddeles begge kontraherende parters luftfartsmyndigheder senest fjorten (14)  \r\n\r\n dage før påbegyndelsen af den ændrede drift. </LI>  \r\n\r\n</UL>  \r\n\r\n<P>Artikel VIII </P>  \r\n\r\n<P>Benyttelse af faciliteter og installationer samt pålæggelse af  \r\n\r\n lufthavnsafgifter </P>  \r\n\r\n<UL CLASS=PLAIN-LIST>  \r\n\r\n<LI>1) Begge de kontraherende parters luftfartøjer skal have ret til at  \r\n\r\n benytte faciliteter og tjenester i den anden kontraherende parts civile  \r\n\r\n lufthavne. </LI>  \r\n\r\n<LI>2) De afgifter, der inden for hver kontraherende parts territorium  \r\n\r\n pålægges luftfartøjer tilhørende den anden kontraherende parts udpegede  \r\n\r\n luftfartsselskab for benyttelse af lufthavne og andre luftfartsfaciliteter og  \r\n\r\n tjenester skal ikke være højere end de afgifter, der pålægges luftfartøjer  \r\n\r\n tilhørende det udpegede nationale luftfartsselskab, som driver aftalt  \r\n\r\n international lufttrafik. </LI>  \r\n\r\n<LI>3) Ingen af de kontraherende parter tilstår sit eget luftfartsselskab  \r\n\r\n eller noget andet luftfartsselskab noget fortrin i forhold til det af den  \r\n\r\n anden kontraherende part udpegede luftfartsselskab ved anvendelsen af  \r\n\r\n bestemmelser vedrørende told, immigration og karantæne og lignende eller ved  \r\n\r\n benyttelse af civile lufthavne, luftveje og andre faciliteter og tjenester  \r\n\r\n under dens kontrol. </LI>  \r\n\r\n</UL>  \r\n\r\n<P>Artikel IX </P>  \r\n\r\n<P>Fritagelse for toldafgifter </P>  \r\n\r\n<UL CLASS=PLAIN-LIST>  \r\n\r\n<LI>1) Luftfartøjer, der benyttes i den aftalte lufttrafik af de af de  \r\n\r\n kontraherende parter udpegede luftfartsselskaber, såvel som deres sædvanlige  \r\n\r\n udstyr, beholdninger af brændstof og smøreolie, reservedele, samt  \r\n\r\n luftfartøjsforråd (herunder levnedsmidler, drikkevarer og tobak) om bord i  \r\n\r\n disse fartøjer skal ved ankomst til den anden kontraherende parts territorium  \r\n\r\n være fritaget for samtlige toldafgifter, undersøgelsesafgifter og andre  \r\n\r\n afgifter eller skatter, forudsat at sådant udstyr og sådanne forsyninger  \r\n\r\n forbliver om bord i luftfartøjerne, indtil flyvningen fortsættes. </LI>  \r\n\r\n<LI>2) Fritaget for de samme afgifter og skatter, med undtagelse af vederlag  \r\n\r\n for den ydede tjeneste, er desuden: </LI>  \r\n\r\n<LI>a) luftfartøjsforråd, der er taget om bord på hver kontraherende parts  \r\n\r\n territorium, inden for de af nævnte kontraherende parts myndigheder fastsatte  \r\n\r\n grænser, til brug om bord i luftfartøjer, der af den anden kontraherende part  \r\n\r\n benyttes i den aftalte trafik; </LI>  \r\n\r\n<LI>b) reservedele, som indføres på hver kontraherende parts territorium til  \r\n\r\n vedligeholdelse eller reparation af luftfartøjer, der af den anden  \r\n\r\n kontraherende parts udpegede luftfartsselskab benyttes i den aftalte trafik;  \r\n\r\n og </LI>  \r\n\r\n<LI>c) brændstof og smøreolie bestemt til forsyning af luftfartøjer, der af  \r\n\r\n den anden kontraherende parts udpegede luftfartsselskab benyttes i den  \r\n\r\n aftalte trafik, endog når disse forsyninger anvendes under den del af  \r\n\r\n flyvningen, som foregår over den anden kontraherende parts territorium, hvor  \r\n\r\n de er taget om bord. - De i ovenstående stykker behandlede effekter kan  \r\n\r\n forlanges underkastet toldopsyn eller toldkontrol. </LI>  \r\n\r\n<LI>3) Det sædvanlige luftfartøjsudstyr samt materiel og forsyninger, som er  \r\n\r\n ombord i luftfartøjer tilhørende den ene kontraherende part, kan kun losses  \r\n\r\n på den anden kontraherende parts territorium med tilladelse fra dette  \r\n\r\n territoriums toldmyndigheder. I så fald kan de undergives nævnte myndigheders  \r\n\r\n opsyn, indtil de genudføres eller der disponeres over dem på anden behørigt  \r\n\r\n tilstedt måde. </LI>  \r\n\r\n</UL>  \r\n\r\n<P>Artikel X </P>  \r\n\r\n<P>Agentur </P>  \r\n\r\n<P>Det af en kontraherende part udpegede luftfartsselskab kan etablere og  \r\n\r\n opretholde kontorer og ansætte sit eget personale til dets forretningsmæssige  \r\n\r\n drift i lufthavne og i byer på den anden kontraherende parts territorium.  \r\n\r\n</P>  \r\n\r\n<P>Artikel XI </P>  \r\n\r\n<P>Overførsel af overskud </P>  \r\n\r\n<P>Hver kontraherende part forpligter sig til at sikre den anden part fri  \r\n\r\n overførsel til den officielle kurs af de beløb, hvormed de på dens  \r\n\r\n territorium oppebårne indtægter i forbindelse med befordring af passagerer,  \r\n\r\n bagage, postforsendelser og fragt udført af den anden parts udpegede  \r\n\r\n luftfartsselskab overstiger udgifterne derved. </P>  \r\n\r\n<P>Såfremt betalingssystemet mellem de kontraherende parter er underkastet en  \r\n\r\n særlig aftale, skal denne aftale finde anvendelse. </P>  \r\n\r\n<P>Artikel XII </P>  \r\n\r\n<P>Særlige faciliteter for transitpassagerer, bagage og fragt </P>  \r\n\r\n<P>Passagerer, bagage og fragt i direkte transit via hver kontraherende parts  \r\n\r\n territorium, og som ikke forlader det til sådant formål reserverede område i  \r\n\r\n den civile lufthavn, skal underkastes en forenklet kontrol. </P>  \r\n\r\n<P>Bagage og fragt i direkte transit skal være fritaget for toldafgifter og  \r\n\r\n andre lignende skatter. </P>  \r\n\r\n<P>Artikel XIII </P>  \r\n\r\n<P>Anerkendelse af certifikater, beviser og autorisationer </P>  \r\n\r\n<UL CLASS=PLAIN-LIST>  \r\n\r\n<LI>1) Luftdygtighedsbeviser, duelighedsbeviser og certifikater som er  \r\n\r\n udstedt eller gjort gyldige af den ene af de kontraherende parter, skal  \r\n\r\n anerkendes som gyldige af den anden kontraherende part med henblik på driften  \r\n\r\n af den aftalte trafik. </LI>  \r\n\r\n<LI>2) Hver kontraherende part skal dog have ret til, for så vidt angår  \r\n\r\n flyvninger inden for dens eget territorium, ikke at anerkende som gyldige de  \r\n\r\n duelighedsbeviser og certifikater, der er udstedt eller gjort gyldige til  \r\n\r\n dens egne statsborgere af den anden kontraherende part eller af nogen anden  \r\n\r\n stat. </LI>  \r\n\r\n</UL>  \r\n\r\n<P>Artikel XIV </P>  \r\n\r\n<P>Anvendelse af love og bestemmelser </P>  \r\n\r\n<UL CLASS=PLAIN-LIST>  \r\n\r\n<LI>1) Hver kontraherende parts love, reglementer og øvrige bestemmelser  \r\n\r\n vedrørende adgang til, ophold på eller afgang fra dens territorium af  \r\n\r\n luftfartøjer anvendt i international lufttrafik eller vedrørende driften og  \r\n\r\n navigeringen af sådanne luftfartøjer skal, medens disse befinder sig inden  \r\n\r\n for dens territorium, finde anvendelse på luftfartøjer tilhørende det af den  \r\n\r\n anden kontraherende part udpegede luftfartsselskab. </LI>  \r\n\r\n<LI>2) Hver kontraherende parts love, reglementer og øvrige bestemmelser, som  \r\n\r\n vedrører adgang til, ophold på eller afgang fra dens territorium, for så vidt  \r\n\r\n angår passagerer, bagage, postforsendelser og fragt, samt de, der vedrører  \r\n\r\n ind- og udvandring, pas, told, politi og sundhedsforholdsregler, skal finde  \r\n\r\n anvendelse på passager, bagage, postforsendelser og fragt befordret af  \r\n\r\n luftfartøjer tilhørende det af den anden kontraherende part udpegede  \r\n\r\n luftfartsselskab. </LI>  \r\n\r\n</UL>  \r\n\r\n<P>Artikel XV </P>  \r\n\r\n<P>Statistik </P>  \r\n\r\n<P>Hver kontraherende parts luftfartsmyndigheder skal til den anden  \r\n\r\n kontraherende parts luftfartsmyndigheder på dennes opfordring meddele sådanne  \r\n\r\n statistiske oplysninger, som med rimelighed kan anses for nødvendige. Sådanne  \r\n\r\n oplysninger skal omfatte samtlige data, der er nødvendige for at fastslå  \r\n\r\n omfanget af den trafik, som det udpegede luftfartsselskab udfører i den  \r\n\r\n aftalte trafik, samt sådan trafiks oprindelses- og bestemmelsessted, hvis og  \r\n\r\n når sådanne data er tilgængelige. </P>  \r\n\r\n<P>Artikel XVI </P>  \r\n\r\n<P>Konsultationer </P>  \r\n\r\n<UL CLASS=PLAIN-LIST>  \r\n\r\n<LI>1) I det nære samarbejdes ånd skal de kontraherende parters  \r\n\r\n luftfartsmyndigheder fra tid til anden rådføre sig med hinanden med henblik  \r\n\r\n på at sikre gennemførelsen af og den tilfredsstillende overholdelse af  \r\n\r\n bestemmelserne i denne overenskomst og tillægget dertil. </LI>  \r\n\r\n<LI>2) Hver kontraherende part kan anmode om konsultation, som kan foregå  \r\n\r\n mundtligt eller skriftligt og skal begynde inden for et tidsrum af halvfems  \r\n\r\n (90) dage fra modtagelsen af anmodningen, medmindre begge kontraherende  \r\n\r\n parter enes om en forlængelse af dette tidsrum. </LI>  \r\n\r\n</UL>  \r\n\r\n<P>Artikel XVII </P>  \r\n\r\n<P>Ændringer </P>  \r\n\r\n<UL CLASS=PLAIN-LIST>  \r\n\r\n<LI>1) Såfremt en af de kontraherende parter finder det ønskeligt at ændre  \r\n\r\n nogen bestemmelse i denne overenskomst, kan den anmode om konsultation med  \r\n\r\n den anden kontraherende part; en sådan konsultation, som kan finde sted  \r\n\r\n mellem luftfartsmyndighederne, og som kan være mundtlig eller skriftlig, skal  \r\n\r\n begynde inden for et tidsrum af halvfems (90) dage fra datoen for modtagelsen  \r\n\r\n af anmodningen, medmindre begge kontraherende parter enes om en forlængelse  \r\n\r\n af dette tidsrum. Alle således aftalte ændringer skal træde i kraft, når de  \r\n\r\n er blevet bekræftet ved udveksling af diplomatiske noter. </LI>  \r\n\r\n<LI>2) Ændringer i tillægget til denne overenskomst herunder rutelisten kan  \r\n\r\n ske ved direkte aftale mellem de kontraherende parters kompetente  \r\n\r\n luftfartsmyndigheder. </LI>  \r\n\r\n</UL>  \r\n\r\n<P>Artikel XVIII </P>  \r\n\r\n<P>Ændringer i henhold til multilaterale konventioner </P>  \r\n\r\n<P>Såfremt en multilateral konvention om international lufttransport, som er  \r\n\r\n ratificeret af begge kontraherende parter, måtte træde i kraft, skal denne  \r\n\r\n overenskomst og dens tillæg ændres, således at de bringes i overensstemmelse  \r\n\r\n med bestemmelserne i nævnte multilaterale konvention. </P>  \r\n\r\n<P>Artikel XIX </P>  \r\n\r\n<P>Bilæggelse af tvister </P>  \r\n\r\n<UL CLASS=PLAIN-LIST>  \r\n\r\n<LI>1) Såfremt der opstår nogen tvist mellem de kontraherende parter angående  \r\n\r\n fortolkning eller anvendelse af denne overenskomst og dens tillæg, skal de  \r\n\r\n kontraherende parter først søge at bilægge den ved forhandling. </LI>  \r\n\r\n<LI>2) Dersom de kontraherende parter ikke når til en løsning ved  \r\n\r\n forhandling, indbringes tvisten til afgørelse for en voldgiftsdomstol, der  \r\n\r\n skal nedsættes og fungere i henhold til følgende: </LI>  \r\n\r\n<LI>a) Domstolen skal udgøres af tre medlemmer. Hver kontraherende part skal  \r\n\r\n udpege en voldgiftsmand, og den tredie voldgiftsmand udpeges ved aftale  \r\n\r\n mellem de to første og må ikke være statsborger hos nogen af de kontraherende  \r\n\r\n parter. </LI>  \r\n\r\n<LI>b) Udpegelsen af de to første voldgiftsmænd skal ske inden for en frist  \r\n\r\n af tres (60) dage fra den dato, hvor den ene kontraherende part modtager  \r\n\r\n diplomatisk note fra den anden kontraherende part med anmodning om voldgift.  \r\n\r\n Den tredie voldgiftsmand skal udpeges inden for en frist af tredive (30) dage  \r\n\r\n fra udpegelsen af de to første voldgiftsmænd. </LI>  \r\n\r\n<LI>c) Såfremt de i foranstående stk. b) nævnte frister ikke overholdes, kan  \r\n\r\n de kontraherende parter i mangel af anden aftale anmode præsidenten for  \r\n\r\n Organisationen for international civil luftfarts råd (ICAO) om at udpege de  \r\n\r\n nødvendige voldgiftsmænd. Såfremt nævnte præsident er statsborger hos en af  \r\n\r\n de kontraherende parter eller på anden vis er forhindret, skal hans  \r\n\r\n stedfortræder foretage udpegelserne. </LI>  \r\n\r\n<LI>d) Voldgiftsdomstolen træffer selv afgørelse om sin procedure og afsiger  \r\n\r\n sin kendelse ved stemmeflertal inden for et tidsrum af tredive (30) dage fra  \r\n\r\n datoen for dens nedsættelse. Denne frist kan forlænges ved aftale mellem de  \r\n\r\n kontraherende parter. </LI>  \r\n\r\n<LI>e) Voldgiftsdomstolens afgørelser skal være bindende for begge  \r\n\r\n kontraherende parter. Hver kontraherende part skal afholde udgifterne til sin  \r\n\r\n egen voldgiftsmand. Udgifterne til den tredie voldgiftsmand skal dækkes  \r\n\r\n ligeligt af begge kontraherende parter. </LI>  \r\n\r\n</UL>  \r\n\r\n<P>Artikel XX </P>  \r\n\r\n<P>Registrering af overenskomsten </P>  \r\n\r\n<P>Denne overenskomst, dens tillæg samt enhver senere ændring deraf skal  \r\n\r\n registreres hos Organisationen for international civil luftfart (ICAO). </P>  \r\n\r\n<P>Artikel XXI </P>  \r\n\r\n<P>Opsigelsen af overenskomsten </P>  \r\n\r\n<P>Hver kontraherende part kan når som helst give den anden kontraherende  \r\n\r\n part meddelelse om, at den ønsker at bringe denne overenskomst til ophør. En  \r\n\r\n sådan opsigelse skal samtidig tilstilles Organisationen for international  \r\n\r\n civil luftfart. Såfremt dette sker, ophører overenskomsten tolv måneder efter  \r\n\r\n datoen for den anden kontraherende parts modtagelse af opsigelsen, medmindre  \r\n\r\n opsigelsen ifølge aftale trækkes tilbage inden nævnte periodes udløb. Såfremt  \r\n\r\n den anden kontraherende part undlader at anerkende modtagelsen, skal  \r\n\r\n opsigelsen anses som modtaget fjorten dage efter, at Organisationen for  \r\n\r\n international civil luftfart (ICAO) har modtaget den. </P>  \r\n\r\n<P>Artikel XXII </P>  \r\n\r\n<P>Ikrafttræden </P>  \r\n\r\n<P>Denne overenskomst træder i kraft tredive (30) dage efter udvekslingen af  \r\n\r\n diplomatiske noter, som bekræfter, at de kontraherende parters  \r\n\r\n forfatningsmæssige krav for ikrafttrædelsen af denne overenskomst er blevet  \r\n\r\n opfyldt. </P>  \r\n\r\n<P>Denne overenskomst træder midlertidig i kraft fra datoen for  \r\n\r\n undertegnelsen. Når denne overenskomst træder i kraft, skal den træde i  \r\n\r\n stedet for den tidligere overenskomst af 20. marts 1952. </P>  \r\n\r\n<P>TIL BEKRÆFTELSE HERAF har undertegnede, som er behørigt bemyndiget hertil  \r\n\r\n af deres respektive regeringer, underskrevet denne overenskomst. </P>  \r\n\r\n<P>UDFÆRDIGET i 2 eksemplarer i Montevideo den 18. december 1981 hvert på det  \r\n\r\n engelske, spanske og danske sprog. </P>  \r\n\r\n<P>I tilfælde af uoverensstemmelse i fortolkningen skal den engelske tekst  \r\n\r\n lægges til grund. </P>  \r\n\r\n<P>For Kongeriget </P>  \r\n\r\n<P>Danmarks regering: </P>  \r\n\r\n<P> <B>Kjeld Willumsen</B>  </P>  \r\n\r\n<P>For Republikken </P>  \r\n\r\n<P>Uruguays regering: </P>  \r\n\r\n<P> <B>Estanislao Valdes Otero</B>  </P>  \r\n\r\n<P> <B>Tillæg</B>  </P>  \r\n\r\n<P>Ruteliste </P>  \r\n\r\n<P>Ruter, der skal beflyves af det af Republikken Uruguay udpegede  \r\n\r\n luftfartsselskab: </P>  \r\n\r\n<P>Fra Montevideo til København via mellemliggende pladser i Sydamerika,  \r\n\r\n Afrika og Europa, uden restriktioner for femte frihedstrafik mellem  \r\n\r\n Forbundsrepublikken Tyskland og København og vice versa. </P>  \r\n\r\n<P>Ruter, der skal beflyves af det af Kongeriget Danmark udpegede  \r\n\r\n luftfartsselskab: </P>  \r\n\r\n<P>Fra København til Montevideo og pladser herudover via mellemliggende  \r\n\r\n pladser i Europa, Afrika og Sydamerika og vice versa. </P>  \r\n\r\n<P>Kongelig Dansk Ambassade </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Montevideo, den 18. december 1981 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Hr. Minister, </P>  \r\n\r\n<P>Under henvisning til den i dag mellem Kongeriget Danmarks regering og  \r\n\r\n Republikken Uruguays regering undertegnede luftfartsoverenskomst har jeg den  \r\n\r\n ære at meddele Dem, at den danske regering i overensstemmelse med artikel III  \r\n\r\n udpeger Det Danske Luftfartselskab A/S (DDL) til at beflyve de ruter, som er  \r\n\r\n angivet i den til overenskomsten knyttede ruteliste. </P>  \r\n\r\n<P>I denne forbindelse har jeg den ære på min regerings vegne at bekræfte, at  \r\n\r\n der under de forhandlinger, som er gået forud for overenskomstens  \r\n\r\n undertegnelse, er opnået enighed om følgende: </P>  \r\n\r\n<UL CLASS=PLAIN-LIST>  \r\n\r\n<LI>1) Det Danske Luftfartselskab A/S (DDL), der samarbejder med Det Norske  \r\n\r\n Luftfartselskap A/S (DNL) og Aktiebolaget Aerotransport (ABA) under  \r\n\r\n betegnelsen Scandinavian Airlines System (SAS), kan beflyve de ruter, som er  \r\n\r\n tildelt det i henhold til overenskomsten, med luftfartøjer, besætninger og  \r\n\r\n udstyr tilhørende et hvilket som helst af de to andre luftfartsselskaber  \r\n\r\n eller dem begge. </LI>  \r\n\r\n<LI>2) I det omfang Det Danske Luftfartselskab A/S (DDL) benytter  \r\n\r\n luftfartøjer, besætninger og udstyr, som tilhører de andre  \r\n\r\n luftfartsselskaber, som deltager i Scandinavian Airlines System (SAS), finder  \r\n\r\n overenskomstens bestemmelser anvendelse på sådanne luftfartøjer, besætninger  \r\n\r\n og udstyr, som om luftfartøjerne, besætningerne og udstyret tilhørte Det  \r\n\r\n Danske Luftfartselskab A/S (DDL), og de kompetente danske myndigheder og Det  \r\n\r\n Danske Luftfartselskab A/S (DDL) påtager sig det fulde ansvar herfor i  \r\n\r\n henhold til overenskomsten. </LI>  \r\n\r\n</UL>  \r\n\r\n<P>Jeg vil være Dem taknemmelig for, om De vil meddele mig, hvorvidt den  \r\n\r\n uruguayske regering også er enig heri. </P>  \r\n\r\n<P>Jeg benytter lejligheden til at gentage over for Deres Excellence  \r\n\r\n forsikringen om min mest udmærkede højagtelse. </P>  \r\n\r\n<P>Kjeld Willumsen </P>  \r\n\r\n<P>Danmarks ambassadør </P>  \r\n\r\n<P>Hans Excellence </P>  \r\n\r\n<P>Dr. Estanislao Valdes Otero </P>  \r\n\r\n<P>udenrigsminister </P>  \r\n\r\n<P>Montevideo </P>  \r\n\r\n<P>Udenrigsministeriet </P>  \r\n\r\n<P>Traktatkontoret, Note nr. 81/82 </P>  \r\n\r\n<P>Udenrigsministeriet hilser Kongeriget Danmarks ambassade og har den ære at  \r\n\r\n henvise til dennes note af 18. december 1981, hvori ambassaden meddeler  \r\n\r\n Kongeriget Danmarks udpegelse af det luftfartsselskab, som skal beflyve de  \r\n\r\n ruter, der er angivet i Luftfartsaftalen, som blev undertegnet den 18.  \r\n\r\n december 1981 af de to regeringer. </P>  \r\n\r\n<P>I denne forbindelse har udenrigsministeriet den ære at meddele ambassaden,  \r\n\r\n at efter forelæggelse af ansøgning for Republikken Uruguays kompetente  \r\n\r\n myndigheder har disse resolveret formelt at anerkende det af Kongeriget  \r\n\r\n Danmarks regering udpegede nationale selskab, som udgør en del af selskabet  \r\n\r\n SCANDINAVIAN AIRLINES SYSTEM (SAS). </P>  \r\n\r\n<P>Udenrigsministeriet benytter lejligheden til over for Kongeriget Danmarks  \r\n\r\n ambassade at gentage forsikringerne om sin højeste agtelse. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Montevideo, den 22. juli 1982 </I> </P>  \r\n\r\n<P CLASS=UNDERSKREVET-AF ALIGN=CENTER>Til </P>  \r\n\r\n<P>Kongeriget Danmarks Ambassade </P>  \r\n\r\n<P>Buenos Aires </P>  \r\n\r\n<P>Overenskomsten trådte i medfør af artikel XXII i kraft den 22. august  \r\n\r\n 1982. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 11. november  \r\n\r\n 1982 </I> </P>  \r\n\r\n<P CLASS=UNDERSKREVET-AF ALIGN=CENTER>Uffe Ellemann-Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/02/1983"
        },
        {
            "displayName": "Accession",
            "displayValue": "L19820011564"
        },
        {
            "displayName": "Entydig dokumentidentifikation",
            "displayValue": "CM009204"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "115"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "11/11/1982"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 93.D.51."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}