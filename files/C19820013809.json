{
    "id": 62055,
    "title": "Cirkulære om ændring af forskellige skattelove (Skattemæssig ligestilling af ægtefæller) ",
    "documentTypeId": "170",
    "isSagsforlobPeriodValid": false,
    "shortName": "CIR nr 138 af 05/08/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændring af forskellige skattelove  \r\n\r\n</H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Skattemæssig ligestilling af  \r\n\r\n ægtefæller) </P>  \r\n\r\n<BR>  \r\n\r\n<P>Ved lov nr. 227 af 26. maj 1982 om ændring af forskellige skattelove  \r\n\r\n (skattemæssig ligestilling af ægtefæller) er der gennemført en række  \r\n\r\n ændringer af reglerne om beskatning af ægtefæller. </P>  \r\n\r\n<P>I hovedtræk går nyordningen ud på følgende: </P>  \r\n\r\n<P>Hver ægtefælle skal selvangive og beskattes af sin indkomst. Endvidere  \r\n\r\n bliver hver ægtefælle skattepligtig af sin formue. Der er dog ikke tale om en  \r\n\r\n fuldstændig særbeskatning, idet der ved beregningen af skatten tages hensyn  \r\n\r\n til den anden ægtefælles formueindkomst og formue. Til brug ved afgørelsen  \r\n\r\n af, om en formueindkomst eller en formueudgift skal beskattes eller fradrages  \r\n\r\n hos manden eller hustruen, forudsætter loven, at ægtefællernes aktiver og  \r\n\r\n gæld skal fordeles imellem dem. Som nærmere omtalt i cirkulærets afsnit I,  \r\n\r\n punkt 2 og 4, har denne fordeling alene betydning for, hvor stor en del af  \r\n\r\n ægteparrets skat, der pålignes den enkelte ægtefælle. Fordelingen er derimod  \r\n\r\n uden betydning for ægtefællernes samlede skat. </P>  \r\n\r\n<P>Endvidere er der sket ændringer af reglerne om fradrag for gaver til  \r\n\r\n almenvelgørende eller i øvrigt almennyttige institutioner. </P>  \r\n\r\n<P>Endelig er der sket ændringer med hensyn til reglerne om fradrag for  \r\n\r\n ydelser til bl.a. livsforsikring, syge- og ulykkesforsikring, indskud på  \r\n\r\n børneopsparingskonti og selvpensioneringskonti. </P>  \r\n\r\n<P>Disse ændringer har nødvendiggjort ændringer af såvel lov om opkrævning af  \r\n\r\n indkomst- og formueskat for personer m.v. (kildeskatteloven), som lov om  \r\n\r\n særlig indkomstskat m.v., lov om investeringsfonds, lov om nedslag i  \r\n\r\n skatteansættelsen for renteindtægter m.v., lov om påligningen af indkomst- og  \r\n\r\n formueskat til staten (ligningsloven), lov om beskatningen af  \r\n\r\n pensionsordninger m.v., lov om udskrivning af indkomst- og formueskatten til  \r\n\r\n staten samt lov om beskatningen af fortjeneste ved afståelse af aktier m.v.  \r\n\r\n</P>  \r\n\r\n<P>De nye regler har virkning fra og med indkomståret 1983. </P>  \r\n\r\n<P>I. Lov om opkrævning af indkomst- og formueskat for personer m.v.  \r\n\r\n (Kildeskat) </P>  \r\n\r\n<P CLASS=PUNKT> <B>1.</B> Opgørelsen af den skattepligtige indkomst </P>  \r\n\r\n<P>Ved opgørelsen af den skattepligtige indkomst foretages en opdeling i  \r\n\r\n henholdsvis formueindkomst og i arbejdsindkomst. I lovens § 26 er givet en  \r\n\r\n opregning heraf. </P>  \r\n\r\n<P>Formueindkomsten omfatter navnlig rente- og udbytteindtægter,  \r\n\r\n skattegodtgørelse samt renteudgifter m.v., der ikke vedrører ægtefællernes  \r\n\r\n erhvervsvirksomhed, udlejningsejendom eller bortforpagtet ejendom eller  \r\n\r\n virksomhed. </P>  \r\n\r\n<P>Endvidere medregnes til formueindkomsten overskud eller underskud af en-  \r\n\r\n eller tofamilieshuse, fritidshuse, ejerlejligheder, grunde og lignende. </P>  \r\n\r\n<P>Overført underskud efter ligningslovens § 15 og overført negativ særlig  \r\n\r\n indkomst efter § 9, stk. 3, i lov om særlig indkomstskat m.v. medregnes  \r\n\r\n ligeledes til formueindkomsten. </P>  \r\n\r\n<P>Endelig medregnes til formueindkomsten negativ arbejdsindkomst, fradrag  \r\n\r\n efter etableringskontoloven og investeringsfondsloven og henlæggelsesbeløb,  \r\n\r\n der skal indtægtsføres efter etableringskontolovens §§ 9-11 og  \r\n\r\n investeringsfondslovens §§ 9-11. Om fradrag for gaver efter ligningslovens §  \r\n\r\n 8A henvises til pkt. V, og om negativ arbejdsindkomst henvises til pkt. I.3.  \r\n\r\n</P>  \r\n\r\n<P>Til arbejdsindkomsten medregnes blandt andet løn, pension og anden  \r\n\r\n indtægt, der henregnes til A-indkomst, samt over- eller underskud af  \r\n\r\n selvstændig virksomhed. </P>  \r\n\r\n<P>Endvidere medregnes til arbejdsindkomsten udgift til forsikring eller  \r\n\r\n pensionsordning m.v. med fuld eller begrænset fradragsret efter  \r\n\r\n pensionsbeskatningsloven. Herunder henhører blandt andet indskud på  \r\n\r\n børneopsparingskonti og selvpensioneringskonti. Også underholdsbidrag og  \r\n\r\n løbende ydelser medregnes til arbejdsindkomsten. </P>  \r\n\r\n<P>Har den ene ægtefælle renteudgifter, der er mindre end 3.000 kr., har  \r\n\r\n ægtefællerne valgfrihed med hensyn til, hvem der medtager disse udgifter ved  \r\n\r\n opgørelsen af den skattepligtige indkomst. Hvis den anden ægtefælle medtager  \r\n\r\n renteudgifterne er det samtidig en forudsætning, at den pågældende ved  \r\n\r\n opgørelsen af den skattepligtige formue medtager den gæld, der er knyttet til  \r\n\r\n udgifterne, jfr. lovens § 26, stk. 8. </P>  \r\n\r\n<P>Forudsætningen for, at de særlige regler om opdeling af den skattepligtige  \r\n\r\n indkomst i formueindkomst og arbejdsindkomst finder anvendelse, er, at  \r\n\r\n ægtefællerne er samlevende i hele indkomståret, og at dette omfatter en  \r\n\r\n periode af et helt år. </P>  \r\n\r\n<P>Det er i § 4, stk. 3 og 4, fastsat i overensstemmelse med de hidtidige  \r\n\r\n regler, at samlivet i skattemæssig henseende bortfalder på tidspunktet for  \r\n\r\n separation eller skilsmisse, medens det ved faktisk samlivsophævelse først  \r\n\r\n anses for ophørt ved udgangen af indkomståret. </P>  \r\n\r\n<P>Reglerne om ægtefællers selvangivelsespligt og adgangen til at blive gjort  \r\n\r\n bekendt med den anden ægtefælles selvangivelse er efter ændringerne samlet i  \r\n\r\n kildeskattelovens § 80. De særlige regler i ligningslovens § 29 om adgangen  \r\n\r\n for hustruen til at påtegne mandens selvangivelse er ophævet. </P>  \r\n\r\n<P CLASS=PUNKT> <B>2.</B> Fordelingen af formuegoder mellem ægtefæller </P>  \r\n\r\n<P>Formueindkomst medregnes ved indkomstopgørelsen hos den af ægtefællerne,  \r\n\r\n der efter ægteskabslovgivningen har rådighed over aktivet, eller - hvis der  \r\n\r\n er tale om fradragsberettigede udgifter hæfter for betalingen. Kan det ikke  \r\n\r\n afgøres, hvem et indkomsteller formueskattepligtigt beløb vedrører, medregner  \r\n\r\n hver ægtefælle halvdelen. </P>  \r\n\r\n<P>Størrelsen af skatten for den enkelte ægtefælle afhænger af, hvorledes  \r\n\r\n f.eks. renteindtægter og renteudgifter fordeles mellem dem ved  \r\n\r\n indkomstopgørelsen. Ægtefællernes samlede skat vil imidlertid ikke blive  \r\n\r\n påvirket af den foretagne fordeling, jfr. punkt 4. </P>  \r\n\r\n<P>I praksis må fordelingen mellem ægtefællerne i vidt omfang afhænge af  \r\n\r\n ægtefællernes opfattelse af, hvordan formuegoderne og gælden fordeler sig  \r\n\r\n mellem dem, og der skal i almindelighed ikke foretages en nærmere granskning  \r\n\r\n af den fordeling, som ægtefællerne har valgt. </P>  \r\n\r\n<P CLASS=PUNKT> <B>3.</B> Overførsel af skattemæssigt underskud </P>  \r\n\r\n<P>Hvis en ægtefælles arbejdsindkomst er negativ, f.eks. på grund af et  \r\n\r\n underskud vedrørende en erhvervsvirksomhed, fradrages underskuddet i den  \r\n\r\n pågældendes formueindkomst, jfr. kildeskattelovens § 26, stk. 2, litra f).  \r\n\r\n</P>  \r\n\r\n<P>Hvis en ægtefælles skattepligtige indkomst udviser underskud, og  \r\n\r\n ægtefællerne er samlevende ved indkomstårets udgang, skal underskuddet i  \r\n\r\n størst muligt omfang fradrages i den anden ægtefælles formueindkomst, jfr.  \r\n\r\n kildeskattelovens § 26, stk. 2, litra d). På tilsvarende måde fradrages  \r\n\r\n negativ særlig indkomst, der overføres til fradrag i skattepligtig almindelig  \r\n\r\n indkomst, i formueindkomsten, jfr. § 26, stk. 2, litra e). </P>  \r\n\r\n<P>Der er foretaget en begrænsning i adgangen til at overføre underskud til  \r\n\r\n ægtefællen, når der foreligger indtægt fra udlandet. Efter kildeskattelovens  \r\n\r\n § 26, stk. 6, sidste punktum, afskæres de lønmodtagere, der får lempelse  \r\n\r\n efter ligningslovens § 33A for skatten af deres udenlandske indkomst, fra at  \r\n\r\n kunne bortse fra denne lønindkomst ved opgørelsen af det underskud, der kan  \r\n\r\n overføres til ægtefællen i medfør af bestemmelserne i § 26, stk. 6. </P>  \r\n\r\n<P CLASS=PUNKT> <B>4.</B> Skatteberegningen </P>  \r\n\r\n<P>De ændrede regler om beskatning af ægtefæller fører ikke til en  \r\n\r\n fuldstændig særbeskatning, idet der ved skatteberegningen tages hensyn til  \r\n\r\n den anden ægtefælles formue samt formueindkomst. </P>  \r\n\r\n<P>For den ægtefælle, der har den største arbejdsindkomst (ægtefælle I), skal  \r\n\r\n skatten beregnes på sædvanlig måde af den samlede skattepligtige indkomst,  \r\n\r\n dvs. af summen af denne ægtefælles arbejdsindkomst og formueindkomst. </P>  \r\n\r\n<P>For ægtefællen med den laveste arbejdsindkomst (ægtefælle II), beregnes  \r\n\r\n skatten af arbejdsindkomsten på sædvanlig måde, medens skatten af  \r\n\r\n formueindkomsten beregnes efter særlige regler. Formueindkomsten lægges her  \r\n\r\n til den anden ægtefælles (ægtefælle I's) skattepligtige indkomst, og der  \r\n\r\n beregnes et skattebeløb af den således regulerede indkomst. Hvis ægtefællen  \r\n\r\n (ægtefælle II) har en negativ formueindkomst, fradrages underskuddet i den  \r\n\r\n skattepligtige indkomst hos den anden ægtefælle (ægtefælle I), og der  \r\n\r\n beregnes på tilsvarende måde et skattebeløb af den således regulerede  \r\n\r\n indkomst. </P>  \r\n\r\n<P>Forskellen mellem den skat, der uden anvendelse af personfradrag beregnes  \r\n\r\n af den regulerede indkomst, og den skat, der uden anvendelse af personfradrag  \r\n\r\n beregnes af den skattepligtige indkomst hos ægtefælle I, udgør skatten af  \r\n\r\n formueindkomsten. </P>  \r\n\r\n<P>Er formueindkomsten negativ, bliver der tale om en nedsættelse af den  \r\n\r\n skat, der er beregnet af arbejdsindkomsten. Skatten af arbejdsindkomsten og  \r\n\r\n skatten af formueindkomsten udgør den samlede indkomstskat, der nedsættes med  \r\n\r\n skatteværdien af personfradraget. </P>  \r\n\r\n<P>Overstiger den positive eller negative formueindkomst hos ægtefællen med  \r\n\r\n den mindste arbejdsindkomst ikke 1.000 kr., beregnes skatten uden hensyn til  \r\n\r\n den anden ægtefælles formueindkomst. Denne regel får navnlig praktisk  \r\n\r\n betydning for en ægtefælle, hvis arbejdsindkomst er mindre end den anden  \r\n\r\n ægtefælles, og som udelukkende har formueindtægter eller -udgifter i form af  \r\n\r\n renter fra lønkonti m.v. </P>  \r\n\r\n<P>De ændrede beregningsregler for indkomstskatten til staten skal også gælde  \r\n\r\n for den kommunale og amtskommunale indkomstskat, folkepensionsbidrag og  \r\n\r\n dagpenge. </P>  \r\n\r\n<P>Formueskatten beregnes på grundlag af ægtefællernes samlede formue. Den  \r\n\r\n således beregnede formueskat fordeles forholdsmæssigt mellem ægtefællerne  \r\n\r\n efter størrelsen af deres formuer. Hvis den ene ægtefælles formue er negativ,  \r\n\r\n svarer den anden ægtefælle hele formueskatten. </P>  \r\n\r\n<P>De særlige regler for beregning af ægtefællers indkomst- og formueskat  \r\n\r\n skal kun anvendes, når ægtefællerne er samlevende i hele indkomståret, og  \r\n\r\n dette omfatter en periode af et helt år. </P>  \r\n\r\n<P>Til illustration af den særlige beregningsregel i kildeskattelovens § 35A  \r\n\r\n kan anføres nedenstående eksempler, hvor der ved skatteberegningen er anvendt  \r\n\r\n udskrivningsreglerne i en gennemsnitskommune i 1982 med en samlet kommunal  \r\n\r\n udskrivningsprocent på 25,6. </P>  \r\n\r\n<P>Eksempel 1 </P>  \r\n\r\n<PRE>  \r\n\r\n                                          Mand              Hustru  \r\n\r\n                                          ------------------------  \r\n\r\n                                                  kr.  \r\n\r\n -----------------------------------------------------------------  \r\n\r\n Løn                                      200.000           50.000  \r\n\r\n Renteindtægt                              50.000              500  \r\n\r\n Renteudgift                               10.000            4.500  \r\n\r\n -----------------------------------------------------------------  \r\n\r\n</PRE>  \r\n\r\n<P>Da manden har den største arbejdsindkomst (lønindtægten), skal der for ham  \r\n\r\n beregnes skat af hans samlede skattepligtige indkomst, dvs. skat af 240.000  \r\n\r\n kr. = 135.805 kr. </P>  \r\n\r\n<P>Hustruens skat af arbejdsindkomsten (lønindtægten) beregnes for sig, dvs.  \r\n\r\n skat af 50.000 kr. = 22.250 kr. </P>  \r\n\r\n<P>Skattenedsættelsen vedrørende hustruens negative formueindkomst  \r\n\r\n (renteindtægt - renteudgift) beregnes ved at fratrække det negative beløb i  \r\n\r\n mandens skattepligtige afrundede indkomst. Der beregnes skat af den således  \r\n\r\n regulerede indkomst uden anvendelse af personfradrag, og differencen mellem  \r\n\r\n den skat, der uden anvendelse af personfradrag kan beregnes af mandens  \r\n\r\n skattepligtige indkomst, og denne skat, udgør hustruens skattenedsættelse.  \r\n\r\n</P>  \r\n\r\n<P>Dvs. </P>  \r\n\r\n<PRE>  \r\n\r\n skat af 240.000 kr.                               =  135.805 kr.  \r\n\r\n skat af 236.000 kr.                               =  133.017 kr.  \r\n\r\n                                                   -------------  \r\n\r\n difference                                        =    2.788 kr.  \r\n\r\n Hustruens skat udgør  \r\n\r\n skat af 50.000 kr.                                =   22.250 kr.  \r\n\r\n - den beregnede difference                        =    2.788 kr.  \r\n\r\n ---------------------------------------------------------------  \r\n\r\n I alt                                                 19.462 kr.  \r\n\r\n ---------------------------------------------------------------  \r\n\r\n De beregnede skattebeløb nedsættes herefter med skatteværdien af  \r\n\r\n    personfradraget. Denne udgør 7.743 kr. Mandens samlede skat udgør  \r\n\r\n    herefter 135.805 kr. - 7.743 kr. = 128.062 kr., og hustruens  \r\n\r\n    samlede skat 19.462 kr. - 7.743 kr. = 11.719 kr.  \r\n\r\n Ægtefællernes samlede skat udgør 139.781 kr.  \r\n\r\n Eksempel 2  \r\n\r\n                                            Mand            Hustru  \r\n\r\n                                            ----------------------  \r\n\r\n                                                      kr.  \r\n\r\n -----------------------------------------------------------------  \r\n\r\n Løn                                         50.000         200.000  \r\n\r\n Overskud af fast ejendom                     8.000  \r\n\r\n Renteindtægt                                 2.000             500  \r\n\r\n Renteudgift                                 50.000           4.500  \r\n\r\n -----------------------------------------------------------------  \r\n\r\n</PRE>  \r\n\r\n<P>Da hustruen har den største arbejdsindkomst (lønindtægten) skal der for  \r\n\r\n hende beregnes skat af hendes samlede skattepligtige indkomst, dvs. skat af  \r\n\r\n 196.000 kr. = 105.137 kr. </P>  \r\n\r\n<P>Mandens skat af arbejdsindkomsten (lønindtægten) beregnes for sig, dvs.  \r\n\r\n skat af 50.000 kr. = 22.250 kr. </P>  \r\n\r\n<P>Skattenedsættelsen vedrørende mandens negative formueindkomst (overskud af  \r\n\r\n fast ejendom + renteindtægt - renteudgift) beregnes således: </P>  \r\n\r\n<PRE>  \r\n\r\n skat af 196.000 kr.                  = 105.137 kr.  \r\n\r\n skat af 156.000 kr.                  =  78.132 kr.  \r\n\r\n                                      ------------  \r\n\r\n difference                           =  27.005 kr.  \r\n\r\n</PRE>  \r\n\r\n<P>Mandens samlede skat udgør således skat af 50.000 kr. = 22.250 kr. -  \r\n\r\n differencen = 27.005 kr., i alt - 4.755 kr. Da mandens samlede indkomstskat  \r\n\r\n er negativ, fragår beløbet i den anden ægtefælles indkomstskat, jfr.  \r\n\r\n kildeskattelovens § 35A, stk. 6. Ligeledes overføres skatteværdien af hans  \r\n\r\n personfradrag til ægtefællen. </P>  \r\n\r\n<P>Hustruens skat bliver herefter skat af 196.000 kr. = 105.137 kr.  \r\n\r\n fratrukket 4.755 kr., i alt 100.382 kr. Dette beløb skal reduceres med  \r\n\r\n skatteværdien af 2 personfradrag, således at hustruens samlede skat bliver  \r\n\r\n 100.382 kr. - 2 x 7.743 kr. = 84.896 kr., hvilket ligeledes udgør  \r\n\r\n ægtefællernes samlede skat. </P>  \r\n\r\n<P>Eksempel 3 </P>  \r\n\r\n<PRE>  \r\n\r\n                                          Mand       Hustru  \r\n\r\n                                          -----------------  \r\n\r\n                                                  kr.  \r\n\r\n ----------------------------------------------------------  \r\n\r\n Løn                                      40.000      70.000  \r\n\r\n Underskud af fast ejendom                10.000  \r\n\r\n Renteudgifter                            90.000  \r\n\r\n ----------------------------------------------------------  \r\n\r\n</PRE>  \r\n\r\n<P>I dette eksempel har manden en negativ formueindkomst, der overstiger  \r\n\r\n hustruens skattepligtige indkomst. Det overskydende beløb skal ved  \r\n\r\n skatteberegningen fradrages i mandens egen arbejdsindkomst, jfr.  \r\n\r\n kildeskattelovens § 35A, stk. 4. </P>  \r\n\r\n<P>Hustruen, der har den største arbejdsindkomst, skal have beregnet skat af  \r\n\r\n sin samlede skattepligtige indkomst, dvs. skat af 70.000 kr. = 31.150 kr.  \r\n\r\n</P>  \r\n\r\n<P>Da mandens negative formueindkomst overstiger hustruens skattepligtige  \r\n\r\n indkomst med 30.000 kr., nedsættes mandens arbejdsindkomst med 30.000 kr. til  \r\n\r\n 10.000 kr. Skatten af indkomsten på 10.000 kr. udgør 4.450 kr. </P>  \r\n\r\n<P>Skattenedsættelsen vedrørende den del af mandens skattepligtige indkomst,  \r\n\r\n der kan rummes i hustruens skattepligtige indkomst, beregnes således: </P>  \r\n\r\n<PRE>  \r\n\r\n skat af 70.000 kr.             = 31.150 kr.  \r\n\r\n skat af      0 kr.             =      0 kr.  \r\n\r\n                                -----------  \r\n\r\n difference                       31.150 kr.  \r\n\r\n</PRE>  \r\n\r\n<P>Mandens samlede skat udgør således skat af 10.000 kr. = 4.450 kr. -  \r\n\r\n skattenedsættelsen vedrørende den negative formueindtægt på 70.000 kr. =  \r\n\r\n 31.150 kr., i alt - 26.700 kr. </P>  \r\n\r\n<P>Da mandens samlede indkomstskat er negativ, fragår beløbet i den anden  \r\n\r\n ægtefælles indkomstskat, jfr. kildeskattelovens § 35A, stk. 6. </P>  \r\n\r\n<P>Hustruens skat bliver herefter skat af 70.000 kr. = 31.150 kr. fratrukket  \r\n\r\n 26.700 kr., i alt 4.450 kr. Da skatteværdien af mandens og hustruens  \r\n\r\n personfradrag = 2 x 7.743 kr. = 15.486 kr. overstiger hustruens skat, bliver  \r\n\r\n hendes skat 0 kr. </P>  \r\n\r\n<P>Ægteparrets samlede skat bliver således 0 kr. </P>  \r\n\r\n<P CLASS=PUNKT> <B>5.</B> Beskatning i dødsfaldsåret </P>  \r\n\r\n<P>Reglerne om beskatning i dødsfaldsåret har som hidtil forskelligt indhold  \r\n\r\n afhængig af, om man skal anvende reglerne i § 13 i kildeskatteloven om  \r\n\r\n længstlevendes beskatning i hele dødsfaldsåret af ægtefællernes indkomst,  \r\n\r\n eller om man skal anvende reglerne i § 14 om beskatning ved skifte i  \r\n\r\n umiddelbar forbindelse med dødsfaldet. </P>  \r\n\r\n<P CLASS=PUNKT> <B>6.</B> Længstlevendes ansættelse efter § 13 </P>  \r\n\r\n<P>Længstlevende beskattes af begge ægtefællers indkomst i det indkomstår,  \r\n\r\n hvori dødsfaldet finder sted, og som hidtil deles indkomsten op i to  \r\n\r\n ansættelser. Afgrænsningen mellem de to ansættelser er dog ændret i forhold  \r\n\r\n til tidligere. Den ene medtager afdødes indkomst fra indkomstårets begyndelse  \r\n\r\n indtil dødsfaldet, mens den anden medtager længstlevendes indkomst i hele  \r\n\r\n indkomståret. </P>  \r\n\r\n<P>Dette gælder, hvadenten det er manden eller hustruen, der er afgået ved  \r\n\r\n døden. </P>  \r\n\r\n<P>Ligesom tidligere anvendes de særlige regler i kildeskattelovens § 37A om  \r\n\r\n overførsel af virksomhedsoverskud til en medhjælpende ægtefælle ikke på de to  \r\n\r\n ansættelser. </P>  \r\n\r\n<P>Opdelingen i arbejdsindkomst og formueindkomst foretages ikke, og den  \r\n\r\n særlige skatteberegningsregel, der er gennemført i kildeskattelovens § 35A,  \r\n\r\n anvendes ikke på de to ansættelser. </P>  \r\n\r\n<P>Cirkulære nr. 44 af 15. marts 1972 om beskatning ved hensidden i uskiftet  \r\n\r\n bo gælder i princippet fortsat. Hvis afdødes indkomst stammer fra en  \r\n\r\n selvstændig erhvervsvirksomhed, som videreføres af længstlevende efter  \r\n\r\n dødsfaldet, kan det således ikke kræves, at der foretages en egentlig  \r\n\r\n regnskabsmæssig opgørelse af indtægten fordelt på tiden før og efter  \r\n\r\n dødsfaldet, idet der i så fald sædvanligvis måtte udarbejdes en skattemæssig  \r\n\r\n statusopgørelse på tidspunktet for dødsfaldet. Det må i almindelighed være  \r\n\r\n tilstrækkeligt, at der udarbejdes sædvanlig regnskabsmæssig opgørelse af  \r\n\r\n indtægten af den selvstændige erhvervsvirksomhed for hele året, og at den  \r\n\r\n således opgjorte indtægt fordeles forholdsmæssigt på tiden før og efter  \r\n\r\n dødsfaldet. </P>  \r\n\r\n<P CLASS=PUNKT> <B>7.</B> Anvendelse af reglerne i kildeskattelovens § 14 om  \r\n\r\n skifte i umiddelbar forbindelse med dødsfaldet </P>  \r\n\r\n<P>Afdødes skattepligt ophører som hidtil ved dødsfaldet. Hvis der sker en  \r\n\r\n ansættelse af indkomsten, omfatter denne afdødes indkomst for indkomståret  \r\n\r\n indtil dødsfaldet. Længstlevende er indkomstskattepligtig i hele indkomståret  \r\n\r\n og beskattes af sin indkomst. De to ægtefællers indkomster afgrænses overfor  \r\n\r\n hinanden efter de almindelige regler, der gælder for ægtefæller, omfattet af  \r\n\r\n nyordningen. Dog anvendes reglerne om overførsel af en del af et  \r\n\r\n virksomhedsoverskud til en medhjælpende ægtefælle ikke. Hele overskuddet  \r\n\r\n beskattes hos den ægtefælle, der drev virksomheden. Underskud kan som hidtil  \r\n\r\n heller ikke overføres mellem de to ansættelser. </P>  \r\n\r\n<P>Opdelingen i arbejdsindkomst og formueindkomst og de særlige  \r\n\r\n skatteberegningsregler i kildeskattelovens § 35A anvendes ikke i  \r\n\r\n dødsfaldsåret. </P>  \r\n\r\n<P CLASS=PUNKT> <B>8.</B> Medhjælpende ægtefælle </P>  \r\n\r\n<P>Med den ændrede formulering af kildeskattelovens § 37A er der givet  \r\n\r\n ægtefællerne større frihed til at vælge, hvilket beløb der skal overføres til  \r\n\r\n den medhjælpende ægtefælle. Der kan således overføres et beløb, der er mindre  \r\n\r\n end 50 pct. af virksomhedens overskud. Det overførte beløb er arbejdsindkomst  \r\n\r\n for den medhjælpende ægtefælle og fragår i den anden ægtefælles  \r\n\r\n arbejdsindkomst. </P>  \r\n\r\n<P>Der er samtidig indføjet en bestemmelse om, at der ikke må være et  \r\n\r\n åbenbart misforhold mellem det overførte beløb og den medhjælpende ægtefælles  \r\n\r\n arbejdsindsats i virksomheden. Der kan herved tages hensyn til såvel  \r\n\r\n arbejdets tidsmæssige udstrækning som til karakteren af det udførte arbejde.  \r\n\r\n</P>  \r\n\r\n<P>Endvidere er beløbsgrænsen for overførsel forhøjet til 84.000 kr., der  \r\n\r\n reguleres efter udskrivningslovens § 4. Reguleret på denne måde udgør det  \r\n\r\n maksimale indkomstbeløb, der tillades overført til den anden ægtefælle,  \r\n\r\n 100.300 kr. for 1983. </P>  \r\n\r\n<P>Efter ændringerne påhviler formueskattepligten vedrørende ægtefællernes  \r\n\r\n erhvervsvirksomhed den ægtefælle, der i overvejende grad har drevet  \r\n\r\n virksomheden. </P>  \r\n\r\n<P CLASS=PUNKT> <B>9.</B> Personfradraget </P>  \r\n\r\n<P>Efter de hidtidige regler kan en ægtefælles uudnyttede personfradrag  \r\n\r\n overføres til nedsættelse af den anden ægtefælles skatter, når ægtefællerne  \r\n\r\n er samlevende i skattemæssig henseende. Der er ikke med de gennemførte  \r\n\r\n ændringer sket begrænsninger i disse regler. </P>  \r\n\r\n<P>Der er i kildeskattelovens § 37C, stk. 1, 4. og 5. pkt., optaget en  \r\n\r\n bestemmelse om, at nedsættelse af personfradraget i forbindelse med  \r\n\r\n udbetaling af kontanthjælp efter bistandslovens kap. 9 og 10 fremtidig skal  \r\n\r\n ske hos den ægtefælle, der har den højeste skattepligtige indkomst. Ydelser  \r\n\r\n efter bistandslovens § 42 (revalidering, uddannelse og etablering) henføres  \r\n\r\n dog ved nedsættelsen af personfradraget i forbindelse med skatteberegningen  \r\n\r\n til den ægtefælle, de er ydet til. </P>  \r\n\r\n<P CLASS=PUNKT> <B>10.</B> Henstand med en del af formueskatten </P>  \r\n\r\n<P>Efter kildeskattelovens § 89A kan pensionister i et vist omfang opnå  \r\n\r\n henstand med betalingen af den del af formueskatten, der vedrører  \r\n\r\n ejerboligen. Reglerne herom finder fremtidig anvendelse, hvadenten det er  \r\n\r\n manden eller hustruen, der opfylder betingelserne for henstand. </P>  \r\n\r\n<P>II. Lov om særlig indkomstskat m.v. </P>  \r\n\r\n<P>Lov om særlig indkomstskat er ligeledes ændret, således at ægtefæller hver  \r\n\r\n beskattes af deres særlige indkomst. </P>  \r\n\r\n<P>Ægtefællernes indkomster afgrænses overfor hinanden efter de samme  \r\n\r\n principper, som gælder for den almindelige indkomst. Ved afståelse af  \r\n\r\n formuegoder lægges således vægt på, hvem der efter ægteskabslovgivningen  \r\n\r\n havde rådighed over formuegoderne. Dog skal avancebeskatningen af et  \r\n\r\n formuegode, der hører til en virksomhed, ske hos den ægtefælle, der har  \r\n\r\n drevet virksomheden, selvom det eventuelt er den anden ægtefælle, der efter  \r\n\r\n de ægteskabsretlige regler er rådig over formuegodet. Hvis ægtefællerne har  \r\n\r\n drevet en virksomhed i fællesskab, beskattes fortjeneste og tab vedrørende  \r\n\r\n formuegoder, der vedrører denne, hos den af ægtefællerne, der i overvejende  \r\n\r\n grad har drevet virksomheden. </P>  \r\n\r\n<P>Efter § 9 i lov om særlig indkomstskat har hver ægtefælle et fradrag på  \r\n\r\n 6.000 kr. ved opgørelsen af sin særlige indkomst. </P>  \r\n\r\n<P>Bestemmelserne om beregningen af den særlige indkomstskat ændres ikke med  \r\n\r\n de nye regler. </P>  \r\n\r\n<P>III. Lov om investeringsfonds </P>  \r\n\r\n<P>Der er foretaget en redaktionel ændring, der ikke vil blive omtalt nærmere  \r\n\r\n her. </P>  \r\n\r\n<P>IV. Lov om nedslag i skatteansættelsen for renteindtægter m.v. </P>  \r\n\r\n<P>Begge ægtefæller kan som hidtil få nedslag i skatteansættelsen for  \r\n\r\n renteindtægter m.v. </P>  \r\n\r\n<P>De indtægter, der berettiger til nedslag, omfatter såvel pensionsydelser  \r\n\r\n som renteindtægter. Ved skatteberegningen anses nedslaget fortrinsvis for  \r\n\r\n foretaget i renteindtægten og dermed i formueindkomsten. Hvis nedslaget er  \r\n\r\n større end renteindtægten, anses den overskydende del af nedslaget for  \r\n\r\n foretaget i arbejdsindkomsten. </P>  \r\n\r\n<P>V. Lov om påligningen af indkomst- og formueskat til staten  \r\n\r\n (ligningsloven) </P>  \r\n\r\n<P>Efter ligningslovens § 8A kan gaver til almenvelgørende eller i øvrigt  \r\n\r\n almennyttige institutioner, der er godkendt efter bestemmelsens stk. 2,  \r\n\r\n trækkes fra i den skattepligtige indkomst. </P>  \r\n\r\n<P>Loven ændrer undergrænsen for gavefradraget. Hidtil har den skattepligtige  \r\n\r\n kunnet fratrække det beløb, hvormed årets gaver oversteg 100 kr. Denne grænse  \r\n\r\n er ændret til 300 kr. Kravet om, at årets gaver til den enkelte forening skal  \r\n\r\n udgøre mindst 50 kr., og reglen om, at gavefradraget ikke må overstige 1000  \r\n\r\n kr., gælder stadig. Det maksimale fradrag opnås således først, når de gaver,  \r\n\r\n der kan tages i betragtning, udgør 1.300 kr. </P>  \r\n\r\n<P>Som et led i ligestillingen af ægtefæller er det endvidere bestemt, at  \r\n\r\n hver ægtefælle kan fradrage sine gaver. De beløbsmæssige begrænsninger i § 8A  \r\n\r\n gælder for hver ægtefælles gaver. </P>  \r\n\r\n<P>Fradraget henføres til ægtefællens formueindkomst. </P>  \r\n\r\n<P>VI. Lov om beskatningen af pensionsordninger m.v. </P>  \r\n\r\n<P>Fradragsretten efter pensionsbeskatningslovens § 50, stk. 2, for udgifter  \r\n\r\n til livsforsikring, syge- og ulykkesforsikring, indskud på børneopsparings-  \r\n\r\n og selvpensioneringskonti m.v. nedsættes fra 3.000 kr. til 2.000 kr., og det  \r\n\r\n samlede 3.000 kr.'s fradrag for ægtefæller ændres til et 2.000 kr.'s fradrag  \r\n\r\n for hver ægtefælle. Herefter har hver ægtefælle ret til at fradrage indtil  \r\n\r\n 2.000 kr. for udgifter til forsikringer m.v., som den pågældende har  \r\n\r\n oprettet. </P>  \r\n\r\n<P>Efter den nye bestemmelse i pensionsbeskatningslovens § 50, stk. 2, 3.  \r\n\r\n pkt., vil en ægtefælle i visse tilfælde kunne overføre et overskydende  \r\n\r\n fradragsbeløb til den anden ægtefælle. Hvis ægtefællerne har levet sammen i  \r\n\r\n hele indkomståret, og den ene ægtefælle har fradragsberettigede præmier eller  \r\n\r\n bidrag, der overstiger 2.000 kr., medens den anden ægtefælle ikke har  \r\n\r\n forsikringsudgifter m.v. eller disse er mindre end 2.000 kr., kan den første  \r\n\r\n ægtefælles ikke udnyttede fradragsbeløb overføres til den anden ægtefælle og  \r\n\r\n fradrages af denne i det omfang, der er plads inden for 2.000 kr.'s grænsen.  \r\n\r\n Har for eksempel manden forsikringsudgifter, der udgør 2.700 kr., medens  \r\n\r\n hustruens forsikringsudgifter udgør 1.500 kr., udgør mandens fradrag 2.000  \r\n\r\n kr. Desuden kan 500 kr. af hans udgifter overføres til hustruen. Hvis  \r\n\r\n hustruen i det nævnte eksempel ikke har nogen indkomst, således at  \r\n\r\n forsikringsfradragene medfører, at hendes skattepligtige indkomst udviser  \r\n\r\n underskud, kan det fra manden overførte beløb på 500 kr. og de af hustruen  \r\n\r\n afholdte forsikringsudgifter på 1.500 kr. herefter fradrages i mandens  \r\n\r\n skattepligtige indkomst, jfr. § 26, stk. 6, i den ændrede affattelse af  \r\n\r\n kildeskatteloven. </P>  \r\n\r\n<P>VII. Lov om udskrivning af indkomst- og formueskatten til staten m.v. </P>  \r\n\r\n<P>I udskrivningslovens § 3 er indsat et stk. 2, hvori fastsættes, at i  \r\n\r\n tilfælde, hvor skatten beregnes efter kildeskattelovens § 35A for den  \r\n\r\n ægtefælle, der har den mindste arbejdsindkomst, skal der forud for  \r\n\r\n skatteberegningen foretages en nedrunding såvel af arbejdsindkomsten som af  \r\n\r\n den regulerede indkomst, hvoraf skatten af formueindkomst skal beregnes, til  \r\n\r\n nærmeste kronebeløb, der kan deles med 100. Den kommunale og amtskommunale  \r\n\r\n indkomstskat m.v. beregnes ligeledes af de nedrundede beløb. </P>  \r\n\r\n<P>Derudover er skatteloftsreglen i udskrivningslovens § 5 blevet tilpasset  \r\n\r\n de nye skatteberegningsregler for ægtefæller. </P>  \r\n\r\n<P>I det nye stk. 2 i § 5 er det således fastsat, at den nedsættelse af  \r\n\r\n formueskatten og indkomstskatten til staten, som skal ske efter § 5, stk. 1,  \r\n\r\n såfremt de samlede skatter (undtagen kirkelige afgifter) tilsammen overstiger  \r\n\r\n 78 pct. af den skattepligtige indkomst, for samlevende ægtefæller, hvor  \r\n\r\n skatten beregnes efter kildeskattelovens § 39, stk. 2-6, i stedet skal  \r\n\r\n beregnes på grundlag af den regulerede indkomst, der omfatter  \r\n\r\n arbejdsindkomsten hos den ægtefælle, der har den højeste arbejdsindkomst, med  \r\n\r\n tillæg af begge ægtefællers formueindkomst. </P>  \r\n\r\n<P>For at få nedsat indkomst- og formueskatten skal de indkomstskatter, der  \r\n\r\n beregnes af den regulerede indkomst (undtagen kirkelige afgifter), med tillæg  \r\n\r\n af ægtefællernes samlede formueskat således beløbsmæssigt overstige 78 pct.  \r\n\r\n af den regulerede indkomst. Hvis dette er tilfældet, nedsættes, ligesom efter  \r\n\r\n reglerne i § 5, stk. 1, først formueskatten med indtil 60 pct. og dernæst  \r\n\r\n indkomstskatten til staten, indtil de samlede skattebeløb (om muligt) er  \r\n\r\n nedbragt til skatteloftet på de 78 pct. af den regulerede indkomst. De  \r\n\r\n beregnede nedsættelser i formueskatten og i indkomstskatten fordeles mellem  \r\n\r\n ægtefællerne efter størrelsen af deres formuer. </P>  \r\n\r\n<P>I det følgende er vist et eksempel på virkningen af den nye  \r\n\r\n skatteloftsregel: </P>  \r\n\r\n<P>Eksempel: </P>  \r\n\r\n<P>Et ægtepar har i et givet indkomstår følgende indkomst- og formueforhold:  \r\n\r\n manden har en arbejdsindkomst på 100.000 kr. og en formueindkomst på 40.000  \r\n\r\n kr., mens hustruen har en arbejdsindkomst på 250.000 kr. Ægteparrets samlede  \r\n\r\n formue udgør 15 mill. kr., hvoraf 10 mill. kr. tilhører manden og resten, 5  \r\n\r\n mill. kr., tilhører hustruen. </P>  \r\n\r\n<P>Lægger man udskrivningsreglerne for 1982 til grund for beregningerne, samt  \r\n\r\n forudsætter, at ægteparret bor i en kommune med en udskrivningsprocent  \r\n\r\n svarende til den gennemsnitlige udskrivningsprocent for 1982, kan parrets  \r\n\r\n indkomst- og formueskat for det givne indkomstår beregnes til følgende beløb  \r\n\r\n (der bortses dog fra kirkelige afgifter, idet disse ikke indgår i selve  \r\n\r\n skatteloftsberegningen): </P>  \r\n\r\n<PRE>  \r\n\r\n                                         Mand         Hustru  \r\n\r\n                                         -------------------  \r\n\r\n                                                kr.  \r\n\r\n -----------------------------------------------------------  \r\n\r\n Arbejdsindkomst                          100.000     250.000  \r\n\r\n Formueindkomst                            40.000  \r\n\r\n                                          -------------------  \r\n\r\n Skattepligtig indkomst                   140.000     250.000  \r\n\r\n Indkomstskat heraf                        64.427     133.404  \r\n\r\n Heraf statsindkomstskat                   28.382      65.020  \r\n\r\n -------------------------------------------------------------  \r\n\r\n Formueskatten skal efter kildeskattelovens § 39, stk. 1, beregnes på  \r\n\r\n    grundlag af ægteparrets samlede formue - 15 mill. kr. - og skal  \r\n\r\n    herefter fordeles forholdsmæssigt mellem dem efter størrelsen af  \r\n\r\n    deres formue:  \r\n\r\n                                         Mand        Hustru  \r\n\r\n                                         ------------------  \r\n\r\n                                                kr.  \r\n\r\n ----------------------------------------------------------  \r\n\r\n Skattepligtig formue                  10.000.000  5.000.000  \r\n\r\n Formueskat (fordelt)                     204.116    102.058  \r\n\r\n Den samlede skat før nedslag udgør herefter:  \r\n\r\n Indkomstskat                              64.427    133.404  \r\n\r\n Formueskat                               204.116    102.058  \r\n\r\n ----------------------------------------------------------  \r\n\r\n Samlet skat                              268.543    235.462  \r\n\r\n ----------------------------------------------------------  \r\n\r\n For samlevende ægtefæller skal skatteloftsgrænsen i  \r\n\r\n    udskrivningslovens § 5 som nævnt beregnes på grundlag af den  \r\n\r\n    regulerede indkomst og skatterne heraf samt begge ægtefællers  \r\n\r\n    samlede formueskat:  \r\n\r\n                                                    kr.  \r\n\r\n Reguleret indkomst (250.000 kr. +  \r\n\r\n 40.000 kr.)                                       290.000  \r\n\r\n Indkomstskat heraf                                161.004  \r\n\r\n Heraf statsindkomstskat                            80.860  \r\n\r\n Ægtefællernes samlede formueskat                  306.174  \r\n\r\n Indkomstskat + formueskat udgør                   467.178  \r\n\r\n - 78 pct. af den regulerede indkomst              226.200  \r\n\r\n                                                   -------  \r\n\r\n Forskelsbeløb, der berettiger til nedsættelse     240.978  \r\n\r\n Efter § 5 skal nedsættelsen først ske i  \r\n\r\n formueskatten med indtil 60 pct. af denne         183.704  \r\n\r\n                                                   -------  \r\n\r\n Statsindkomstskatten nedsættes herefter med  \r\n\r\n det overskydende beløb                             57.274  \r\n\r\n                                                   -------  \r\n\r\n</PRE>  \r\n\r\n<P>Efter § 5, stk. 2, skal nedsættelsen i formueskatten og indkomstskatten  \r\n\r\n ligesom selve formueskatten fordeles mellem ægtefællerne efter forholdet  \r\n\r\n mellem deres skattepligtige formue, som i eksemplet udgør henholdsvis 10  \r\n\r\n mill. kr. og 5 mill. kr. (dvs. 2:1). Bliver den ene ægtefælles indkomstskat  \r\n\r\n til staten negativ, fragår det negative beløb i den anden ægtefælles  \r\n\r\n indkomstskat til staten: </P>  \r\n\r\n<P>Formueskatten udgør herefter: </P>  \r\n\r\n<PRE>  \r\n\r\n                                         Mand          Hustru  \r\n\r\n                                         -------------------  \r\n\r\n                                                    kr.  \r\n\r\n -----------------------------------------------------------  \r\n\r\n Formueskat                              204.116      102.058  \r\n\r\n Nedsættelse efter § 5 (fordelt 2:1)    -122.469      -61.235  \r\n\r\n                                         -------------------  \r\n\r\n Formueskat efter nedsættelse             81.647       40.823  \r\n\r\n                                         -------------------  \r\n\r\n Indkomstskatten til staten udgør herefter:  \r\n\r\n                                         Mand          Hustru  \r\n\r\n                                         -------------------  \r\n\r\n                                                    kr.  \r\n\r\n -----------------------------------------------------------  \r\n\r\n Statsindkomstskat                        28.382       65.020  \r\n\r\n Nedsættelse efter § 5 (fordelt 2:1)     -38.183      -19.091  \r\n\r\n                                         -------------------  \r\n\r\n                                         - 9.801      -45.929  \r\n\r\n Overført til/fra ægtefælle                9.801        9.801  \r\n\r\n                                         -------------------  \r\n\r\n Statsindkomstskat efter nedsættelse         0         36.128  \r\n\r\n                                         -------------------  \r\n\r\n</PRE>  \r\n\r\n<P>VIII. Lov om beskatningen af fortjeneste ved afståelse af aktier m.v. </P>  \r\n\r\n<P>Efter de tidligere regler om beskatning af fortjeneste ved afståelse af  \r\n\r\n aktier m.v., jfr. lov nr. 295 af 10. juni 1981, skulle fortjeneste eller tab  \r\n\r\n for så vidt angår sambeskattede ægtefæller medregnes i mandens indkomst,  \r\n\r\n henholdsvis fradrages i denne, i det omfang fortjenesten eller tabet indgik i  \r\n\r\n den skattepligtige almindelige eller særlige indkomst. </P>  \r\n\r\n<P>Efter ændringen af § 2, stk. 2, og § 4, stk. 4, i  \r\n\r\n aktieavancebeskatningsloven skal hustruen beskattes af fortjeneste ved  \r\n\r\n afståelse af sine aktier, hvadenten fortjenesten indgår i almindelig eller  \r\n\r\n særlig indkomst, ligesom tab indgår i hendes almindelige eller særlige  \r\n\r\n indkomst i det i loven fastsatte omfang. </P>  \r\n\r\n<P>Der kan endvidere ske overførsel af tab mellem ægtefællerne, når den  \r\n\r\n pågældende ikke selv kan udnytte tabet i det pågældende indkomstår.  \r\n\r\n Overførselsadgangen gælder også i hvert af de fem efterfølgende indkomstår.  \r\n\r\n</P>  \r\n\r\n<P>Ved anvendelse af hovedaktionærreglen i aktieavancebeskatningslovens § 4  \r\n\r\n vil hver ægtefælle skattefrit kunne afstå 1 pct. af den samlede aktiekapital  \r\n\r\n inden for et indkomstår. </P>  \r\n\r\n<P>Hvis en af de samlevende ægtefæller har opnået fradrag efter 125.000  \r\n\r\n kr.'s-reglen, medregnes dette ved beregningen af 125.000 kr.'s-fradraget for  \r\n\r\n den anden ægtefælle, jfr. aktieavancebeskatningslovens § 7, stk. 4 og 5. </P>  \r\n\r\n<P>Om reglerne i øvrigt henvises til cirkulære af 26. september 1981 om lov  \r\n\r\n om beskatning af fortjeneste ved afståelse af aktier m.v. </P>  \r\n\r\n<P>De ændrede regler finder anvendelse på aktieafståelser, der sker i  \r\n\r\n indkomståret 1983 eller senere. </P>  \r\n\r\n<P>Hvis samlevende ægtefæller ved udgangen af indkomståret 1982 har aktier i  \r\n\r\n samme selskab, må der til brug ved senere opgørelser af fortjenester eller  \r\n\r\n tab ske en fordeling af aktiebeholdningen imellem dem. </P>  \r\n\r\n<P>For almindelige aktier, hvor fortjeneste eller tab opgøres efter den  \r\n\r\n såkaldte aktie-for-aktiemetode, jfr. aktieavancebeskatningslovens § 5, er det  \r\n\r\n den enkelte akties anskaffelsestidspunkt og anskaffelsessum, der lægges til  \r\n\r\n grund ved afgørelsen af, om der skal ske beskatning efter 3-årsreglen og i  \r\n\r\n bekræftende fald for opgørelsen af fortjenesten eller tabet. </P>  \r\n\r\n<P>For hovedaktionærer opgøres fortjeneste eller tab efter en  \r\n\r\n gennemsnitsmetode. I disse tilfælde fordeles den samlede anskaffelsessum  \r\n\r\n eller den beregnede restanskaffelsessum mellem ægtefællerne efter pålydende  \r\n\r\n værdi den 1. januar 1983 af hver ægtefælles aktiebeholdning. </P>  \r\n\r\n<P>En efterlevende ægtefælle, der har hensiddet i uskiftet bo, der er taget  \r\n\r\n under skiftebehandling, kan efter § 12 i aktieavancebeskatningsloven overføre  \r\n\r\n et uudnyttet tab ved salg af hovedaktionæraktier til boet. Efter de tidligere  \r\n\r\n regler gjaldt overførselsadgangen kun tab, der opstod inden for de sidste fem  \r\n\r\n indkomstår inden skiftet. Reglerne er imidlertid nu udvidet, således at tab,  \r\n\r\n der stammer fra salg af hovedaktionæraktier, efter at skiftebegæringen er  \r\n\r\n imødekommet, kan overføres både fra bo til ægtefælle og fra ægtefælle til bo.  \r\n\r\n Reglerne om overførsel af tab, der er konstateret inden skiftet, finder i  \r\n\r\n øvrigt tilsvarende anvendelse på overførsel af tab, der er konstateret under  \r\n\r\n skiftet. Der kan herom nærmere henvises til cirkulære af 26. september 1981  \r\n\r\n om lov om beskatning af fortjeneste ved afståelse af aktier m.v., pkt. 39.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 5. august 1982  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>JENS ROSMAN </P>  \r\n\r\n<P CLASS=MINISTER ALIGN=RIGHT>/ Per Hessel </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/10/1982"
        },
        {
            "displayName": "Accession",
            "displayValue": "C19820013809"
        },
        {
            "displayName": "Entydig dokumentidentifikation",
            "displayValue": "CM021041"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "138"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "05/08/1982"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Min. f. skatter og afgifter Skd. 8. 404-125"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}