{
    "id": 117611,
    "title": "Bekendtgørelse om udelukkelse af indsatte fra fællesskab, herunder anbringelse i observationscelle m.v., i fængsler og arresthuse (bekendtgørelse om udelukkelse fra fællesskab)",
    "documentTypeId": "60",
    "isSagsforlobPeriodValid": true,
    "shortName": "BEK nr 440 af 30/05/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om udelukkelse af indsatte fra fællesskab, herunder anbringelse i observationscelle m.v., i fængsler og arresthuse (bekendtgørelse om udelukkelse fra fællesskab)</p>\r\n      <p class=\"Indledning2\">I medfør af § 63, stk. 8, § 64, stk. 2, § 105, stk. 2, og § 111, stk. 4, i lov om fuldbyrdelse af straf m.v., jf. lovbekendtgørelse nr. 1337 af 3. december 2007 og § 776, 1. pkt., i lov om rettens pleje, jf. lovbekendtgørelse nr. 1261 af 23. oktober 2007, fastsættes:</p>\r\n      <p class=\"ParagrafGruppeOverskrift\">Fælles regler</p>\r\n      <p class=\"Paragraf\"><span class=\"ParagrafNr\">§ 1.</span> Indsatte kan udelukkes fra fællesskab efter straffuldbyrdelseslovens §§ 63-64. Straffuldbyrdelseslovens §§ 63-64 og denne bekendtgørelse finder tilsvarende anvendelse for varetægtsarrestanter.</p>\r\n      <p class=\"Stk2\"><span class=\"StkNr\">Stk. 2.</span> Bestemmelserne i straffuldbyrdelseslovens § 63 og §§ 3-5 og §§ 9-12 i denne bekendtgørelse finder anvendelse ved enhver form for udelukkelse fra fællesskab med andre indsatte, jf. dog straffuldbyrdelseslovens § 64.</p>\r\n      <p class=\"Paragraf\"><span class=\"ParagrafNr\">§ 2.</span> Under udelukkelse fra fællesskab, herunder anbringelse i observationscelle m.v., jf. straffuldbyrdelseslovens §§ 63-64, kan den indsatte udøve sine sædvanlige rettigheder i det omfang, det er foreneligt med opholdet. Institutionen skal yde den indsatte den fornødne bistand i denne forbindelse.</p>\r\n      <p class=\"Stk2\"><span class=\"StkNr\">Stk. 2.</span> Der kan ikke gøres begrænsninger i den indsattes ret til ukontrolleret brevveksling som nævnt i straffuldbyrdelseslovens § 56, stk. 1.</p>\r\n      <p class=\"ParagrafGruppeOverskrift\">Udelukkelse fra fællesskab</p>\r\n      <p class=\"Paragraf\"><span class=\"ParagrafNr\">§ 3.</span> Når en indsat udelukkes fra fællesskab efter straffuldbyrdelseslovens § 63, stk. 1, nr. 2, 1. led, med henblik på, at den indsatte afgiver urinprøve, skal udelukkelsen fra fællesskab bringes til ophør, når den indsatte har afgivet urinprøve, og senest 3 timer efter udelukkelsen er iværksat.</p>\r\n      <p class=\"Paragraf\"><span class=\"ParagrafNr\">§ 4.</span> Ved midlertidig udelukkelse fra fællesskab, jf. straffuldbyrdelseslovens § 63, stk. 2, skal den indsatte så hurtigt som muligt orienteres om hvilke retsregler, afgørelsen er truffet efter, og have lejlighed til at udtale sig i sagen.</p>\r\n      <p class=\"Stk2\"><span class=\"StkNr\">Stk. 2.</span> Midlertidig udelukkelse fra fællesskab må ikke udstrækkes i længere tid, end det er nødvendigt for behandlingen af spørgsmålet om udelukkelse fra fællesskab eller overførsel. Midlertidig udelukkelse kan højst vare i 5 dage, medmindre ganske særlige omstændigheder gør sig gældende.</p>\r\n      <p class=\"Paragraf\"><span class=\"ParagrafNr\">§ 5.</span> Inden der træffes afgørelse om udelukkelse fra fællesskab, jf. straffuldbyrdelseslovens § 63, skal den indsatte gøres bekendt med adgangen til at lade sig bistå og have lejlighed til at udtale sig.</p>\r\n      <p class=\"Stk2\"><span class=\"StkNr\">Stk. 2.</span> Afgørelsen træffes på grundlag af de foreliggende oplysninger. Institutionens leder eller den, der bemyndiges dertil, afgør, om det af hensyn til klarlæggelse af sagens omstændigheder er påkrævet at indhente yderligere oplysninger eller foretage afhøring af personale eller indsatte. Foretages der afhøringer, skal den afhørte have lejlighed til at godkende referatet af sin forklaring, og det skal fremgå af referatet af afhøringen, om godkendelse er sket.</p>\r\n      <p class=\"Stk2\"><span class=\"StkNr\">Stk. 3.</span> Afhøringer skal overværes af en af institutionens ansatte.</p>\r\n      <p class=\"Stk2\"><span class=\"StkNr\">Stk. 4.</span> Der skal gøres notat om den trufne afgørelse. Notatet skal indeholde</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> en gengivelse af, hvad der er indberettet,</p>\r\n          <p class=\"Liste1\"><span class=\"Liste1Nr\">2)</span> oplysning om, hvilke bestemmelser der er overtrådt,</p>\r\n          <p class=\"Liste1\"><span class=\"Liste1Nr\">3)</span> oplysning om afgørelsen,</p>\r\n          <p class=\"Liste1\"><span class=\"Liste1Nr\">4)</span> oplysning om dato og klokkeslæt for, hvornår afgørelsen er meddelt den indsatte,</p>\r\n          <p class=\"Liste1\"><span class=\"Liste1Nr\">5)</span> oplysning om, at den indsatte er orienteret om muligheden for at klage til justitsministeren,</p>\r\n          <p class=\"Liste1\"><span class=\"Liste1Nr\">6)</span> oplysning om, hvornår fristen for at indgive klage udløber, jf. straffuldbyrdelseslovens § 111, stk. 2, og</p>\r\n          <p class=\"Liste1\"><span class=\"Liste1Nr\">7)</span> oplysning om, at den indsatte er orienteret om hvilke retsregler, afgørelsen er truffet i henhold til, jf. forvaltningslovens § 24, stk. 3, 1. pkt., jf. § 24, stk. 1, 1. pkt.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 5.</span> Notatet skal herudover indeholde en gengivelse af de afgivne forklaringer, som skal protokolleres, mens den, der afgiver forklaring, er til stede. Notatet skal endvidere indeholde nærmere oplysning om på hvilket grundlag, afgørelsen er truffet. Videre skal notatet indeholde oplysninger om eventuelle begrænsninger i retten til på ethvert tidspunkt at lade sig bistå af andre. Notatet skal indeholde en begrundelse for afgørelsen. Begrundelsen skal indeholde en henvisning til de retsregler, afgørelsen er truffet efter, og angive hvilke hovedhensyn, der har været bestemmende for skønnet, ligesom de faktiske omstændigheder, som er tillagt væsentlig betydning for afgørelsen, skal fremgå.</p>\r\n      <p class=\"Paragraf\"><span class=\"ParagrafNr\">§ 6.</span> Indsatte, der har været udelukket fra fællesskab i mere end 14 dage, skal vejledes udførligt om de særlige rettigheder og tilbud, der tilkommer dem efter nærværende bestemmelse og § 7. Med henblik på at mindske den særlige belastning og risiko for forstyrrelse af det psykiske helbred, som er forbundet med udelukkelse fra fællesskab, påhviler det personalet løbende at være særligt opmærksom på, om indsatte, som er udelukket fra fællesskab i mere end 14 dage, har behov for øget personalekontakt, tilsyn af læge, herunder en psykiater m.v. Det påhviler personalet at være opmærksom på, at dette behov øges i takt med varigheden af udelukkelsen.</p>\r\n      <p class=\"Stk2\"><span class=\"StkNr\">Stk. 2.</span> I forhold til indsatte, der har været udelukket fra fællesskab i mere end 14 dage, skal personalet være særligt opmærksom på, om der under henvisning til den indsattes forhold sammenholdt med hensynet til orden og sikkerhed i institutionen kan ske lempelser f.eks. i form af</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> fællesskab med en eller flere andre indsatte i cellen eller under gårdtur,</p>\r\n          <p class=\"Liste1\"><span class=\"Liste1Nr\">2)</span> mulighed for at arbejde i fællesskab,</p>\r\n          <p class=\"Liste1\"><span class=\"Liste1Nr\">3)</span> aktiviteter i fritiden med en eller flere andre indsatte eller med personalet.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Indsatte, der har været udelukket fra fællesskab i mere end 14 dage, skal endvidere</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> tilbydes regelmæssige og længerevarende samtaler med f.eks. præst, læge eller psykolog,</p>\r\n          <p class=\"Liste1\"><span class=\"Liste1Nr\">2)</span> have tv stillet gratis til rådighed, og</p>\r\n          <p class=\"Liste1\"><span class=\"Liste1Nr\">3)</span> have særlig adgang til eneundervisning og arbejde, herunder anden godkendt aktivitet, som kan medvirke til at mindske den særlige belastning og risiko for forstyrrelse af det psykiske helbred, som er forbundet med udelukkelse fra fællesskab.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 7.</span> En indsat, der har været udelukket fra fællesskab i mere end 3 måneder, skal udover de tilbud, der er nævnt i § 6, så vidt muligt og efter en konkret vurdering af den pågældendes behov sammenholdt med ordens- og sikkerhedsmæssige forhold, tilbydes</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> særligt veludstyret celle, og</p>\r\n          <p class=\"Liste1\"><span class=\"Liste1Nr\">2)</span> mulighed for udvidet besøg.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 8.</span> Indsatte under 18 år, som har været udelukket fra fællesskab i et sammenhængende tidsrum af mere end 4 ugers varighed, og indsatte på 18 år eller derover, som har været udelukket fra fællesskab i et sammenhængende tidsrum af mere end 6 måneders varighed, skal ud over de aktiviteter, som følger af §§ 6-7, tilbydes yderligere mindst 3 timers daglig aktivering med personkontakt.</p>\r\n      <p class=\"Stk2\"><span class=\"StkNr\">Stk. 2.</span> Institutionens leder eller den, der bemyndiges dertil, skal 1 gang ugentligt i samarbejde med den indsatte udfærdige en plan for vedkommendes aktivering i medfør af stk. 1.</p>\r\n      <p class=\"Paragraf\"><span class=\"ParagrafNr\">§ 9.</span> Når udelukkelse fra fællesskab bringes til ophør, jf. straffuldbyrdelseslovens § 63, stk. 7, 1. pkt., skal der gøres notat om dato og klokkeslæt for udelukkelsens ophør.</p>\r\n      <p class=\"Stk2\"><span class=\"StkNr\">Stk. 2.</span> Der skal endvidere gøres notat om institutionens overvejelser efter straffuldbyrdelseslovens § 63, stk. 7, 2. pkt., om helt eller delvis at bringe udelukkelsen til ophør, herunder om dato og klokkeslæt for overvejelserne.</p>\r\n      <p class=\"Paragraf\"><span class=\"ParagrafNr\">§ 10.</span> Når en indsat har været udelukket fra fællesskab i 4 uger, skal det indberettes til Justitsministeriet, Direktoratet for Kriminalforsorgen. Tilsvarende gælder ved afslutningen af hver efterfølgende 4 ugers periode. Sammen med indberetningen skal der indsendes kopi af det i § 5, stk. 4 og 5, nævnte notat og kopi af de i § 9, stk. 2, nævnte notater.</p>\r\n      <p class=\"Paragraf\"><span class=\"ParagrafNr\">§ 11.</span> Indsatte, som er udelukket fra fællesskab, har ret og pligt til at være beskæftiget efter reglerne i straffuldbyrdelseslovens §§ 38-42 og beskæftigelsesbekendtgørelsen, medmindre udelukkelsen er sket på baggrund af, at den pågældende i længere tid har nægtet at påtage sig beskæftigelse i institutionen, jf. beskæftigelsesbekendtgørelsens § 20, stk. 1.</p>\r\n      <p class=\"Stk2\"><span class=\"StkNr\">Stk. 2.</span> Den indsatte har endvidere adgang til at tilbringe tid i fri luft i overensstemmelse med reglerne i straffuldbyrdelseslovens § 43, stk. 3.</p>\r\n      <p class=\"Stk2\"><span class=\"StkNr\">Stk. 3.</span> Den indsatte kan kun deltage i gudstjenester, der afholdes i institutionen, når det skønnes, at der ikke er ordens- og sikkerhedsmæssige problemer forbundet hermed.</p>\r\n      <p class=\"Paragraf\"><span class=\"ParagrafNr\">§ 12.</span> Institutionens leder kan fastsætte regler om begrænsning i adgangen til at medtage egne genstande i tilfælde, hvor en indsat, der udelukkes fra fællesskab, isoleres i opholdsrum på særlig afdeling eller i et arresthus. For så vidt angår udelukkelse fra fællesskab i mere end 7 dage, kan der dog kun fastsættes begrænsninger, der er konkret begrundet i pladsforholdene i institutionen eller særlige sikkerhedshensyn.</p>\r\n      <p class=\"ParagrafGruppeOverskrift\">Gennemførelse af isolation i særligt sikrede afsnit og opholdsrum i lukkede fængsler og arresthuse</p>\r\n      <p class=\"Paragraf\"><span class=\"ParagrafNr\">§ 13.</span> Afgørelse om anbringelse efter straffuldbyrdelseslovens § 63, stk. 4, og om ophør af anbringelsen træffes af Justitsministeriet, Direktoratet for Kriminalforsorgen, efter drøftelse med repræsentanter for de involverede lukkede institutioner.</p>\r\n      <p class=\"Stk2\"><span class=\"StkNr\">Stk. 2.</span> Justitsministeriet, Direktoratet for Kriminalforsorgen, skal mindst én gang om ugen overveje spørgsmålet om helt eller delvis at bringe anbringelsen til ophør. Direktoratet skal i denne forbindelse fra de involverede institutioner modtage de i medfør af § 9, stk. 2, udarbejdede notater.</p>\r\n      <p class=\"Paragraf\"><span class=\"ParagrafNr\">§ 14.</span> Anbringelse skal så vidt muligt ske i celler, der er større end normalt, og som er indrettet med en bedre udstyrsstandard.</p>\r\n      <p class=\"Stk2\"><span class=\"StkNr\">Stk. 2.</span> Under anbringelsen skal institutionens personale føre et indgående tilsyn med den indsatte. Enhver, der tilser den pågældende, skal gøre notat herom i en særlig dagbog. Dagbogen skal indeholde oplysning om tidspunktet for tilsynet og oplysning om den pågældendes tilstand samt eventuelle bemærkninger om behovet for at opretholde anbringelsen.</p>\r\n      <p class=\"ParagrafGruppeOverskrift\">Anbringelse i observationscelle</p>\r\n      <p class=\"Paragraf\"><span class=\"ParagrafNr\">§ 15.</span> Anbringelse i observationscelle efter straffuldbyrdelseslovens § 64, stk. 1, nr. 1, kan kun finde sted, hvis</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> det er nødvendigt for at forebygge hærværk,</p>\r\n          <p class=\"Liste1\"><span class=\"Liste1Nr\">2)</span> afgørende hensyn til orden og sikkerhed i institutionen kræver det, eller</p>\r\n          <p class=\"Liste1\"><span class=\"Liste1Nr\">3)</span> der er behov for særlig observation.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Anbringelse i observationscelle må ikke ske, hvis anbringelsen efter indgrebets formål og den krænkelse og det ubehag, som indgrebet må antages at forvolde, ville være et uforholdsmæssigt indgreb.</p>\r\n      <p class=\"Paragraf\"><span class=\"ParagrafNr\">§ 16.</span> Anbringelse kan kun ske i en celle, der er godkendt som observationscelle af Justitsministeriet, Direktoratet for Kriminalforsorgen.</p>\r\n      <p class=\"Stk2\"><span class=\"StkNr\">Stk. 2.</span> En celle, der er godkendt som observationscelle, kan ikke anvendes til andet formål uden direktoratets generelle tilladelse.</p>\r\n      <p class=\"Paragraf\"><span class=\"ParagrafNr\">§ 17.</span> Anbringelse i observationscelle skal gennemføres så skånsomt, som omstændighederne tillader.</p>\r\n      <p class=\"Stk2\"><span class=\"StkNr\">Stk. 2.</span> Anbringelsen skal straks bringes til ophør, når betingelserne herfor ikke længere er opfyldt.</p>\r\n      <p class=\"Paragraf\"><span class=\"ParagrafNr\">§ 18.</span> Afgørelse om anbringelse i observationscelle og om ophør af anbringelsen træffes af institutionens leder eller den, der bemyndiges dertil.</p>\r\n      <p class=\"Stk2\"><span class=\"StkNr\">Stk. 2.</span> Institutionen skal straks udfærdige rapport om det passerede. Rapporten skal indeholde notat om afgørelsen og begrundelsen herfor, oplysning om dato og klokkeslæt for, hvornår afgørelsen er meddelt den indsatte samt oplysning om institutionens overvejelser efter § 19. Når den indsatte er orienteret om muligheden for at klage til justitsministeren og om, hvornår fristen for at indgive klage udløber, jf. straffuldbyrdelseslovens § 111, stk. 2, skal dette påføres rapporten.</p>\r\n      <p class=\"Paragraf\"><span class=\"ParagrafNr\">§ 19.</span> Der skal tilkaldes læge, hvis</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> der er mistanke om sygdom, herunder om tilskadekomst, hos den indsatte i forbindelse med anbringelsen, eller</p>\r\n          <p class=\"Liste1\"><span class=\"Liste1Nr\">2)</span> den indsatte selv anmoder om lægehjælp.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> I forbindelse med anbringelsen foretages undersøgelse af den indsattes person, jf. straffuldbyrdelseslovens § 60, medmindre institutionen skønner, at det er unødvendigt. Hvis det er nødvendigt i det enkelte tilfælde, kan der endvidere foretages omklædning af den indsatte. Den indsatte skal i givet fald anmodes om selv at foretage omklædningen.</p>\r\n      <p class=\"Paragraf\"><span class=\"ParagrafNr\">§ 20.</span> Under anbringelsen skal den indsatte jævnligt tilses af institutionens personale. Enhver, der tilser den pågældende, skal gøre notat herom på et observationsskema, uanset om der er sket ændringer i den indsattes forhold. Notatet skal indeholde oplysning om dato og klokkeslæt for tilsynet og oplysning om den pågældendes tilstand, samt eventuelle bemærkninger om behovet for at opretholde anbringelsen.</p>\r\n      <p class=\"Stk2\"><span class=\"StkNr\">Stk. 2.</span> Hvis der træffes bestemmelse om at opretholde anbringelsen i observationscelle i mere end tre døgn, skal institutionen straks foretage indberetning herom til Justitsministeriet, Direktoratet for Kriminalforsorgen. Indberetningen skal indeholde en nærmere begrundelse for, at betingelserne for fortsat anbringelse i observationscelle anses for opfyldt, og skal vedlægges kopi af den i medfør af § 18, stk. 2, udarbejdede rapport samt det i medfør af stk. 1 udarbejdede observationsskema.</p>\r\n      <p class=\"ParagrafGruppeOverskrift\">Ophold i eget opholdsrum eller på andet anvist opholdssted</p>\r\n      <p class=\"Paragraf\"><span class=\"ParagrafNr\">§ 21.</span> En afgørelse om, at en indsat midlertidigt (i nogle få timer) skal opholde sig i eget opholdsrum, eller at en indsat, der nægter at være beskæftiget med en af institutionen godkendt aktivitet, skal opholde sig i eget opholdsrum eller på andet anvist opholdssted, kan træffes af det tilstedeværende personale i institutionen, jf. straffuldbyrdelseslovens § 64, stk. 1.</p>\r\n      <p class=\"Stk2\"><span class=\"StkNr\">Stk. 2.</span> Bestemmelsen om ophold efter stk. 1 skal straks ophæves, når betingelserne herfor ikke længere er opfyldt, herunder ved den almindelige arbejdstids ophør.</p>\r\n      <p class=\"ParagrafGruppeOverskrift\">Ikrafttræden</p>\r\n      <p class=\"Paragraf\"><span class=\"ParagrafNr\">§ 22.</span> Bekendtgørelsen træder i kraft den 1. juli 2008.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelse nr. 673 af 9. juli 2003 om udelukkelse af indsatte fra fællesskab, herunder anbringelse i observationscelle m.v., i fængsler og arresthuse (bekendtgørelse om udelukkelse fra fællesskab) ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Justitsministeriet, den 30. maj 2008</I></P><P CLASS=SIGN1 ALIGN=\"CENTER\">Lene Espersen</P><P CLASS=SIGN2 ALIGN=\"RIGHT\">/ William Rentzmann</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/06/2008"
        },
        {
            "displayName": "Accession",
            "displayValue": "B20080044005"
        },
        {
            "displayName": "Entydig dokumentidentifikation",
            "displayValue": "AA004399"
        },
        {
            "displayName": "Dato for førstegangsindlæggelse",
            "displayValue": "05/06/2008"
        },
        {
            "displayName": "Dato for indlæggelse",
            "displayValue": "05/06/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "440"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "30/05/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. JUR 07-121-144"
        },
        {
            "displayName": "Stikord",
            "displayValue": "Straffuldbyrdelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}