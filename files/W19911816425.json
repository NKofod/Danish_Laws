{
    "id": 36795,
    "title": "Indkomstskattepligt - bo - malerisalg. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18164 af 12/06/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et bo blev anset for indkomstskattepligtig af beløb, opnået ved salg  \r\n\r\n af 53 malerier og udlæg efter vurdering af 94 malerier. Der var herved lagt  \r\n\r\n vægt på, at afdøde, selv om han kun i begrænset omfang havde solgt malerier,  \r\n\r\n havde deltaget i udstillinger og modtaget legater samt i mindre omfang havde  \r\n\r\n solgt malerier til anerkendte museer. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Indkomstskattepligt - bo - malerisalg. (* 1)  \r\n\r\n</H1>  \r\n\r\n<P></P>  \r\n\r\n<P>Boet efter A klagede over, at de lokale skattemyndigheder for indkomståret  \r\n\r\n 1989 har anset boet for indkomstskattepligtig i medfør af statsskattelovens §  \r\n\r\n 4 a af et beløb på 491.450 kr., opnået ved salg eller udlæg af malerier. </P>  \r\n\r\n<P>Det fremgik af sagen, at afdøde, der var uddannet snedker, i en årrække  \r\n\r\n havde malet en del malerier. </P>  \r\n\r\n<P>Efter skæringsdagen i dødsboet var der solgt 53 malerier for 461.950 kr.,  \r\n\r\n medens 94 malerier af Bruun Rasmussens auktioner blev vurderet til 58.500 kr.  \r\n\r\n Med fradrag af anslåede udgifter til indkøb af rammer, lærred og øvrige  \r\n\r\n malerrekvisitter, i alt 29.000 kr., var den samlede fortjeneste opgjort til  \r\n\r\n 491.450 kr. </P>  \r\n\r\n<P>Til støtte for ansættelsen havde skattemyndighederne anført, at afdøde  \r\n\r\n måtte betegnes som kunstmaler, hvilket dels fremgik af stillingsbetegnelsen  \r\n\r\n og dels fulgte af, at han havde deltaget i flere udstillinger. Han havde  \r\n\r\n endvidere modtaget legater, ligesom han, omend i begrænset omfang, havde  \r\n\r\n solgt malerier bl.a. til Statens Museum for Kunst, Vejle Kunstmuseum,  \r\n\r\n Lolland-Falsters Kunstmuseum og Ny Carlsberg Fondet. </P>  \r\n\r\n<P>Boets repræsentant protesterede mod den foretagne ansættelse under  \r\n\r\n henvisning til, at de fremstillede malerier måtte betragtes som indbo. </P>  \r\n\r\n<P>Afdødes datter forklarede nærmere, at faderen aldrig havde solgt malerier  \r\n\r\n af betydning, og at han heller ikke ønskede at sælge dem. Afdøde havde  \r\n\r\n således ikke ernæret sig ved salg af malerier, og boet kunne derfor ikke,  \r\n\r\n efter datterens opfattelse, anses for indkomstskattepligtig af fortjenesten  \r\n\r\n ved salget/udlægget af malerierne. </P>  \r\n\r\n<P>Landsskatteretten bemærkede, at der i medfør af bestemmelsen i  \r\n\r\n statsskattelovens § 4 a var almindelig indkomstskattepligt af alt, hvad der  \r\n\r\n var oppebåret for eller at anse som vederlag for kunstnerisk arbejde. Efter  \r\n\r\n det oplyste - herunder at afdøde havde deltaget i udstillinger, modtaget  \r\n\r\n legater samt, omend i begrænset omfang, havde solgt malerier - fandt  \r\n\r\n Landsskatteretten, at afdøde måtte anses for erhvervsdrivende kunstner. </P>  \r\n\r\n<P>Den påklagede ansættelse blev herefter stadfæstet. </P>  \r\n\r\n<P>LV 1990, L 3.6.1. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i t&s nyt 1991, nr. 17, side 954."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911816425"
        },
        {
            "displayName": "Entydig dokumentidentifikation",
            "displayValue": "CA004730"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18164"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "12/06/1991"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1991-5-139"
        },
        {
            "displayName": "Stikord",
            "displayValue": "INDKOMSTSKATTEPLIGT"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}