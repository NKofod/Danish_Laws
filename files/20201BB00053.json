{
    "id": 216988,
    "title": "Forslag til folketingsbeslutning om at skærpe straffen for brug af fyrværkeri, som potentielt kan udsætte andre for fare",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 53",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 30. oktober 2020 af Peter Skaarup (DF), Karina Adsbøl (DF), Kristian Thulesen Dahl (DF), Dennis Flydtkjær (MF) og Morten Messerschmidt (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at skærpe straffen for brug af fyrværkeri, som potentielt kan udsætte andre for fare</p>\r\n<p class=\"NormalInd\">Folketinget pålægger regeringen i indeværende folketingsår at skærpe straffen for misbrug af fyrværkeri, således at den gældende strafferamme, hvorefter der kan idømmes op til 8 års fængsel, fremadrettet skal have en strafferamme i spændet minimum 1 års ubetinget fængsel og maksimalt fængsel på livstid, jf. straffelovens § 252, stk. 1. Såfremt gerningsmanden ikke er dansk statsborger, skal der også kunne ske udvisning af Danmark, hvis betingelserne herfor er opfyldt.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Gennem de seneste år har man jævnligt i dagspressen kunnet læse om et utal af tilfælde af groft misbrug af fyrværkeri, hvor fyrværkeri forsætligt er rettet mod forskelligt redningsmandskab som f.eks. politi, ambulance- og brandfolk. Bare omkring nytåret 2018 blev der registreret 20 episoder, hvor brandfolk er blevet mødt af bomberør og fyrværkeri, som det fremgår i Berlingske den 2. januar 2018 i artiklen »Brandvæsen angrebet 20 gange nytårsaften: »Det er mennesker af kød og blod, man udsætter for det her««.</p>\r\n<p class=\"NormalInd\">Op til nytåret 2019-20 har der ligeledes været et bekymrende utal af tilfælde, hvor fyrværkeriet bevidst er rettet og affyret mod tilfældige forbipasserende borgere på gaden. Disse angreb fandt sted i forskellige boligområder, f.eks. ved Nørrebro, Albertslund, Toftlund og Frederikssund. Nogle af episoderne er beskrevet på dr.dk den 1. januar 2020 i artiklen: »17-årig anholdt for at affyre bomberør mod brandvæsenet«.</p>\r\n<p class=\"NormalInd\">Trods stor mediebevågenhed og politiets udmeldinger i december 2019 om de alvorlige konsekvenser af at affyre diverse former for fyrværkeri mod andre mennesker, herunder oplysninger om, at strafferammen er fængselsstraf i op til 8 år, fortsatte misbruget af fyrværkeri, og der kunne konstateres flere tilfælde af grove lovovertrædelser med stor risiko og til fare for tilfældige forbipasserende. Ovenstående er omtalt på politi.dk den 27. december 2019, »Farligt brug af fyrværkeri kan give op til otte års fængsel«, og på dr.dk den 30. december 2019 i artiklen: »Flere nye angreb: Skød med fyrværkeri efter 14-årig pige«.</p>\r\n<p class=\"NormalInd\">Ifølge svaret på REU alm. del – spørgsmål 1762 (2019-20) blev der rejst 80 sigtelser vedrørende fyrværkeri, og heraf blev der rejst 13 sigtelser for overtrædelse af straffelovens § 252, som omhandler fareforvoldelse. Her var der to sager, som udløste henholdsvis 30 og 60 dages ubetinget fængsel. Begge var tidligere straffet. De resterende straffe udløste betinget fængsel.</p>\r\n<p class=\"NormalInd\">I svaret på REU alm. del – spørgsmål 579 (2019-20), fremgår følgende:</p>\r\n<p class=\"NormalInd\">»Retten i Sønderborgs straksdom af 1. januar 2020: T blev idømt 60 dages ubetinget fængsel for overtrædelse af straffelovens § 252 ved nytårsnat at have skudt efter en jævnaldrende mand med et bomberør. Manden befandt sig ca. 30 meter væk i et indgangsparti til en ejendom. T havde en uoverensstemmelse med den pågældende mand. En kvinde, der stod i indgangspartiet, blev ramt. Den mand, der var mål for skuddene fra bomberøret, fik ingen skader, mens kvinden fik begrænsede skader, idet nogle hårspidser smeltede, ligesom der gik ild i hendes jakke. Byretten fandt, at straffen for det pågældende forhold isoleret set burde fastsættes til fængsel i 30 dage. Idet tiltalte fem gange tidligere var straffet for personfarlig kriminalitet, blev straffen fastsat til fængsel i 60 dage. Sagen er anket af anklagemyndigheden med påstand om strafskærpelse«.</p>\r\n<p class=\"NormalInd\">Forslagsstillerne finder, at denne dom er alt for mild, særlig set i lyset af at den dømte tidligere var straffet for fem tidligere tilfælde af personfarlig kriminalitet, at den tiltalte forsætligt havde gået efter et af ofrene, og at en kvinde, som ikke var mål for skuddene fra bomberøret, fik brandskader, som heldigvis ikke udviklede sig til større personskade.</p>\r\n<p class=\"NormalInd\">\r\n</p>\r\n<p class=\"NormalInd\">Den gældende strafferamme med et maksimum på fængsel i op til 8 år bliver slet ikke udnyttet af domstolene, og i henhold til ministerens svar på REU alm. del – spørgsmål 579 (2019-20) om strafferammen for forsætligt at beskyde mennesker, er der en sparsom domspraksis, og der er ikke afsagt domme, som tilnærmelsesvis nærmer sig den nuværende maksimale strafferamme.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne ønsker snarest muligt at stoppe vanviddet med misbruget af fyrværkeri og ønsker derfor at hæve den gældende strafferamme markant, så man ved de mest markante overtrædelser kan blive straffet med fængsel på livstid. Det vil f.eks. kunne komme på tale i tilfælde, hvor en påsat brand er blevet brugt til at lokke redningsmandskab i baghold, og hvor branden kun bliver brugt til at kunne overfalde redningsmandskabet med diverse fyrværkeri, og hvor de efterfølgende kommer alvorligt til skade på baggrund af bagholdet. Her er det en særlig skærpende omstændighed, at man bruger en påsat brand til at skabe et baghold for at lokke redningsmandskab i uføre.</p>\r\n<p class=\"NormalInd\">\r\n</p>\r\n<p class=\"NormalInd\">Derudover ønsker forslagsstillerne med denne markante strafforøgelse at sikre, at domstolene i større grad udnytter den fulde strafferamme og dermed idømmer markant hårdere straffe, end tilfældet er i dag.</p>\r\n<p class=\"NormalInd\">\r\n</p>\r\n<p class=\"NormalInd\">At affyre fyrværkeri bevidst mod andre medborgere er ikke en handling, som man tilfældigvis og uforsætligt kommer til at gøre. Gør man det alligevel, skal sanktionen efter forslagsstillernes opfattelse være en markant straf.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne mener, at der skal idømmes en minimumsstraf på 1 år, hvor fyrværkeri bliver brugt forsætligt mod andre menneskers liv og legeme. Udføres forbrydelsen mod politi eller redningsmandskab, f.eks. ambulancereddere eller brandfolk, skal straffen være mindst 2 års ubetinget fængsel. I gentagelsestilfælde og i særlig grove tilfælde, hvor man bevidst er gået efter at skade andre, skal straffen forøges markant.</p>\r\n<p class=\"NormalInd\">Er man ikke dansk statsborger, skal den pågældende – foruden den ubetingede fængselsstraf – ligeledes dømmes til udvisning af Danmark.</p>\r\n<p class=\"NormalInd\">Forslagsstillerne ønsker at være på forkant med kommende tilsvarende episoder, så folk i en rus af fuldkommen dumhed og ignorance ved, at de vil blive straffet hårdt efterfølgende.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Peter Skaarup </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at skærpe straffen for brug af fyrværkeri, som potentielt kan udsætte andre for fare.</p>\r\n<p class=\"ForslagsNummer\">(Beslutningsforslag nr. B 53)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 53",
            "stateLabel": "Bortfaldet",
            "references": [
                {
                    "shortName": "2020/1 BSF 53",
                    "title": "Forslag til folketingsbeslutning om at skærpe straffen for brug af fyrværkeri, som potentielt kan udsætte andre for fare",
                    "presentationName": "Beslutningsforslag som fremsat",
                    "documentTypeId": 480,
                    "documentId": 216988,
                    "eliUri": "/eli/ft/20201BB00053",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b53/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "31/10/2020"
        },
        {
            "displayName": "Accession",
            "displayValue": "20201BB00053"
        },
        {
            "displayName": "Entydig dokumentidentifikation",
            "displayValue": "AX025052"
        },
        {
            "displayName": "Dato for førstegangsindlæggelse",
            "displayValue": "31/10/2020"
        },
        {
            "displayName": "Dato for indlæggelse",
            "displayValue": "31/10/2020"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "53"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}