{
    "id": 107193,
    "title": "1990 BTB 60   BETÆNKNING OVER FORSLAG TIL FOLKETINGSBESLUTNING OM KØRSELSORDNINGER FOR   SVÆRT BEVÆGELSESHÆMMEDE    NR B 60 1990-91, 2. SAMLING ",
    "documentTypeId": "500",
    "isSagsforlobPeriodValid": false,
    "shortName": "1990/2 BTB 60",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 60 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om kørselsordninger for  \r\n\r\n svært bevægelseshæmmede <BR>  \r\n\r\n Nr B 60 1990-91, 2. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19910503 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i en række møder og har </P>  \r\n\r\n<P>herunder stillet spørgsmål til trafikministeren, som denne har </P>  \r\n\r\n<P>besvaret skriftligt. </P>  \r\n\r\n<P>Endvidere har udvalget modtaget skriftlige henvendelser af 23. april og 2.  \r\n\r\n maj 1991 fra henholdsvis Bolig-, Motor- og Hjælpemiddeludvalget og  \r\n\r\n Hovedstadsområdets Trafikselskab. </P>  \r\n\r\n<P>Et af udvalgets spørgsmål til trafikministeren og dennes svar herpå er  \r\n\r\n optrykt som bilag til betænkningen. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) beslutningsforslaget til <I>vedtagelse  \r\n\r\n uændret,</I> idet flertallet udtaler følgende: </P>  \r\n\r\n<P>Hovedsigtet med vedtagelsen af beslutningsforslaget er i transportmæssig  \r\n\r\n henseende at stille stærkt bevægelseshæmmede i hele landet mere lige med  \r\n\r\n mennesker med fuld førlighed. Der henvises tillige til ministerens svar på  \r\n\r\n udvalgets spørgsmål 1, som er optrykt som bilag til betænkningen. </P>  \r\n\r\n<P>Flertallet er opmærksomt på, at vedtagelsen af beslutningsforslaget kan  \r\n\r\n virke forskelligt i forhold til trafikselskabernes kundeunderlag. Derfor  \r\n\r\n opfordres regeringen til at tage hensyn hertil, eventuelt gennem &#187;det  \r\n\r\n udvidede totalbalanceprincip&#171; (DUT-princippet), således at der kan  \r\n\r\n kompenseres for de pålagte merudgifter gennem bloktilskud. De allerede  \r\n\r\n aftalte 5 x 50 mio. kr., jf. lov om buskørsel, som blev vedtaget af  \r\n\r\n Folketinget den 30. maj 1990 , er uafhængige af dette beslutningsforslag.  \r\n\r\n Flertallet forventer, at regeringens initiativer til opfølgning af  \r\n\r\n beslutningsforslagets vedtagelse sker straks i det nye folketingsår, således  \r\n\r\n at ordningen kan træde i kraft senest den 1. maj 1992. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n beslutningsforslaget til <I>forkastelse</I> med følgende bemærkninger: </P>  \r\n\r\n<P>Fremskridtspartiet har altid ønsket at hjælpe svært bevægelseshæmmede, men  \r\n\r\n har også altid været imod de amtskommunale trafikselskaber.  \r\n\r\n Fremskridtspartiet vil stadig arbejde for at få oprettet individuelle  \r\n\r\n kørselsordninger, der hviler på rationelle tiltag ud fra lokale og andre  \r\n\r\n behov, der kan etableres efter et frit udbud. </P>  \r\n\r\n<P> <I>Tove Lindbo Larsen (S) Hans Erenbjerg (S) Søren Hansen (S) J. K.  \r\n\r\n Hansen (S)</I> fmd. <I>Helge Mortensen (S) Kaj Poulsen (S) Jimmy Stahr (S)  \r\n\r\n Tommy Dinesen (SF) Arne Melchior (CD) Aagaard (KF) Agnete Laustsen (KF) Svend  \r\n\r\n Heiselberg (V) Helge Sander (V) Ernst B. Schmidt (FP)</I> nfmd. <I>Ole Donner  \r\n\r\n (FP) Bilgrav-Nielsen (RV) Inger Stilling Pedersen (KRF) </I></P>  \r\n\r\n<P> </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til trafikministeren og dennes besvarelse heraf  \r\n\r\n</P>  \r\n\r\n<P>  <I>Spørgsmål 1: </I></P>  \r\n\r\n<P> &#187;Udvalget ønsker oplyst, hvorledes de enkelte plejehjem får dækket  \r\n\r\n deres udgifter til kørsel for plejehjemsbeboerne ud over en eventuel kørsel  \r\n\r\n til behandling, terapi og lignende herunder ønskes oplyst, hvem der i givet  \r\n\r\n fald yder tilskud til denne kørsel.&#171; </P>  \r\n\r\n<P> <I>Svar: </I></P>  \r\n\r\n<P> I et plejehjem skal der kunne gives den fornødne omsorg og pleje efter  \r\n\r\n den enkeltes behov. Herudover har plejehjemsbeboerne ret til ydelser, der  \r\n\r\n sædvanligvis gives i et plejehjem. Hvad der er sædvanlige ydelser, varierer  \r\n\r\n fra kommune til kommune og fra plejehjem til plejehjem. Der er ikke herudover  \r\n\r\n fastsat regler om befordring af plejehjemsbeboere ud over kørsel til  \r\n\r\n behandling, terapi og lignende. </P>  \r\n\r\n<P>Det følger heraf, at det er den kommune, som driver plejehjemmet, eller  \r\n\r\n som har indgået overenskomst med et privat plejehjem, herunder et selvejende  \r\n\r\n plejehjem, der fastsætter omfanget af kørselsordningen for plejehjemmets  \r\n\r\n beboere, og hvilken betaling der skal ydes herfor. Kommunen kan herunder  \r\n\r\n fastsætte, at udgifterne afholdes over plejehjemmets drift. Det gælder også i  \r\n\r\n de tilfælde, hvor plejehjemmet råder over egen bil, som eventuelt kan være  \r\n\r\n anskaffet ved frivillige bidrag. Herudover kan der til plejehjemsbeboere ydes  \r\n\r\n kørsel efter bestemmelsen i bistandslovens § 61 om befordring med  \r\n\r\n individuelle transportmidler, når helbredsmæssige grunde taler derfor.  \r\n\r\n Endelig vil befordring kunne ydes som personligt tillæg til pensionen. </P>  \r\n\r\n<P>Herudover er der i visse amter mulighed for at benytte de amtslige  \r\n\r\n trafikselskabers handicap-/ældrekørsel, i det omfang disse har bestemt, at  \r\n\r\n plejehjemsbeboere skal være omfattet af ordningen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "24/05/1991"
        },
        {
            "displayName": "Accession",
            "displayValue": "19902DA00060"
        },
        {
            "displayName": "Entydig dokumentidentifikation",
            "displayValue": "CL002798"
        },
        {
            "displayName": "Dato for førstegangsindlæggelse",
            "displayValue": "24/05/1991"
        },
        {
            "displayName": "Dato for indlæggelse",
            "displayValue": "24/05/1991"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "60"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}