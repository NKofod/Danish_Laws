{
    "id": 128711,
    "title": "Skrivelse om vedtagelse af lovforslag L 35 om udskydelse af ikrafttrædelsestidspunktet for ordningen om frokostmåltid i daginstitutioner\\n(Til alle kommuner m.fl.)",
    "documentTypeId": "200",
    "isSagsforlobPeriodValid": true,
    "shortName": "SKR nr 9928 af 27/11/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#B1\">Bilag 1</a></p><div class=\"bjelke\">Den fulde tekst</div><p class=\"Titel2\">Skrivelse om vedtagelse af lovforslag L 35 om udskydelse af ikrafttrædelsestidspunktet for ordningen om frokostmåltid i daginstitutioner</p>\r\n      <p class=\"UnderTitel2\">(Til alle kommuner m.fl.)</p>\r\n      <p class=\"Tekst\">Folketinget har den 24. november 2009 vedtaget lovforslag L 35 om udskydelse af ikrafttrædelsestidspunktet for ordningen om frokostmåltid i daginstitutioner.</p>\r\n      <p class=\"Tekst\">Loven medfører, at;</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Alle børn i daginstitutioner senest den 1. januar 2011 skal have et sundt frokostmåltid som en del af dagtilbudsydelsen.</p>\r\n        <p class=\"Liste1\"><span class=\"Liste1Nr\" id=\"\">–</span> Kommunerne får via en overgangsbestemmelse mulighed for at indføre frokostmåltid mere fleksibelt, idet loven skaber hjemmel for, at kommunerne i år 2010 kan vælge at hæve forældrebetalingen i de konkrete daginstitutioner, hvor der indgår et sundt frokostmåltid som en del af dagtilbudsydelsen.</p>\r\n      </p>\r\n      <p class=\"Tekst\"><span class=\"Bold\">Baggrund:</span></p>\r\n      <p class=\"Tekst\">Loven nr. 1148 af 3. december 2008 om frokostmåltid i daginstitutioner mv. blev vedtaget i Folketinget i november måned 2008 med ikrafttræden den 1. januar 2010. Loven om frokostmåltid i daginstitutioner er en del af finanslovsaftalen for 2008, som blev indgået mellem regeringen, Dansk Folkeparti og Ny Alliance.</p>\r\n      <p class=\"Tekst\">Loven medfører, at alle børn i daginstitutioner skal have et sundt frokostmåltid som en del af dagtilbudsydelsen. Frokostmåltidet skal være sundt og leve op til gældende officielle danske anbefalinger for kost til børn i den relevante alders-gruppe.</p>\r\n      <p class=\"Tekst\">I forbindelse med kommuneøkonomiaftalen for 2009 blev det i relation til finansieringen af frokostmåltidet aftalt at hæve loftet for den maksimale forældrebetaling fra de nuværende 25 procent af de budgetterede bruttodriftsudgifter for en plads i dagtilbud til 30 procent.</p>\r\n      <p class=\"Tekst\">Herudover er der etableret en kvalitetsfond med henblik på at løfte de fysiske rammer på blandt andet dagtilbudsområdet. Kvalitetsfonden er på i alt 22 mia. kr. og er beregnet til statslig medfinansiering af kommunale investeringer i perioden 2009-2018. Kvalitetsfonden kan bl.a. anvendes til at sikre, at køkkener i nye og renoverede institutioner er indrettet sådan, at der kan laves sund mad.</p>\r\n      <p class=\"Tekst\">Efter lovens vedtagelse har der lokalt vist sig nogle udfordringer i forhold til at nå at implementere loven til tiden. I forbindelse med kommuneøkonomiaftalen for 2010 mellem regeringen og Kommunernes Landsforening (KL) blev det på den baggrund aftalt, at regeringen ville søge Folketingets tilslutning til, at tidspunktet for, hvornår alle børn i daginstitutioner skal have et sundt frokostmåltid udskydes til den 1. januar 2011.</p>\r\n      <p class=\"Tekst\">Derudover blev det aftalt, at kommunerne får mulighed for at indføre frokostmåltidet mere fleksibelt, idet de i overgangsåret 2010 kan vælge at hæve forældre-betalingen i de daginstitutioner, hvor der indgår et sundt frokostmåltid. Disse ændringer er nu realiseret med vedtagelse af lov om udskydelse af ikrafttrædelsestidspunktet for ordningen om frokostmåltid i daginstitutioner.</p>\r\n      <p class=\"Tekst\">Endelig blev det aftalt, at kommunerne får et permanent løft i bloktilskuddet på 400 mio. kr. årligt. Dermed er de økonomiske rammer for indførelsen af ordningen forbedret.</p>\r\n      <p class=\"Tekst\">Kommuner, hvor frokostmåltidet indgår som en del af dagtilbudsydelsen i alle eller udvalgte daginstitutioner i 2010, kan på baggrund af indberetning til Indenrigs- og Socialministeriet få udbetalt deres forholdsmæssige andel af bloktilskudskompensationen allerede fra 2010, under hensyntagen til en eventuel gradvis indførelse.</p>\r\n      <p class=\"Tekst\">Regeringen og KL er på den baggrund enige om, at der er gode rammer for at implementere loven om frokostmåltid i daginstitutioner.</p>\r\n      <p class=\"Tekst\">Loven træder i kraft 1. januar 2011.</p>\r\n      <p class=\"Tekst\">For så vidt angår ændringen af lov nr. 1148 af 3. december 2008, der omhandler udskydelsen af ikrafttrædelsestidspunktet for et sundt frokostmåltid fra 2010 til 2011, jf. lovforslagets § 2, nr. 2, træder denne del i kraft 1. januar 2010.</p>\r\n      <p class=\"Tekst\">Med venlig hilsen</p>\r\n      <p class=\"Tekst\"><span class=\"Bold\">Bilag 1: lovforslag L 35 som vedtaget</span></p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Indenrigs- og Socialministeriet, den 27. november 2009</P><P CLASS=SIGN1 ALIGN=\"CENTER\">Charlotte Søderlund</P><P CLASS=SIGN2 ALIGN=\"RIGHT\">/ Charlotte Meibom</P></FONT></DIV><a id=\"B1\"><hr class=\"BilagStreg\"></a><p class=\"Bilag\"><span id=\"Bil1\">Bilag 1</span></p>\r\n      <p class=\"PreTitel0\">Vedtaget af Folketinget ved 3. behandling den 24. november 2009</p>\r\n      <p class=\"PreTitel1\">Forslag</p>\r\n      <p class=\"PreTitel2\">til</p>\r\n      <p class=\"Title\">Lov om ændring af lov om dag-, fritids- og klubtilbud m.v. til børn og unge</p>\r\n      <p class=\"Subtitle\">(Udskydelse af ikrafttrædelsestidspunkt for ordningen om frokostmåltid i daginstitutioner m.v.)</p>\r\n      <p class=\"CParagrafnummer\">§ 1</p>\r\n      <p class=\"CParagraftekst\">I lov nr. 501 af 6. juni 2007 om dag-, fritids- og klubtilbud m.v. til børn og unge (dagtilbudsloven), som ændret ved lov nr. 1148 af 3. december 2008 og § 142 i lov nr. 1336 af 19. december 2008, foretages følgende ændring:</p>\r\n      <p class=\"Aendringspunkt\"><span class=\"Bold\">1.</span> Efter § 16 indsættes:</p>\r\n      <p class=\"Tekstoverskrift\">»Mad i daginstitutioner</p>\r\n      <p class=\"CParagraftekst\"><span class=\"Bold\">§ 16 a.</span> Alle børn i daginstitutioner omfattet af § 19 skal have et sundt frokostmåltid som en del af dagtilbudsydelsen, jf. dog stk. 2.</p>\r\n      <p class=\"Stk\"><span class=\"Italic\">Stk. 2.</span> Kommunalbestyrelsen træffer efter ansøgning fra et barns forældre afgørelse om, at barnet kan fritages for et sundt frokostmåltid efter stk. 1 mod en reduktion i forældrebetalingen, jf. § 32, stk. 2, hvis barnet har en lægedokumenteret allergi eller anden sygdom, som kræver en specialkost, og kommunen ikke på forsvarlig vis kan give barnet et sundt frokostmåltid i daginstitutionen.«</p>\r\n      <p class=\"CParagrafnummer\">§ 2</p>\r\n      <p class=\"CParagraftekst\">I lov nr. 1148 af 3. december 2008 om ændring af lov om dag-, fritids- og klubtilbud m.v. til børn og unge (dagtilbudsloven). (Frokostmåltid i daginstitutioner m.v.) foretages følgende ændringer:</p>\r\n      <p class=\"Aendringspunkt\"><span class=\"Bold\">1.</span> <span class=\"Italic\">§ 1, nr. 2,</span> ophæves.</p>\r\n      <p class=\"Aendringspunkt\"><span class=\"Bold\">2.</span> I <span class=\"Italic\">§ 2, stk. 1,</span> ændres »2010« til: »2011«.</p>\r\n      <p class=\"IkraftCentreretParagrafNummer\">§ 3</p>\r\n      <p class=\"Stk\"><span class=\"Italic\">Stk. 1.</span> Loven træder i kraft den 1. januar 2011, jf. dog stk. 2.</p>\r\n      <p class=\"Stk\"><span class=\"Italic\">Stk. 2.</span> Lovens § 2, nr. 2, træder i kraft den 1. januar 2010.</p>\r\n      <p class=\"IkraftCentreretParagrafNummer\">§ 4</p>\r\n      <p class=\"Paragraftekst\"><span class=\"Italic\">Stk. 1.</span> Kommunalbestyrelsen kan beslutte, at der i perioden fra den 1. januar 2010 til og med den 31. december 2010 skal indgå et sundt frokostmåltid som en del af dagtilbudsydelsen i en eller flere daginstitutioner omfattet af dagtilbudslovens § 19, stk. 2 og 3, eller til bestemte aldersgrupper i sådanne daginstitutioner.</p>\r\n      <p class=\"Stk\"><span class=\"Italic\">Stk. 2.</span> Træffer kommunalbestyrelsen beslutning i medfør af stk. 1, skal kommunens tilskud efter dagtilbudslovens § 31 pr. barn, der får et sundt frokostmåltid, udgøre mindst 70 pct. og forældrenes egenbetaling højst 30 pct. af de budgetterede bruttodriftsudgifter bortset fra ejendomsudgifter, herunder husleje og vedligeholdelse.</p>\r\n      <p class=\"Stk\"><span class=\"Italic\">Stk. 3.</span> Ved beregning af tilskud og forældrebetaling efter stk. 2 finder dagtilbudslovens § 32 anvendelse, dog skal udgifterne til frokostmåltidet efter stk. 1 alene indgå i de budgetterede bruttodriftsudgifter for daginstitutioner, i det omfang der indgår et sundt frokostmåltid efter stk. 1.</p>\r\n      <p class=\"Stk\"><span class=\"Italic\">Stk. 4.</span> Kommunalbestyrelsen træffer for daginstitutioner, i det omfang der efter stk. 1 indgår et sundt frokostmåltid som en del af dagtilbudsydelsen, afgørelse om, at et barn kan fritages for et sundt frokostmåltid efter stk. 1 mod en reduktion i forældrebetalingen, hvis barnet har en lægedokumenteret allergi eller anden sygdom, som kræver en specialkost, og kommunen ikke på forsvarlig vis kan give barnet et sundt frokostmåltid i daginstitutionen. I disse tilfælde finder dagtilbudslovens § 31, stk. 2, anvendelse.</p>\r\n      <p class=\"Stk\"><span class=\"Italic\">Stk. 5.</span> Kommunalbestyrelsen kan for daginstitutioner, i det omfang der efter stk. 1 indgår et sundt frokostmåltid som en del af dagtilbudsydelsen, alene beslutte at give mulighed for forældrebetalte madordninger efter dagtilbudslovens § 17 for den mad, der ikke udgør frokostmåltidet.</p>\r\n      <p class=\"Stk\"><span class=\"Italic\">Stk. 6.</span> Hvis kommunalbestyrelsen ikke overholder pasningsgarantien, jf. dagtilbudslovens §§ 23-25, skal tilskuddet efter dagtilbudslovens § 25, stk. 1, til børn, der får et sundt frokostmåltid som en del af dagtilbudsydelsen, jf. stk. 1, hæves til mindst 73 pct. For de forældre, hvis barn er fritaget for et sundt frokostmåltid mod en reduktion i forældrebetalingen, jf. stk. 4, finder dagtilbudslovens § 25, stk. 1, anvendelse.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/11/2009"
        },
        {
            "displayName": "Accession",
            "displayValue": "C20090992854"
        },
        {
            "displayName": "Entydig dokumentidentifikation",
            "displayValue": "BM000268"
        },
        {
            "displayName": "Dato for førstegangsindlæggelse",
            "displayValue": "28/11/2009"
        },
        {
            "displayName": "Dato for indlæggelse",
            "displayValue": "28/11/2009"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9928"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "27/11/2009"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Indenrigs- og Socialmin., j.nr. 2009-5491"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}