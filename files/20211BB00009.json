{
    "id": 225492,
    "title": "Forslag til folketingsbeslutning om indsats mod mobning",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 9",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 12. oktober 2021 af Ellen Trane Nørby (V), Marlene Ambo-Rasmussen (V), Marie Bjerre (V), Stén Knuth (V), Anni Matthiesen (V) og Kenneth Mikkelsen (V)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om indsats mod mobning</p>\r\n<p class=\"NormalInd\">Folketinget pålægger regeringen at fremsætte et lovforslag i folketingsåret 2021-22, der ophæver solnedgangsklausulen for Den Nationale Klageinstans mod Mobning. Folketinget pålægger desuden regeringen at fremsætte lovforslag om at indføre en mulighed for, at skoleejerne kan pålægges et erstatningsansvar over for forurettede i klagesager om mobning, hvor skolen ikke har levet op til sine forpligtelser. Endelig pålægger Folketinget regeringen at invitere relevante interesseorganisationer til i samarbejde med regeringen at opdatere aktionsplanen til forebyggelse og bekæmpelse af mobning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>\r\n   <span class=\"Italic\">Baggrund for forslaget</span>\r\n</p>\r\n<p class=\"NormalInd\">Alle børn og unge fortjener en god skolegang med en positiv social udvikling, venskaber og trivsel. Modsætningen til en sådan skolegang er mobning.</p>\r\n<p class=\"NormalInd\">Mobning er et forfærdeligt onde, som kan sætte sig i kroppen resten af livet. Derfor har Venstre i årevis arbejdet for, at elever i grundskoler og på ungdomsuddannelser skal sikres en skolegang uden mobning. Venstre ønsker, at ingen bliver mobbet.</p>\r\n<p class=\"NormalInd\">I 2017 blev Den Nationale Klageinstans mod Mobning derfor oprettet af den daværende regering (Venstre, Liberal Alliance og Det Konservative Folkeparti) sammen med et bredt flertal i Folketinget bestående af Socialdemokratiet, Dansk Folkeparti, Radikale Venstre og Socialistisk Folkeparti.</p>\r\n<p class=\"NormalInd\">Baggrunden for at oprette klageinstansen var bl.a., at en trivselsmåling i folkeskolen viste, at 20 pct. af alle elever inden for det sidste år havde oplevet at blive mobbet, og at seks ud af ti elever, der oplevede mobning, også blev mobbet det efterfølgende år. Derudover viste en undersøgelse fra Red Barnet og Skole og Forældre fra 2015, at 36 pct. af folkeskolerne ikke havde den lovpligtige antimobbestrategi.</p>\r\n<p class=\"NormalInd\">I juni 2020 blev den officielle evaluering af Den Nationale Klageinstans mod Mobning fremlagt, jf. Epinion, Evaluering af Den Nationale Klageinstans mod Mobning, juni 2020. Af evalueringen fremgår det bl.a., at 20 pct. af forældrene inden for de seneste tre år har oplevet, at deres barn er blevet mobbet. Det understreger, at problemet med mobning stadig er udbredt på landets skoler. Hertil angiver 84 pct. af landets uddannelsesinstitutioner i evalueringen, at der findes mobning på skolen.</p>\r\n<p class=\"NormalInd\">Evalueringen viser, at brugen af klageinstansen er stigende, at forældrene oplever klageinstansen som vigtig, og at instansens afgørelser bidrager til, at forvaltningen og skolelederne i højere grad efterlever de lovmæssige procedurer vedrørende mobning.</p>\r\n<p class=\"NormalInd\">Evalueringen identificerer også områder, hvor der er plads til forbedring. Forslagsstillerne bemærker hertil, at børne- og undervisningsministeren selvfølgelig bør afsøge mulighederne for at løse disse udfordringer.</p>\r\n<p>\r\n   <span class=\"Italic\">Ophævelse af solnedgangsklausul</span>\r\n</p>\r\n<p class=\"NormalInd\">Klageinstansen har, jf. § 3, stk. 2, i lov nr. 311 af 4. april 2017, en solnedgangsklausul, som betyder, at klageinstansen vil ophøre den 31. juli 2022, medmindre Folketinget vedtager et lovforslag, der udskyder eller ophæver klausulen.</p>\r\n<p class=\"NormalInd\">Forslagsstillerne konstaterer, at regeringen på trods af evalueringens positive resultater ikke fremsatte lovforslag om ophævelse af solnedgangsklausulen i folketingsåret 2020-21.</p>\r\n<p class=\"NormalInd\">På den baggrund konstaterer forslagsstillerne med bekymring, at regeringen skaber usikkerhed for landets forældre i forhold til, om de fremover vil have mulighed for at klage til en myndighed, hvis de oplever, at deres barns skole ikke håndterer problemerne med mobning.</p>\r\n<p class=\"NormalInd\">Forslagsstillerne finder det paradoksalt, at en regering, der ledes af en selvudnævnt »børnenes statsminister« tilsyneladende har en blind vinkel i forhold til udfordringerne med mobning – særlig i betragtning af at Socialdemokratiet selv var med i aftalen om oprettelsen af klageinstansen i 2016.</p>\r\n<p class=\"NormalInd\">Forslagsstillerne har noteret sig, at det af lovkataloget nu fremgår, at regeringen påtænker at fremsætte lovforslag, der udskyder solnedgangsklausulen. Forslagsstillerne mener dog, at klausulen helt skal ophæves, så der ikke skabes usikkerhed om klageinstansens betydning.</p>\r\n<p>\r\n   <span class=\"Italic\">Erstatningsansvar</span>\r\n</p>\r\n<p class=\"NormalInd\">Forslagsstillerne ønsker at bygge videre på klageinstansens positive resultater og sikre forældre og børn en større sikkerhed. Derfor ønsker vi i Venstre, inspireret af Sverige, at give mulighed for, at Den Nationale Klageinstans mod Mobning, i særlig grove tilfælde skal kunne pålægge skoleejerne, dvs. kommunen, ejerkredsen bag en friskole eller selvejende institutioner at betale erstatning til det forurettede barn. Hermed menes de tilfælde, hvor klageinstansen finder, at skolen ikke har levet op til sine forpligtelser. Det er ikke forslagsstillernes hensigt, at erstatningen skal have en størrelse, der ruinerer skoleejerne, eller beriger den forurettede i al evighed. Men en erstatning sender et stærkt signal og giver et konkret incitament til at overholde reglerne.</p>\r\n<p>\r\n   <span class=\"Italic\">Aktionsplan til forebyggelse og bekæmpelse af mobning</span>\r\n</p>\r\n<p class=\"NormalInd\">I august 2016 præsenterede den daværende Venstreregering en aktionsplan for, hvordan forældre, skolebestyrelser, elevråd, lærere, pædagoger, ledere, kommuner, organisationer og staten kan indlede eller fortsætte kampen mod mobning blandt børn og unge i alderen 0-18 år. Mary Fonden bistod med faglig viden og sparring under udarbejdelsen af aktionsplanen. Derudover havde en bred kreds af både interessenter og politikere givet deres bidrag til aktionsplanens anbefalinger på to stormøder i juni 2016.</p>\r\n<p class=\"NormalInd\">Forslagsstillerne konstaterer, at aktionsplanen ikke siden er blevet opdateret, men at den i 2022 vil være 6 år gammel. Dette på trods af at udviklingen i børn og unges brug af sociale medier er i en kraftig udvikling, og at der siden 2016 er blevet fremlagt ny evidensbaseret viden om mobning.</p>\r\n<p class=\"NormalInd\">Derfor mener forslagsstillerne, at børne- og undervisningsministeren i folketingsåret 2021-22 bør genindkalde de organisationer, der bidrog til udarbejdelsen af aktionsplanen i 2016 (Børnerådet, Børns Vilkår og Red Barnet og med Mary Fonden som faglig sparringspartner), med henblik på en tidssvarende opdatering af materialet, som tager hensyn til børnenes og de unges nye vaner og den nyeste viden om mobning.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Økonomi</span>\r\n</p>\r\n<p class=\"NormalInd\">Af bemærkningerne til lovforslaget om oprettelse af klageinstansen fremgår det, at de årlige udgifter til klageinstansen er 3,3 mio. kr. Der henvises til www.folketingstidende.dk, Folketingstidende 2016-17, tillæg A, L 123 som fremsat.</p>\r\n<p class=\"NormalInd\">Forslagsstillerne ønsker at prioritere et beløb af tilsvarende størrelse årligt til Den Nationale Klageinstans mod Mobning.</p>\r\n<p class=\"NormalInd\">Forslagsstillerne foreslår at finansiere det inden for rammen af Venstres finanslovsprioriteter for 2022, hvor det foreslås, at der, som det var tilfældet i Venstres finanslovsprioriteter i 2021, afsættes midler til en markant styrkelse af velfærden.</p>\r\n<p class=\"NormalInd\">Forslagsstillerne lægger til grund, at en opdatering af aktionsplanen til forebyggelse og bekæmpelse af mobning vil kunne finansieres inden for Børne- og Undervisningsministeriets ramme.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Konklusion</span>\r\n</p>\r\n<p class=\"NormalInd\">På denne baggrund foreslås det, at regeringen pålægges at fremsætte lovforslag om ophævelse af solnedgangsklausulen for Den Nationale Klageinstans mod Mobning i folketingsåret 2021-22. Det foreslås desuden at pålægge regeringen at fremsætte lovforslag om at indføre mulighed for, at ejerne af skoler kan pålægges et erstatningsansvar over for forurettede i klagesager om mobning, hvor skolen ikke har levet op til sine forpligtelser. Endelig foreslås det, at pålægge regeringen at invitere relevante interesseorganisationer til i samarbejde med regeringen at opdatere aktionsplanen til forebyggelse og bekæmpelse af mobning.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Ellen Trane Nørby </span>(V):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om indsats mod mobning.</p>\r\n<p class=\"ForslagsNummer\">(Beslutningsforslag nr. B 9)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 9",
            "stateLabel": "Bortfaldet",
            "references": [
                {
                    "shortName": "2021/1 BSF 9",
                    "title": "Forslag til folketingsbeslutning om indsats mod mobning",
                    "presentationName": "Beslutningsforslag som fremsat",
                    "documentTypeId": 480,
                    "documentId": 225492,
                    "eliUri": "/eli/ft/20211BB00009",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b9/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "13/10/2021"
        },
        {
            "displayName": "Accession",
            "displayValue": "20211BB00009"
        },
        {
            "displayName": "Entydig dokumentidentifikation",
            "displayValue": "AX026752"
        },
        {
            "displayName": "Dato for førstegangsindlæggelse",
            "displayValue": "13/10/2021"
        },
        {
            "displayName": "Dato for indlæggelse",
            "displayValue": "13/10/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "9"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}