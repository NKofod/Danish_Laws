{
    "id": 225631,
    "title": "Bekendtgørelse om hjemrejsekontrakt for udlændinge over 18 år som ikke har ret til at opholde sig her i landet og er omfattet af udlændingelovens § 42 a, stk. 1, 1. pkt. eller stk. 2, jf. stk. 3",
    "documentTypeId": "60",
    "isSagsforlobPeriodValid": true,
    "shortName": "BEK nr 1970 af 13/10/2021",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#id51e45144-3d7c-47c2-a0d3-7b774f4af096\">Kapitel 1</a>\r\n         </td>\r\n         <td class=\"IndholdsfortegnelseTekst\">Indledende bestemmelser</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idaf73ba64-4d24-4764-a2a5-b1fa0db6f898\">Kapitel 2</a>\r\n         </td>\r\n         <td class=\"IndholdsfortegnelseTekst\">Hjemrejsekontrakt</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#ida6a85d00-69b5-4d1e-a527-93b4753bc242\">Kapitel 3</a>\r\n         </td>\r\n         <td class=\"IndholdsfortegnelseTekst\">Hjemrejsekontraktens indhold m.v.</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id9fca17da-241c-4993-af52-0d9ceda684ea\">Kapitel 4</a>\r\n         </td>\r\n         <td class=\"IndholdsfortegnelseTekst\">Sikring som følge af arbejdsskade</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id4beaa6f3-78ba-4cfc-9a7c-e9fc5121911a\">Kapitel 5</a>\r\n         </td>\r\n         <td class=\"IndholdsfortegnelseTekst\">Ikrafttræden m.v.</td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om hjemrejsekontrakt for udlændinge over 18 år som ikke har ret til at opholde sig her i landet og er omfattet af udlændingelovens § 42 a, stk. 1, 1. pkt. eller stk. 2, jf. stk. 3</p>\r\n<p class=\"Indledning2\">I medfør af § 6 i hjemrejseloven, lov nr. 982 af 26. maj 2021, og udlændingelovens § 42 i, stk. 2, jf. lovbekendtgørelse nr. 1910 af 26. september 2021, og efter forhandling med beskæftigelsesministeren fastsættes:</p>\r\n<p class=\"Kapitel\" id=\"id51e45144-3d7c-47c2-a0d3-7b774f4af096\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Indledende bestemmelser</p>\r\n<p class=\"Paragraf\" id=\"id5adb785f-0d18-4c0f-b43e-cbc0c7bb83d4\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Hjemrejsestyrelsen kan beslutte, at der skal udarbejdes en hjemrejsekontrakt for udlændinge over 18 år, der er omfattet af udlændingelovens § 42 a, stk. 1, 1. pkt. eller stk. 2, jf. stk. 3, og ikke har ret til at opholde sig her i landet.</p>\r\n<p class=\"Paragraf\" id=\"ide207df9b-b635-4ca6-8879-666b86b81774\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> En hjemrejsekontrakts tiltag, aktiviteter og indsatser har til formål at understøtte og forberede en udlændings tilbagevenden til hjemlandet eller det tidligere opholdsland.</p>\r\n<p class=\"Paragraf\" id=\"id6f9b4bae-c945-408c-aebd-a80e09e9cab3\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Ved <span class=\"Italic\">indkvarteringsoperatør</span> forstås i denne bekendtgørelse private organisationer eller selskaber eller statslige styrelser, som er godkendt af udlændinge- og integrationsministeren, eller kommuner, der i samarbejde med Udlændingestyrelsen tilvejebringer og driver indkvarteringssteder, jf. udlændingelovens § 42 a, stk. 5, 2. pkt.</p>\r\n<p class=\"Stk2\">\r\n   <span class=\"StkNr\" id=\"id015bad39-14d2-4729-bfb7-54d0f0205826\">Stk. 2.</span> Ved <span class=\"Italic\">indkvarteringssted</span> forstås i denne bekendtgørelse de indkvarteringssteder for udlændinge, der er nævnt i udlændingelovens § 42 a, stk. 5, og hvorpå udlændinge omfattet af § 1, er indkvarteret.</p>\r\n<p class=\"Stk2\">\r\n   <span class=\"StkNr\" id=\"id1922281a-8f95-4935-9621-cea2362cf774\">Stk. 3.</span> Ved <span class=\"Italic\">udlændinge på tålt ophold</span> forstås i denne bekendtgørelse udlændinge, der er meddelt endeligt afslag på en ansøgning om opholdstilladelse efter udlændingelovens § 7, eller hvis ret til ophold efter udlændingelovens § 7 eller § 8, stk. 1 eller 2, er bortfaldet som følge af en endelig afgørelse om udvisning, jf. udlændingelovens § 26 c, eller i medfør af udlændingelovens § 21 b, stk. 1, og som ikke kan tvangsudsendes på grund af forbuddet mod refoulement, jf. udlændingelovens § 31, eller en udlænding, hvor der er truffet endelig afgørelse om, at den pågældende isoleret set opfylder betingelserne for at blive meddelt opholdstilladelse efter udlændingelovens § 7, men som på grund af udelukkelsesgrundene i flygtningekonventionens artikel 1 F eller på grund af kriminalitet er udelukket fra at få opholdstilladelse, og som myndighederne ikke kan tvangsudsende på grund af forbuddet mod refoulement, jf. udlændingelovens § 31.</p>\r\n<p class=\"Kapitel\" id=\"idaf73ba64-4d24-4764-a2a5-b1fa0db6f898\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Hjemrejsekontrakt</p>\r\n<p class=\"ParagrafGruppeOverskrift\">\r\n   <span>Almindelige bestemmelser</span>\r\n</p>\r\n<p class=\"Paragraf\" id=\"ida771e5e9-f1ac-4117-a10f-a7fa0418e014\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Inden udløbet af udrejsefristen skal Hjemrejsestyrelsen så vidt muligt have haft kontakt med vedkommende udlænding med henblik på en afklaring af, om vedkommende ønsker at indgå en hjemrejsekontrakt.</p>\r\n<p class=\"Stk2\">\r\n   <span class=\"StkNr\" id=\"idf37f38c3-f578-4dff-97d5-75cc99d3170d\">Stk. 2.</span> Hjemrejsestyrelsens kontakt og samtale med udlændingen skal som udgangspunkt finde sted på udlændingens indkvarteringssted. Er udlændingen ikke indkvarteret på et indkvarteringssted indkalder Hjemrejsestyrelsen udlændingen til samtale på et indkvarteringssted eller i Hjemrejsestyrelsen.</p>\r\n<p class=\"Paragraf\" id=\"id44d68626-ecf3-4ecc-84c4-d2c6e016db43\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Hjemrejsestyrelsen skal indgå en hjemrejsekontrakt med udlændingen eller træffe afgørelse om fastsættelse af en sådan kontrakt inden udløbet af den udrejsefrist, der er meddelt den pågældende udlænding.</p>\r\n<p class=\"Stk2\">\r\n   <span class=\"StkNr\" id=\"idf05284e7-bcbe-420f-93af-00824db69a18\">Stk. 2.</span> Fristen for indgåelse eller fastsættelse af hjemrejsekontrakten kan overskrides, hvis der foreligger særlige grunde, herunder sygdom, ingen tilgængelig tolk, helligdage, eller hvis udrejsefristen er fastsat til straks.</p>\r\n<p class=\"Paragraf\" id=\"ida43a8177-8083-4709-8da3-7ab182bc7f42\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Hjemrejsestyrelsen skal vejlede udlændingen om, hvilke tiltag der efter lovgivningen kan bringes i anvendelse, hvis den pågældende ikke overholder sin hjemrejsekontrakt ved at afvise at deltage i eller ved at udeblive fra et eller flere af de tiltag, der er indeholdt i hjemrejsekontrakten. Oplysningerne skal endvidere fremgå af hjemrejsekontrakten.</p>\r\n<p class=\"Paragraf\" id=\"idec7a2f85-6339-4b8c-948c-7a2ac64e6560\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Hjemrejsekontrakten kan udfærdiges med udgangspunkt i en standardkontrakt.</p>\r\n<p class=\"ParagrafGruppeOverskrift\">\r\n   <span>Indgåelse af hjemrejsekontrakt og Hjemrejsestyrelsens afgørelse om hjemrejsekontrakt</span>\r\n</p>\r\n<p class=\"Paragraf\" id=\"id548ba8e7-7d67-485c-adae-2016b6c7e12e\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> En hjemrejsekontrakt indgås mellem udlændingen og Hjemrejsestyrelsen. Kontrakten underskrives af begge parter.</p>\r\n<p class=\"Stk2\">\r\n   <span class=\"StkNr\" id=\"id0c37d567-2170-40c9-9a01-4fa788a68871\">Stk. 2.</span> Kan der ikke mellem udlændingen og Hjemrejsestyrelsen opnås enighed om hjemrejsekontraktens indhold m.v., træffer Hjemrejsestyrelsen afgørelse herom, jf. hjemrejselovens § 5, stk. 3. I sådanne tilfælde skal kontrakten ikke underskrives af hverken udlændingen eller Hjemrejsestyrelsen.</p>\r\n<p class=\"Stk2\">\r\n   <span class=\"StkNr\" id=\"idd970e946-c123-4f35-a74f-6c3cee352f63\">Stk. 3.</span> Hjemrejsestyrelsen skal udlevere et eksemplar af hjemrejsekontrakten til udlændingen umiddelbart efter kontraktens indgåelse eller umiddelbart efter fastsættelse af en sådan kontrakt eller på anden måde sikre, at hjemrejsekontrakten er tilgængelig for udlændingen.</p>\r\n<p class=\"Paragraf\" id=\"id3f8e8f28-f4a1-4d1e-8dbb-30ff7c2449f3\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> En hjemrejsekontrakt kan løbende revideres, herunder justeres og udbygges.</p>\r\n<p class=\"Stk2\">\r\n   <span class=\"StkNr\" id=\"id0cd22ecd-e97e-4cf9-92bb-7c89362a2354\">Stk. 2.</span> Revision af hjemrejsekontrakten sker ved påtegning af den oprindelige hjemrejsekontrakt og på samme måde som ved den oprindelige hjemrejsekontrakt.</p>\r\n<p class=\"ParagrafGruppeOverskrift\">\r\n   <span>Forlængelse af udrejsefrist</span>\r\n</p>\r\n<p class=\"Paragraf\" id=\"idbca372f4-02be-498a-affa-c74660815f5a\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Hjemrejsestyrelsen kan, jf. udlændingelovens § 46, stk. 8, forlænge en fastsat udrejsefrist i følgende tilfælde:</p>\r\n<p class=\"Liste1\">\r\n   <span class=\"Liste1Nr\" id=\"id3a8a8887-9f32-4f10-9b76-aa74fbbf6448\">1)</span> Ved udlændingens indgåelse af en hjemrejsekontrakt, jf.  hjemrejselovens § 5, stk. 2.</p>\r\n<p class=\"Liste1\">\r\n   <span class=\"Liste1Nr\" id=\"id8426e7bc-05a3-4c3b-9c9b-78d9ad626fe0\">2)</span> Ved Hjemrejsestyrelsens afgørelse om fastsættelse af en hjemrejsekontrakt, jf.  hjemrejselovens § 5, stk. 3.</p>\r\n<p class=\"Liste1\">\r\n   <span class=\"Liste1Nr\" id=\"id7a1e5d8d-840c-4b1b-9da7-0181019e0c50\">3)</span> Når udlændingen medvirker til opfyldelsen af en indgået hjemrejsekontrakt eller samarbejder om opfyldelsen af en hjemrejsekontrakt fastsat af Hjemrejsestyrelsen.</p>\r\n<p class=\"Stk2\">\r\n   <span class=\"StkNr\" id=\"id00203217-bd76-439e-be61-a0e362167f0e\">Stk. 2.</span> Udrejsefristen kan forlænges med 30 dage ved indgåelse af en hjemrejsekontrakt og ved Hjemrejsestyrelsens fastsættelse af en hjemrejsekontrakt ved afgørelse som udlændingen samarbejder om. Udrejsefristen kan herefter forlænges med indtil 14 dage ad gangen.</p>\r\n<p class=\"Stk2\">\r\n   <span class=\"StkNr\" id=\"id3ee7ba6f-c065-4d83-a8b9-a6699a965ed1\">Stk. 3.</span> Forlængelse af en udrejsefrist kan, medmindre særlige forhold gør sig gældende, maksimalt forlænges, således at den samlede udrejsefrist bliver på 120 dage.</p>\r\n<p class=\"Paragraf\" id=\"idc6a22605-9f34-4bc2-b9f2-5ca526201e32\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> I hjemrejsekontrakten kan det fastsættes, at en udlændings udrejsefrist kan forlænges med indtil 90 dage med henblik på, at et familiemedlem rejser i forvejen og forbereder familiens tilbagevenden til hjemlandet eller det tidligere opholdsland, jf. udlændingelovens § 33, stk. 4.</p>\r\n<p class=\"Stk2\">\r\n   <span class=\"StkNr\" id=\"id3c952f85-92a3-4a9e-b6c1-ae9a863308c3\">Stk. 2.</span> En forlængelse af udrejsefristen efter stk. 1 er uafhængig af en forlængelse efter § 10.</p>\r\n<p class=\"Stk2\">\r\n   <span class=\"StkNr\" id=\"id5a2c98e5-ebcf-4961-933b-9ff0a63bf05d\">Stk. 3.</span> Forlængelse af udrejsefristen efter stk. 1 beregnes fra det tidspunkt, hvor det familiemedlem, der rejser i forvejen, forlader Danmark.</p>\r\n<p class=\"Kapitel\" id=\"ida6a85d00-69b5-4d1e-a527-93b4753bc242\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Hjemrejsekontraktens indhold m.v.</p>\r\n<p class=\"ParagrafGruppeOverskrift\">\r\n   <span>Almindelige bestemmelser</span>\r\n</p>\r\n<p class=\"Paragraf\" id=\"idc0df7744-c173-4cec-b87e-8420040651be\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> En hjemrejsekontrakt skal fastlægge udlændingens rettigheder og forpligtelser.</p>\r\n<p class=\"Paragraf\" id=\"id78ba070a-7852-43c9-9dba-e914145e7739\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Hjemrejsekontrakten skal fastslå, at udlændingen har pligt til at udrejse af Danmark, jf. hjemrejselovens § 1, stk. 1.</p>\r\n<p class=\"Paragraf\" id=\"idecd47b41-5597-40ae-9548-be7a2fccb5a3\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> En hjemrejsekontrakts samlede omfang af aktivering, undervisning m.v. bør så vidt muligt udgøre et gennemsnit pr. uge på højst 37 timer.</p>\r\n<p class=\"Stk2\">\r\n   <span class=\"StkNr\" id=\"id7fd3a2c8-edcf-416c-9d02-fa3c3890ba60\">Stk. 2.</span> Ved fastsættelse af en hjemrejsekontrakts samlede omfang skal det indgå, at udlændingen er forpligtet til at medvirke til udførelsen af nødvendige opgaver i forbindelse med driften af det indkvarteringssted, hvor den pågældende er indkvarteret, jf. hjemrejselovens § 9.</p>\r\n<p class=\"Paragraf\" id=\"id6a653252-2aaa-4896-acb2-c4b1ca551667\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Hjemrejsestyrelsen bestemmer, hvilket indhold m.v. der skal kunne indgå i en hjemrejsekontrakt, og Hjemrejsestyrelsen bestemmer hvilke tilbud m.v. om hjemrejseforberedende aktivering og undervisning der kan tilbydes på det enkelte indkvarteringssted.</p>\r\n<p class=\"Paragraf\" id=\"id35a825dc-f445-4924-8326-fd1a5e1da2ce\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Hjemrejsekontraktens omfang og indhold tilpasses i videst mulige omfang den enkelte udlændings behov for kompetenceudvikling set i sammenhæng med, hvad der er behov for i hjemlandet eller det tidligere opholdsland.</p>\r\n<p class=\"Stk2\">\r\n   <span class=\"StkNr\" id=\"id95be10c9-3d77-4820-b05a-a8051e9cb433\">Stk. 2.</span> Der skal endvidere lægges vægt på den pågældende udlændings personlige forhold, herunder alder, barsel, børn og helbredsmæssige forhold i form af f.eks. alvorlige fysiske eller psykiske sygdomme, andre væsentlige psykosociale forhold samt udlændingens deltagelse m.v. i andre hjemrejseforberedende aktiviteter og eventuelle beskæftigelse.</p>\r\n<p class=\"Paragraf\" id=\"id4f1ba684-850d-41a8-86e9-d496f5d46690\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Hjemrejseforberedende aktivering og undervisning som aftales eller fastlægges i hjemrejsekontrakten skal bestå af tilbud og kurser af kort varighed der er målrettet den enkelte udlænding. Tilbud og kurser kan, som udgangspunkt, ikke overstige en måned, jf. dog § 10.</p>\r\n<p class=\"Paragraf\" id=\"id7ef1cefd-52f7-4b0c-be79-1ef3204611d2\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Hvis hensynet til aktiveringen eller undervisningen, herunder hensynet til andre deltagere, gør det nødvendigt, kan udlændinge der udviser en forstyrrende adfærd eller beskadiger ting udelukkes fra aktiveringen eller undervisningen i enkelte timer eller resten af dagen af den, der er ansvarlig for aktiveringen eller undervisningen.</p>\r\n<p class=\"Stk2\">\r\n   <span class=\"StkNr\" id=\"id5b92ea6c-a10d-456c-acd6-60796616b73c\">Stk. 2.</span> Hjemrejsestyrelsen skal orienteres skriftligt om udelukkelse i henhold til stk. 1, og om baggrunden herfor.</p>\r\n<p class=\"Paragraf\" id=\"id20321148-20d0-4575-b40d-03421233ca40\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Hjemrejsekontrakten kan indeholde en plan over mødedatoer og -tidspunkter for udlændingens samtaler med Hjemrejsestyrelsen samt så vidt muligt en angivelse af de temaer m.v. der skal drøftes på de fastlagte møder.</p>\r\n<p class=\"ParagrafGruppeOverskrift\">\r\n   <span>Hjemrejseforberedende aktivering</span>\r\n</p>\r\n<p class=\"Paragraf\" id=\"idd80adb4f-2d9f-4990-afb4-54cc3b6f33ab\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Hjemrejseforberedende aktivering kan omfatte udførelse af opgaver i forbindelse med drift og vedligeholdelse af indkvarteringsstedet, som ikke er opgaver omfattet af hjemrejselovens § 9, herunder:</p>\r\n<p class=\"Liste1\">\r\n   <span class=\"Liste1Nr\" id=\"id616e77c8-7b0b-4361-ba17-5e2b6261a234\">1)</span> Indvendig og udvendig vedligeholdelse, reparationer og forbedringer af bygninger, inventar og fællesområder.</p>\r\n<p class=\"Liste1\">\r\n   <span class=\"Liste1Nr\" id=\"ide3eab69d-5b5c-4570-9e60-aa205b510cbe\">2)</span> Anden pasning og renholdelse af udenomsarealer.</p>\r\n<p class=\"Liste1\">\r\n   <span class=\"Liste1Nr\" id=\"idf4ae0fbb-fdcd-40e0-9349-be65ae08ec6a\">3)</span> Anden rengøring og madlavning.</p>\r\n<p class=\"Liste1\">\r\n   <span class=\"Liste1Nr\" id=\"id1adc250e-cabc-4b07-8b5b-0508a651f99f\">4)</span> Administrationsopgaver og andet lettere kontorarbejde.</p>\r\n<p class=\"Stk2\">\r\n   <span class=\"StkNr\" id=\"ida218af08-43e3-4bf1-8c22-8203caf62cc8\">Stk. 2.</span> En udlænding kan tilrettelægge og deltage i tilbud om fritidsbeskæftigelse, sociale og kulturelle aktiviteter, sportsaktiviteter, projekter og kurser m.v.</p>\r\n<p class=\"Stk2\">\r\n   <span class=\"StkNr\" id=\"id4e551994-09ea-404f-a8b0-3e3225d23175\">Stk. 3.</span> Indkvarteringsoperatøren kan i forbindelse med udførelse af opgaver som nævnt i stk. 1-2 fastsætte bestemte funktioner på indkvarteringsstedet, som udlændingene kan søge om at få ansvar for at varetage.</p>\r\n<p class=\"Paragraf\" id=\"id41293fa4-0ae5-4909-85e2-35c968a3b061\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Hjemrejseforberedende aktivering kan for udlændinge, der medvirker til deres udrejse, jf. hjemrejselovens § 3, og udlændinge på tålt ophold omfatte deltagelse i intern produktionsvirksomhed på det indkvarteringssted, hvor udlændingen er indkvarteret.</p>\r\n<p class=\"Stk2\">\r\n   <span class=\"StkNr\" id=\"id9339f99c-ab4d-4644-9ced-b9407da8f646\">Stk. 2.</span> Intern produktionsvirksomhed skal tilrettelægges i samarbejde med indkvarteringsoperatøren.</p>\r\n<p class=\"Stk2\">\r\n   <span class=\"StkNr\" id=\"idfe9fadd9-c49c-4457-9fcc-9b396fcb3e02\">Stk. 3.</span> Indkvarteringsoperatøren gennemfører og forestår produktionsvirksomheden, der alene må finde sted med henblik på intern afhændelse af produkterne inden for det samlede indkvarteringssystem.</p>\r\n<p class=\"Paragraf\" id=\"id17effa92-5502-4c17-a8f4-fa7af1f685cb\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Hjemrejseforberedende aktivering kan for udlændinge, der medvirker til deres udrejse, jf. hjemrejselovens § 3, og udlændinge på tålt ophold omfatte deltagelse i praktik uden for indkvarteringsstedet, hvis det er nødvendigt for, at udlændingen kan opnå kompetencer, håndværksmæssige kvalifikationer eller lignende, som vedkommende kan anvende som afsæt for en tilværelse i hjemlandet eller i det tidligere opholdsland.</p>\r\n<p class=\"Stk2\">\r\n   <span class=\"StkNr\" id=\"idccf902e8-6f43-4f14-9719-35466818333d\">Stk. 2.</span> Praktikopholdet må ikke udgøre, virke eller fremstå som egentlig beskæftigelse, og udlændingen må ikke modtage løn eller andre ydelser i forbindelse med praktikopholdet.</p>\r\n<p class=\"Stk2\">\r\n   <span class=\"StkNr\" id=\"id6ae463b1-facc-47ee-9fd2-1ad43a8b1236\">Stk. 3.</span> Praktikopholdets formål, indhold, omfang og varighed fastsættes ved en praktikaftale mellem Hjemrejsestyrelsen, praktikstedet og udlændingen. Et praktikophold kan afvises, hvis der ikke kan opnås enighed om praktikaftalen.</p>\r\n<p class=\"Stk2\">\r\n   <span class=\"StkNr\" id=\"id186c59d7-0e09-46de-9266-6c5585b7c53f\">Stk. 4.</span> Af praktikaftalen skal fremgå følgende:</p>\r\n<p class=\"Liste1\">\r\n   <span class=\"Liste1Nr\" id=\"id4ad7f1a9-a28b-4e2d-9c3f-fe6f6779d50e\">1)</span> Praktikaftalens parter, herunder kontaktpersoner.</p>\r\n<p class=\"Liste1\">\r\n   <span class=\"Liste1Nr\" id=\"id1fc08487-b653-4c29-83ac-3d47d32e003c\">2)</span> Praktikopholdets formål.</p>\r\n<p class=\"Liste1\">\r\n   <span class=\"Liste1Nr\" id=\"idbca8c899-9d26-4f6b-9b76-5e1745184815\">3)</span> Praktikopholdets indhold.</p>\r\n<p class=\"Liste1\">\r\n   <span class=\"Liste1Nr\" id=\"idc9ad97f0-9268-451b-83c5-a301ec8e33e3\">4)</span> Praktikopholdets omfang og varighed.</p>\r\n<p class=\"Liste1\">\r\n   <span class=\"Liste1Nr\" id=\"idb03c82cd-ac45-435f-b5ec-ee971c9fa602\">5)</span> Forsikringsmæssige forhold i forbindelse med praktikopholdet.</p>\r\n<p class=\"Liste1\">\r\n   <span class=\"Liste1Nr\" id=\"ida7320ce1-19e4-4579-8ef4-f270bb09d2af\">6)</span> At udlændingen ikke har arbejdstilladelse og ikke må modtage løn eller andre ydelser i forbindelse med praktikopholdet.</p>\r\n<p class=\"Liste1\">\r\n   <span class=\"Liste1Nr\" id=\"idc785e820-463b-4b76-8ce4-339ad312fe2f\">7)</span> De lovgivningsmæssige konsekvenser for udlændingen, jf. stk. 1, ved ulovlig beskæftigelse, herunder risikoen for strafforfølgning efter udlændingelovens § 59, stk. 3, jf. stk. 4, og risikoen for udvisning med indrejseforbud efter udlændingelovens § 25 a, stk. 2, nr. 1, jf. § 32.</p>\r\n<p class=\"Stk2\">\r\n   <span class=\"StkNr\" id=\"idba7f56e1-c5d4-40c5-a678-871c67a84fd9\">Stk. 5.</span> En praktikaftale skal indgås skriftligt og skal underskrives af alle parter.</p>\r\n<p class=\"Stk2\">\r\n   <span class=\"StkNr\" id=\"ide960af1f-a1c5-431c-a312-e1cc1b8e440e\">Stk. 6.</span> Uanset stk. 1-5 kan en udlænding, der er optaget på en ungdomsuddannelse, deltage i ulønnet eller lønnet praktik som led i uddannelsen, indtil vedkommende udrejser eller udsendes af landet.</p>\r\n<p class=\"Paragraf\" id=\"id26091389-6151-4b37-8e78-933374eaefcd\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Hjemrejseforberedende aktivering kan for udlændinge, der anses for at medvirke til deres udrejse, jf. hjemrejselovens § 3, og udlændinge på tålt ophold omfatte deltagelse i ulønnet humanitært arbejde eller andet ulønnet frivilligt arbejde.</p>\r\n<p class=\"ParagrafGruppeOverskrift\">\r\n   <span>Hjemrejseforberedende undervisning</span>\r\n</p>\r\n<p class=\"Paragraf\" id=\"id756d4f9b-fa65-46a7-88b2-d0f6d1e4afce\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> Hjemrejseforberedende undervisning kan omfatte undervisning i udlændingens modersmål, hvis det tilbydes på indkvarteringsstedet, og i engelsk og eventuelt et andet fremmedsprog.</p>\r\n<p class=\"Paragraf\" id=\"id58d49069-4a8e-401d-9996-d9dc3c0bde2f\">\r\n   <span id=\"P25\">\r\n   </span>\r\n   <span class=\"ParagrafNr\" id=\"Par25\">§ 25.</span> Hjemrejseforberedende undervisning kan for udlændinge, der anses for at medvirke til deres udrejse, jf. hjemrejselovens § 3, og udlændinge på tålt ophold omfatte danskundervisning, hvis det vil bidrage til at udlændingen kan tilegne sig færdigheder, der afgørende vil hjælpe den pågældende til at starte selvstændig virksomhed eller opnå beskæftigelse i hjemlandet eller det tidligere opholdsland.</p>\r\n<p class=\"Paragraf\" id=\"idf8a00121-0e2f-48d9-9ba4-8a9baca30944\">\r\n   <span id=\"P26\">\r\n   </span>\r\n   <span class=\"ParagrafNr\" id=\"Par26\">§ 26.</span> Hjemrejseforberedende undervisning kan omfatte undervisning i fag, som kan bibringe udlændingen færdigheder, der kan hjælpe den pågældende til at starte selvstændig virksomhed eller undervisning, der kan forøge mulighederne opnå beskæftigelse i hjemlandet eller det tidligere opholdsland.</p>\r\n<p class=\"ParagrafGruppeOverskrift\">\r\n   <span>Fremskaffelse af rejselegitimation</span>\r\n</p>\r\n<p class=\"Paragraf\" id=\"id37f3e4e8-49d1-4dd4-83a8-717d3deb34c2\">\r\n   <span id=\"P27\">\r\n   </span>\r\n   <span class=\"ParagrafNr\" id=\"Par27\">§ 27.</span> Hjemrejsekontrakten bør omfatte stillingtagen til udlændingens aktive deltagelse ved fremskaffelse af rejselegitimation, herunder bl.a.:</p>\r\n<p class=\"Liste1\">\r\n   <span class=\"Liste1Nr\" id=\"id92c1edd5-38bf-4017-8225-7b25604c4927\">1)</span> At bidrage til sagens oplysning, herunder meddele de oplysninger, som er nødvendige for, at udrejse vil kunne finde sted, herunder fremlægge dokumenter, som dels kan identificere vedkommende, dels kan anvendes i forhold til hjemlandets eller det tidligere opholdslands myndigheder i forbindelse med udrejsen.</p>\r\n<p class=\"Liste1\">\r\n   <span class=\"Liste1Nr\" id=\"id709060a2-c3fe-4b91-b2ee-8d92dea3738d\">2)</span> At ansøge om den nødvendige rejselegitimation hos hjemlandets eller det tidligere opholdslands myndigheder.</p>\r\n<p class=\"Liste1\">\r\n   <span class=\"Liste1Nr\" id=\"idbf9eda0a-ff26-45bb-80ff-75f43aaf6ec3\">3)</span> At indvilge i og deltage i fremstilling på hjemlandets eller det tidligere opholdslands repræsentationer eller overfor tilrejsende repræsentanter med henblik på, at hjemlandet eller det tidligere opholdsland kan sikre sig, at udlændingen er statsborger, eller har ret til at opholde sig i det pågældende land.</p>\r\n<p class=\"Liste1\">\r\n   <span class=\"Liste1Nr\" id=\"id0792b64a-32c4-4c4f-a318-5a59106c7d5a\">4)</span> At deltage i en samtale med hjemlandets eller det tidligere opholdslands repræsentation, hvis repræsentationen ønsker dette forud for udstedelse af rejselegitimation.</p>\r\n<p class=\"Liste1\">\r\n   <span class=\"Liste1Nr\" id=\"id2c4b6237-1541-4b37-bf71-594826793471\">5)</span> At samarbejde, hvis hjemlandets eller det tidligere opholdslands repræsentation ønsker biometriske data som f.eks. optagelse af fingeraftryk og fotos med henblik på en sikker identifikation af udlændingen eller udstedelse af rejsedokumenter.</p>\r\n<p class=\"Stk2\">\r\n   <span class=\"StkNr\" id=\"ida8c8a131-762f-4af3-ae1e-f880bf861f70\">Stk. 2.</span> I hjemrejsekontrakten kan fastsættes specifikke mødedatoer ved hjemlandets eller det tidligere opholdslands repræsentation, og tidspunkter for udlændingens konkrete tilvejebringelse af dokumentation eller andre konkrete hjemrejseforberedende aktiviteter.</p>\r\n<p class=\"Paragraf\" id=\"id9df89db5-d8ca-4a96-ba91-31428938a7b4\">\r\n   <span id=\"P28\">\r\n   </span>\r\n   <span class=\"ParagrafNr\" id=\"Par28\">§ 28.</span> Hjemrejsekontrakten skal indeholde oplysninger om udlændingens mulighed for at opnå hjemrejsestøtte m.v. efter hjemrejselovens kapitel 6.</p>\r\n<p class=\"Paragraf\" id=\"id208777c3-4c08-4447-bb44-093ea8df1a92\">\r\n   <span id=\"P29\">\r\n   </span>\r\n   <span class=\"ParagrafNr\" id=\"Par29\">§ 29.</span> Hjemrejsekontrakten skal indeholde oplysninger om udlændingens adgang til bistand ved planlægning og gennemførelse af den faktiske tilbagevenden til hjemlandet eller det tidligere opholdsland.</p>\r\n<p class=\"Stk2\">\r\n   <span class=\"StkNr\" id=\"idf6455040-bf91-48be-bd29-0c067cb0f846\">Stk. 2.</span> Bistanden kan bl.a. bestå i:</p>\r\n<p class=\"Liste1\">\r\n   <span class=\"Liste1Nr\" id=\"id42c3b55b-a90a-4f2b-85a2-0b24d170d63d\">1)</span> Praktisk tilrettelæggelse og gennemførelse af udlændingens udrejse.</p>\r\n<p class=\"Liste1\">\r\n   <span class=\"Liste1Nr\" id=\"id8d0215d0-aa3d-41b6-ac07-564cbd47f40d\">2)</span> Rådgivning til at etablere rammerne for opholdet i det land, den pågældende forventes at skulle vende tilbage til, herunder boligforhold og forsørgelsesgrundlag.</p>\r\n<p class=\"Liste1\">\r\n   <span class=\"Liste1Nr\" id=\"id8a6ce30b-0a28-45db-9ed6-cd26dd20f5df\">3)</span> Tilvejebringelse og booking m.v. af transport frem til slutdestinationen.</p>\r\n<p class=\"Paragraf\" id=\"idfaa443e9-3f9e-431d-86a4-f5248bbd255e\">\r\n   <span id=\"P30\">\r\n   </span>\r\n   <span class=\"ParagrafNr\" id=\"Par30\">§ 30.</span> Udlændinge, der ikke medvirker til opfyldelsen af en indgået hjemrejsekontrakt, eller ikke samarbejder om opfyldelsen af en hjemrejsekontrakt, som er fastsat af Hjemrejsestyrelsen, er afskåret fra de muligheder og tilbud, som kan omfattes af en hjemrejsekontrakt.</p>\r\n<p class=\"Stk2\">\r\n   <span class=\"StkNr\" id=\"id410cfa8a-8e6d-4b53-b137-5ef206f625e8\">Stk. 2.</span> Hjemrejsestyrelsen beslutter, om en udlænding medvirker eller samarbejder om opfyldelsen af en hjemrejsekontrakt. I vurderingen skal bl.a. indgå, om der foreligger lovligt forfald, undskyldelige forhold m.v.</p>\r\n<p class=\"Paragraf\" id=\"idcc1111a8-9cde-4169-82e1-241d6d8b2134\">\r\n   <span id=\"P31\">\r\n   </span>\r\n   <span class=\"ParagrafNr\" id=\"Par31\">§ 31.</span> Tilbud om hjemrejseforberedende aktivering og undervisning kan iværksættes i et samarbejde mellem på den ene side Hjemrejsestyrelsen og på den anden side indkvarteringsoperatørerne og lokalsamfundet.</p>\r\n<p class=\"Stk2\">\r\n   <span class=\"StkNr\" id=\"id3d4af6fd-ea3b-4dc7-8319-9c979b7cd4cc\">Stk. 2.</span> Hjemrejseforberedende aktivering og undervisning kan varetages helt eller delvist af eksterne aktører, herunder skoler, uddannelsesinstitutioner og udbydere under Beskæftigelsesministeriet, Kulturministeriet, Børne- og Undervisningsministeriet og Udlændinge- og Integrationsministeriet samt private organisationer eller foreninger, eller kan erstattes af hjemrejseforberedende aktivering og undervisning, herunder en ungdomsuddannelse udbudt af sådanne aktører.</p>\r\n<p class=\"Stk2\">\r\n   <span class=\"StkNr\" id=\"id196f3c96-fd3d-4ec2-9056-50a5cc89ba13\">Stk. 3.</span> Hjemrejsestyrelsen kan indgå aftaler med skoler og uddannelsesinstitutioner, herunder om lån eller leje af faglokaler m.v. til brug for gennemførelse af hjemrejseforberedende aktivering og undervisning.</p>\r\n<p class=\"Kapitel\" id=\"id9fca17da-241c-4993-af52-0d9ceda684ea\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Sikring som følge af arbejdsskade</p>\r\n<p class=\"Paragraf\" id=\"id05fa20e1-8074-4643-89a6-5613e5beccc1\">\r\n   <span id=\"P32\">\r\n   </span>\r\n   <span class=\"ParagrafNr\" id=\"Par32\">§ 32.</span> Udlændinge omfattet af § 1 er omfattet af reglerne i lov om arbejdsskadesikring, når de udsættes for en ulykke eller udvikler en sygdom, jf. §§ 5-7 i lov om arbejdsskadesikring, der skyldes deltagelse i undervisning eller de forhold, hvorunder undervisningen foregår, når den pågældende under arbejdspladslignende forhold deltager i undervisning efter denne bekendtgørelse.</p>\r\n<p class=\"Paragraf\" id=\"ida0d2c1be-77d9-476b-916b-cf17878fca37\">\r\n   <span id=\"P33\">\r\n   </span>\r\n   <span class=\"ParagrafNr\" id=\"Par33\">§ 33.</span> Udlændinge omfattet af § 1 er omfattet af reglerne i lov om arbejdsskadesikring, når de udsættes for en ulykke eller udvikler en sygdom, jf. §§ 5-7 i lov om arbejdsskadesikring, der skyldes udførelsen af en opgave eller de forhold, hvorunder en opgave foregår, når den pågældende:</p>\r\n<p class=\"Liste1\">\r\n   <span class=\"Liste1Nr\" id=\"ide4a3b205-9539-4dd8-ad95-846fa52c2012\">1)</span> Udfører opgaver i forbindelse med driften af indkvarteringsstedet, jf. § 20, stk. 1 og 3.</p>\r\n<p class=\"Liste1\">\r\n   <span class=\"Liste1Nr\" id=\"id1cb9fd2d-cc0b-494a-882c-eb56c016897e\">2)</span> Deltager i intern produktionsvirksomhed, jf. § 21, stk. 1.</p>\r\n<p class=\"Liste1\">\r\n   <span class=\"Liste1Nr\" id=\"id7c406e6e-3297-41dd-80f5-fc61539cd031\">3)</span> Deltager i praktik uden for indkvarteringsstedet, jf. § 22.</p>\r\n<p class=\"Paragraf\" id=\"id70a8564a-20ef-4586-a43a-911701e20f2c\">\r\n   <span id=\"P34\">\r\n   </span>\r\n   <span class=\"ParagrafNr\" id=\"Par34\">§ 34.</span> Udlændinge omfattet af § 1 er omfattet af reglerne i lov om arbejdsskadesikring, når de udsættes for en ulykke eller udvikler en sygdom, jf. §§ 5-7 i lov om arbejdsskadesikring, der skyldes tilrettelæggelsen af en opgave eller de forhold, hvorunder udførelse af en opgave foregår, når den pågældende under arbejdspladslignende forhold tilrettelægger eller deltager i de opgaver, der er nævnt i § 20, stk. 2.</p>\r\n<p class=\"Stk2\">\r\n   <span class=\"StkNr\" id=\"id09f66ff8-abcc-42b9-aed8-72de2d98b6f9\">Stk. 2.</span> En udlænding omfattet af § 1, er omfattet af lov om arbejdsskadesikring for så vidt angår skader, der skyldes tilrettelæggelsen af arbejdet eller de forhold, hvorunder udførelsen af arbejdet foregår, når den pågældende under arbejdspladslignende forhold deltager i ulønnet humanitært arbejde eller andet ulønnet frivilligt arbejde, jf. § 23.</p>\r\n<p class=\"Paragraf\" id=\"id8a985b0a-307d-4318-9e53-4f1c81564844\">\r\n   <span id=\"P35\">\r\n   </span>\r\n   <span class=\"ParagrafNr\" id=\"Par35\">§ 35.</span> Ved bedømmelse af erhvervsevnetab skal der tages hensyn til tilskadekomnes muligheder her i landet og i udlandet for at skaffe sig indtægt ved arbejde, som med rimelighed kan forlanges af den pågældende efter dennes evner, uddannelse, alder og muligheder for erhvervsmæssig omskoling og optræning.</p>\r\n<p class=\"Paragraf\" id=\"id4ab8ddc9-627d-4e6e-bdd4-78efd6721690\">\r\n   <span id=\"P36\">\r\n   </span>\r\n   <span class=\"ParagrafNr\" id=\"Par36\">§ 36.</span> De udgifter, der er nævnt i § 15, stk. 1 og 2, i lov om arbejdsskadesikring kan betales, i det omfang udgifterne ikke kan afholdes efter hjemrejseloven.</p>\r\n<p class=\"Paragraf\" id=\"ide8e0d7ff-87fd-4be5-844b-609f87437a0c\">\r\n   <span id=\"P37\">\r\n   </span>\r\n   <span class=\"ParagrafNr\" id=\"Par37\">§ 37.</span> Skader der overgår udlændinge omfattet af § 1, anmeldes af den indkvarteringsoperatør, samarbejdspartner, jf. § 31, institution, arbejdsgiver eller det praktiksted, hvor den pågældende undervisning, aktivering, praktik eller arbejde, der er omfattet af kapitel 3, foretages.</p>\r\n<p class=\"Stk2\">\r\n   <span class=\"StkNr\" id=\"id1c29eb58-0995-4e87-a8b7-19aa80a4d90c\">Stk. 2.</span> Anmeldelse, der foretages af en indkvarteringsoperatør, en samarbejdspartner, jf. § 31, institutioner, praktiksted eller arbejdsgiver, foretages gennem Hjemrejsestyrelsen.</p>\r\n<p class=\"Stk2\">\r\n   <span class=\"StkNr\" id=\"id07f2ac0e-8e91-4bc8-b4fa-804787acafe9\">Stk. 3.</span> § 35 i lov om arbejdsskadesikring finder tilsvarende anvendelse på Hjemrejsestyrelsens medvirken til indgivelse af anmeldelse som nævnt i stk. 2.</p>\r\n<p class=\"Paragraf\" id=\"id211d6aa1-16b0-4f74-80fe-3a0e9e3c47a0\">\r\n   <span id=\"P38\">\r\n   </span>\r\n   <span class=\"ParagrafNr\" id=\"Par38\">§ 38.</span> Afgørelser efter dette kapitel træffes af Arbejdsmarkedets Erhvervssikring, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"id961861e4-0a70-465b-9527-5fdd8b53e864\">Stk. 2.</span> Hjemrejsestyrelsen afgør, hvorvidt udlændingen retligt er omfattet af denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"idc3fd8389-b35f-4973-8ce4-de17e5d21909\">Stk. 3.</span> Arbejdsmarkedets Erhvervssikrings afgørelse kan af tilskadekomne, dennes efterladte eller Udlændinge- og Integrationsministeriet, eller af den indkvarteringsoperatør, samarbejdspartner, jf. § 31, institution eller arbejdsgiver eller det praktiksted, hvor den undervisning, de opgaver eller den praktik, der er omfattet af denne bekendtgørelse, foregår, indbringes for Ankestyrelsen. Indkvarteringsoperatøren, samarbejdspartnere, jf. § 31, institutionen, arbejdsgiveren eller praktikstedet kan dog alene indbringe Arbejdsmarkedets Erhvervssikrings afgørelse om, hvorvidt et anmeldt tilfælde er omfattet af lov om arbejdsskadeforsikring, for Ankestyrelsen.</p>\r\n<p class=\"Stk2\">\r\n   <span class=\"StkNr\" id=\"idc0a82221-9efd-450e-a20a-33a2b224ea27\">Stk. 4.</span> Udlændinge- og Integrationsministeriets, indkvarteringsoperatørens, samarbejdspartneres, jf. § 31, institutionens, arbejdsgiverens eller praktikstedets klage har opsættende virkning. § 44, stk. 2 og 3, i lov om arbejdsskadesikring finder tilsvarende anvendelse.</p>\r\n<p class=\"Stk2\">\r\n   <span class=\"StkNr\" id=\"id50b1286c-3342-495c-863e-4ca12e37d39e\">Stk. 5.</span> De udgifter, der er forbundet med erstatninger m.v. efter lov om arbejdsskadesikring i henhold til denne bekendtgørelse og Arbejdsmarkedets Erhvervsforsikrings og Ankestyrelsens administration af disse sager, refunderes af Udlændinge- og Integrationsministeriet.</p>\r\n<p class=\"Paragraf\" id=\"id8a7f6dda-36fe-4d92-9965-3bfdea168f37\">\r\n   <span id=\"P39\">\r\n   </span>\r\n   <span class=\"ParagrafNr\" id=\"Par39\">§ 39.</span> For så vidt andet ikke følger af bekendtgørelsens §§ 32-37, finder reglerne i lov om arbejdsskadesikring og de forskrifter, der er udstedt i medfør af denne lov, tilsvarende anvendelse.</p>\r\n<p class=\"Stk2\">\r\n   <span class=\"StkNr\" id=\"ide8284d59-fa6a-42a1-a4ad-ead0acf83357\">Stk. 2.</span> En udlænding omfattet af denne bekendtgørelse kan efter denne bekendtgørelse ikke stilles ringere end efter bestemmelserne i lov om arbejdsskadesikring.</p>\r\n<p class=\"Kapitel\" id=\"id4beaa6f3-78ba-4cfc-9a7c-e9fc5121911a\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Ikrafttræden m.v.</p>\r\n<p class=\"Paragraf\" id=\"id25b22a8e-4ad9-4c18-bab0-9ebfaab6a79b\">\r\n   <span id=\"P40\">\r\n   </span>\r\n   <span class=\"ParagrafNr\" id=\"Par40\">§ 40.</span> Bekendtgørelsen træder i kraft den 28. oktober 2021.</p>\r\n<p class=\"Stk2\">\r\n   <span class=\"StkNr\" id=\"id60f73316-9895-41e0-a186-ee0ca5b3409d\">Stk. 2.</span> Bekendtgørelsens kapitel 5 finder anvendelse på</p>\r\n<p class=\"Liste1\">\r\n   <span class=\"Liste1Nr\" id=\"idebe727a1-1d8b-40fc-bada-7a22a247ca42\">1)</span> arbejdsulykker, der indtræder på ikrafttrædelsesdagen eller senere i forbindelse med opfyldelsen af en hjemrejsekontrakt, jf. § 5, og</p>\r\n<p class=\"Liste1\">\r\n   <span class=\"Liste1Nr\" id=\"id07ae87a6-44b8-4f4d-adc6-6cb96374112a\">2)</span> erhvervssygdomme, der anmeldes på ikrafttrædelsesdagen eller senere efter indgåelse eller fastsættelse af en hjemrejsekontrakt, jf. § 5.</p>\r\n<p class=\"Stk2\">\r\n   <span class=\"StkNr\" id=\"id81cad4b6-968a-48db-957f-4da7d7e5c770\">Stk. 3.</span> Kontrakter der er indgået efter bekendtgørelse nr. 1224 af 12. august 2020 om undervisning og aktivering af asylansøgere m.fl., jf. udlændingelovens § 42 c, stk. 1, der på tidspunktet for lovens ikrafttræden er udarbejdet for udlændinge over 18 år, der er omfattet af udlændingelovens § 42 a, stk. 1, 1. pkt. eller stk. 2, jf. stk. 3, og ikke har ret til at opholde sig her i landet, forbliver i kraft, indtil de erstattes af en hjemrejsekontrakt efter § 5.</p><div class=\"Givet\" id=\"Givet\"><p class=\"Givet\" align=\"center\">Udlændinge- og Integrationsministeriet, den 13. oktober 2021</p><p class=\"Sign1\" align=\"center\">Mattias Tesfaye</p><p class=\"Sign2\" align=\"right\">/ Louise Ersbøll Leimand</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Udlændinge- og Integrationsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/10/2021"
        },
        {
            "displayName": "Accession",
            "displayValue": "B20210197005"
        },
        {
            "displayName": "Entydig dokumentidentifikation",
            "displayValue": "CS001120"
        },
        {
            "displayName": "Dato for førstegangsindlæggelse",
            "displayValue": "27/10/2021"
        },
        {
            "displayName": "Dato for indlæggelse",
            "displayValue": "27/10/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1970"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "13/10/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Udlændinge- og Integrationsmin., j.nr. 2021-5039"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}