{
    "id": 109409,
    "title": "1991 BTL 143   BETÆNKNING OVER FORSLAG TIL LOV OM ÆNDRING AF LOV OM ARBEJDSTILBUD TIL   LEDIGE (INTRODUKTIONSPERIODE, MAKSIMAL AFLØNNING I OFFENTLIGE ARBEJDSTILBUD   M.V.)    NR L 143 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 143",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 143 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om arbejdstilbud til  \r\n\r\n ledige (Introduktionsperiode, maksimal aflønning i offentlige arbejdstilbud  \r\n\r\n m.v.) <BR>  \r\n\r\n Nr L 143 1991-92, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19911213 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til arbejdsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af arbejdsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>I forlængelse af de stedfundne drøftelser ved 1. behandling af  \r\n\r\n lovforslaget har arbejdsministeren i en udtalelse til udvalget bedt udvalget  \r\n\r\n se bort fra lovforslagets bemærkninger samt bemærkningerne i den skriftlige  \r\n\r\n fremsættelse, idet der i stedet henvises til ændringsforslagenes  \r\n\r\n bemærkninger. </P>  \r\n\r\n<P>Arbejdsministeren har samtidig oplyst, at de forslag, der er udgået ifølge  \r\n\r\n ændringsforslagene, vil blive forhandlet i forbindelse med de forhandlinger,  \r\n\r\n som skal begynde i januar 1992, jf. finanslovsaftalens punkt 3. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Fremskridtspartiets medlemmer) lovforslaget til  \r\n\r\n<I>vedtagelse</I> med de af arbejdsministeren stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis medlem af udvalget)  \r\n\r\n indstiller lovforslaget til <I>forkastelse</I> ved 3. behandling og vil  \r\n\r\n redegøre for sin stilling til ændringsforslagene ved 2. behandling. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> og vil redegøre for sin  \r\n\r\n stilling til ændringsforslagene ved 2. behandling og udtaler: </P>  \r\n\r\n<P>Mindretallet finder, at det fremsatte lovforslag har så gode intentioner,  \r\n\r\n at det bør gennemføres i uændret skikkelse. </P>  \r\n\r\n<P>Lovforslaget, der er en udløber af finanslovsforliget, som mindretallet  \r\n\r\n ikke deltog i, indeholder så gode tanker, at forligspartierne må fastholdes  \r\n\r\n på den indgåede aftale. Dette vil betyde, at langtidsledige allerede fra 1.  \r\n\r\n januar 1992 i væsentligt omfang vil blive ansat i den private sektor, og  \r\n\r\n netop dette er et fremskridt, der ikke må undervurderes. Muligheden for, at  \r\n\r\n den langtidsledige kan forblive i den private sektor efter udløbet af  \r\n\r\n jobperioden, er væsentlig større end ved jobtilbud i den offentlige sektor.  \r\n\r\n</P>  \r\n\r\n<P>Vejen frem mod bedre og blivende beskæftigelse og dermed nedbringelse af  \r\n\r\n arbejdsløsheden går efter mindretallets opfattelse over en styrkelse af dansk  \r\n\r\n erhvervsliv. </P>  \r\n\r\n<P>Derfor bør lovforslaget gennemføres i den skikkelse, det havde ved 1.  \r\n\r\n behandling. </P>  \r\n\r\n<P>Såfremt der på en helt afgørende vis foretages ændringer, vil det efter  \r\n\r\n mindretallets opfattelse være en pinlig affære for forligspartierne og et  \r\n\r\n klart bevis på usigelig dårligt udført arbejde i forbindelse med  \r\n\r\n finanslovsaftalen. I den forbindelse kan nævnes, at der i 1992 skulle  \r\n\r\n frembringes offentlige besparelser på 630 mio. kr., men dette kan slet ikke  \r\n\r\n lade sig gøre, og hvorledes kan dette forklares den undrende offentlighed?  \r\n\r\n</P>  \r\n\r\n<P>Ændringsforslag </P>  \r\n\r\n<P>Af <I>arbejdsministeren,</I> tiltrådt af et <I>flertal</I> (S, KF, V, CD,  \r\n\r\n RV og KRF): </P>  \r\n\r\n<P>Til titlen </P>  \r\n\r\n<P> <B>1)</B> Undertitlen affattes således: </P>  \r\n\r\n<P>&#187;(Maksimal aflønning i offentlige </P>  \r\n\r\n<P>arbejdstilbud og udskydelse af </P>  \r\n\r\n<P>revisionsbestemmelsen)&#187;. </P>  \r\n\r\n<P>Til § 1 </P>  \r\n\r\n<P> <B>2)</B>  <I>Nr. 1</I> udgår. </P>  \r\n\r\n<P> <B>3)</B> Efter nr. 1 indsættes som nyt nummer: </P>  \r\n\r\n<P>&#187; <B>01.</B> Efter § 1 indsættes som ny paragraf: </P>  \r\n\r\n<P>&#187; <B>§ 1 a.</B> Ansættelse i arbejdstilbud sker på  \r\n\r\n overenskomstmæssige løn- og arbejdsvilkår. </P>  \r\n\r\n<P> <I>Stk. 2.</I> Aflønningen i arbejdstilbud i den offentlige sektor (stat,  \r\n\r\n amter og kommuner) kan dog højst udgøre 80 kr. pr. time ekskl. feriepenge  \r\n\r\n m.v. Den maksimale timeløn reguleres procentuelt i overensstemmelse med  \r\n\r\n reguleringen i de offentlige lønskalaer. </P>  \r\n\r\n<P> <I>Stk. 3.</I> Denne aflønningsform må ikke indebære udstødning af  \r\n\r\n ordinært ansatte. </P>  \r\n\r\n<P> <I>Stk. 4.</I> Arbejdsministeren bemyndiges til at fastsætte nærmere  \r\n\r\n regler vedrørende stk. 2 og 3.&#171;&#187; </P>  \r\n\r\n<P> <B>4)</B>  <I>Nr. 2</I> udgår. </P>  \r\n\r\n<P> <B>5)</B>  <I>Nr. 3</I> udgår. </P>  \r\n\r\n<P> <B>6)</B>  <I>Nr. 4</I> udgår. </P>  \r\n\r\n<P> <B>7)</B>  <I>Nr. 5</I> udgår. </P>  \r\n\r\n<P> <B>8)</B>  <I>Nr. 6</I> udgår. </P>  \r\n\r\n<P>Til § 3 </P>  \r\n\r\n<P> <B>9)</B> Paragraffen affattes således: </P>  \r\n\r\n<P> <B>&#187;§ 3 </B></P>  \r\n\r\n<P> § 1, nr. 01, har virkning for alle arbejdstilbud, der påbegyndes efter  \r\n\r\n den 31. december 1991.&#171; </P>  \r\n\r\n<P>Bemærkninger </P>  \r\n\r\n<P>Til nr. 1-9 </P>  \r\n\r\n<P>Regeringen finder efter de stedfundne drøftelser ved 1. behandling i  \r\n\r\n Folketinget, at Folketinget bør have yderligere tid til at overveje de  \r\n\r\n foranstaltninger, der kan medvirke til at øge antallet af arbejdstilbud i den  \r\n\r\n private sektor som nævnt i aftalen om finansloven for 1992 mellem  \r\n\r\n Socialdemokratiet, Det Konservative Folkeparti, Venstre,  \r\n\r\n Centrum-Demokraterne, Det Radikale Venstre og Kristeligt Folkeparti. </P>  \r\n\r\n<P>Det foreslås derfor, at forslagene, der skal medvirke til at øge antallet  \r\n\r\n af arbejdstilbud i den private sektor, udgår. </P>  \r\n\r\n<P>Finanslovsaftalen gør det imidlertid påkrævet, at lovforslagets § 1, nr.  \r\n\r\n 5, jf. ændringsforslag nr. 3 i denne betænkning, om maksimal aflønning i  \r\n\r\n offentlige arbejdstilbud gennemføres hurtigt, således at det kan nå at træde  \r\n\r\n i kraft den 1. januar 1992. </P>  \r\n\r\n<P>Aflønningen under arbejdstilbud sker på sædvanlige overenskomstmæssige  \r\n\r\n vilkår. Dog kan aflønningen i arbejdstilbud i den offentlige sektor (stat,  \r\n\r\n amter og kommuner), som påbegyndes efter den 31. december 1991, højst udgøre  \r\n\r\n 80 kr. pr. time ekskl. feriepenge m.v. </P>  \r\n\r\n<P>Overenskomstmæssige aftaler om løn- og ansættelsesvilkår overholdes i  \r\n\r\n øvrigt. </P>  \r\n\r\n<P>Den maksimale timeløn reguleres procentuelt i overensstemmelse med  \r\n\r\n reguleringen i de offentlige lønskalaer. </P>  \r\n\r\n<P>Bortset fra ovenstående ændringer er reglerne vedrørende rådighed og  \r\n\r\n passende/rimeligt arbejde i forbindelse med arbejdstilbud uændrede. </P>  \r\n\r\n<P>Partierne er enige om, at den nye aflønningsordning ikke må indebære  \r\n\r\n udstødning af ordinært ansatte. I tilknytning til aftalen optager  \r\n\r\n overenskomstparterne på det offentlige område forhandlinger om udmøntning af  \r\n\r\n aftalen i nye regelsæt. </P>  \r\n\r\n<P> <I>Jytte Andersen (S) Bakholt (S) Ole Vagn Christensen (S) Poul Erik  \r\n\r\n Dyrlund (S) </I></P>  \r\n\r\n<P>Hans Jørgen Jensen (S) fmd. <I>Lone Møller (S) Taanquist (S) Jes Lunde  \r\n\r\n (SF) Duetoft (CD) Pia Christmas-Møller (KF) Kai Dige Bach (KF) Charlotte  \r\n\r\n Antonsen (V) Helge Sander (V) Jørgen Winther (V) Poul Nødgaard (FP) Lone  \r\n\r\n Dybkjær (RV) Glønborg (KRF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/01/1992"
        },
        {
            "displayName": "Accession",
            "displayValue": "199114K00143"
        },
        {
            "displayName": "Entydig dokumentidentifikation",
            "displayValue": "CL002208"
        },
        {
            "displayName": "Dato for førstegangsindlæggelse",
            "displayValue": "16/01/1992"
        },
        {
            "displayName": "Dato for indlæggelse",
            "displayValue": "16/01/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "143"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}