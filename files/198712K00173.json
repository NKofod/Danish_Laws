{
    "id": 113307,
    "title": "1987 LSF 173   FORSLAG TIL LOV OM BEGRÆNSNING AF UDLEDNING AF SVOVLDIOXID OG   KVÆLSTOFOXIDER FRA KRAFTVÆRKER ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 173",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 173 </P>  \r\n\r\n<P></P>  \r\n\r\n<P>Forslag til Lov om begrænsning af udledning af svovldioxid og  \r\n\r\n kvælstofoxider fra kraftværker </P>  \r\n\r\n<P></P>  \r\n\r\n<P>den 14. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Elforsyningsvirksomheder, der har bevilling efter lov om </P>  \r\n\r\n<P>elforsyning, skal hvert 4. år udarbejde en fælles redegørelse </P>  \r\n\r\n<P>indeholdende de oplysninger, der er nødvendige til vurdering af den </P>  \r\n\r\n<P>fremtidige udvikling i den samlede udledning af svovldioxid og </P>  \r\n\r\n<P>kvælstofoxider fra virksomhedernes produktionsanlæg med en kapacitet </P>  \r\n\r\n<P>på over 25 MW elektrisk, herunder oplysninger om foranstaltninger </P>  \r\n\r\n<P>til nedbringelse af emissionen af svovldioxid og kvælstofoxider fra </P>  \r\n\r\n<P>virksomhedernes produktionsanlæg. </P>  \r\n\r\n<P>Stk. 2. Redegørelserne indsendes hvert 4. år senest den 1. april til </P>  \r\n\r\n<P>energiministeren, første gang den 1. april 1989. </P>  \r\n\r\n<P>§ 2. De elforsyningsvirksomheder, der er nævnt i § 1, skal hvert 4. </P>  \r\n\r\n<P>år udarbejde en fælles redegørelse for den samlede udledning af </P>  \r\n\r\n<P>svovldioxid og kvælstofoxider fra de i § 1 nævnte </P>  \r\n\r\n<P>produktionsanlæg i de nærmest forudgående fire kalenderår. </P>  \r\n\r\n<P>Stk. 2. Redegørelsen skal indsendes til miljøministeren senest den </P>  \r\n\r\n<P>1. maj hvert 4. år, første gang den 1. maj 1989. </P>  \r\n\r\n<P>§ 3. Miljøministeren kan fastsætte nærmere regler om udarbejdelsen </P>  \r\n\r\n<P>og indholdet af de redegørelser, der er nævnt i § 1 og § 2. </P>  \r\n\r\n<P>§ 4. Miljøministeren fastsætter senest den 1. juli 1989 den </P>  \r\n\r\n<P>maksimale mængde svovldioxid og kvælstofoxider, der samlet må </P>  \r\n\r\n<P>udledes fra de i § 1 nævnte produktionsanlæg i perioden </P>  \r\n\r\n<P>1990-1993. Endvidere fastsættes en foreløbig grænse for </P>  \r\n\r\n<P>udledningen i perioden 1994-1997. </P>  \r\n\r\n<P>Stk. 2. Miljøministeren fastsætter hvert 4. år senest den 1. juli </P>  \r\n\r\n<P>den maksimale mængde som nævnt i stk. 1, 1. pkt., for yderligere </P>  \r\n\r\n<P>fire år. Tilsvarende fastsættes den foreløbige grænse som nævnt i </P>  \r\n\r\n<P>stk. 1, 2. pkt., for yderligere fire år. </P>  \r\n\r\n<P>Stk. 3. Ændres de forudsætninger, der har ligget til grund for en </P>  \r\n\r\n<P>afgørelse efter stk. 1, 1. pkt., eller stk. 2, 1. pkt., </P>  \r\n\r\n<P>væsentligt, kan miljøministeren ændre afgørelsen. </P>  \r\n\r\n<P>Stk. 4. Emissionen af kvælstofoxider (regnet som NO2) fra de i § 1 </P>  \r\n\r\n<P>nævnte virksomheder skal være nedbragt til højst 57.000 tons/år </P>  \r\n\r\n<P>inden år 2005. </P>  \r\n\r\n<P>§ 5. Miljøministeren træffer afgørelse i medfør af § 4 efter </P>  \r\n\r\n<P>forhandling med energiministeren og de elforsyningsvirksomheder, </P>  \r\n\r\n<P>der er nævnt i § 1. </P>  \r\n\r\n<P>§ 6. De elforsyningsvirksomheder, der er nævnt i § 1, skal efter </P>  \r\n\r\n<P>anmodning give miljøministeren alle oplysninger, der har </P>  \r\n\r\n<P>betydning for vurderingen af den stedfundne emission af </P>  \r\n\r\n<P>svovldioxid og kvælstofoxider fra virksomhedernes kraftværker. </P>  \r\n\r\n<P>§ 7. Henlægger miljøministeren sine beføjelser efter loven til </P>  \r\n\r\n<P>Miljøstyrelsen, kan ministeren fastsætte regler om klageadgangen, </P>  \r\n\r\n<P>herunder at klager ikke kan indbringes for højere administrativ </P>  \r\n\r\n<P>myndighed. </P>  \r\n\r\n<P>§ 8. Loven træder i kraft den 1. oktober 1988. </P>  \r\n\r\n<P>Stk. 2. Samtidig ophæves lov nr. 251 af 23. maj 1984 om begrænsning </P>  \r\n\r\n<P>af svovldioxidforurening fra kraftværker. </P>  \r\n\r\n<P>§ 9. De kvoter, der er fastsat efter den i § 8, stk. 2, nævnte lov </P>  \r\n\r\n<P>er gældende, indtil der i medfør af loven eller regler udstedt </P>  \r\n\r\n<P>med hjemmel i loven fastsættes nye kvoter. </P>  \r\n\r\n<P>§ 10. Forslag om revision af § 4, stk. 4, fremsættes for Folketinget </P>  \r\n\r\n<P>i folketingsåret 1990. </P>  \r\n\r\n<P>§ 11. Loven gælder ikke for Færøerne og Grønland. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>I. Indledning </P>  \r\n\r\n<P>Nærværende lovforslag fremsættes på baggrund af Folketingets </P>  \r\n\r\n<P>dagsorden (D 11) af 5. november 1987, der opfordrer regeringen </P>  \r\n\r\n<P>til: </P>  \r\n\r\n<P>- at gennemføre begrænsning af NOx-udledningen fra kraftværkerne på </P>  \r\n\r\n<P>mindst 50 pct. inden 2005 i forhold til 1980-niveauet </P>  \r\n\r\n<P>- at sikre og styrke udviklingen af dansk teknologi på området </P>  \r\n\r\n<P>- at fremsætte lovforslag efter samme principper, som er gældende </P>  \r\n\r\n<P>for SO2-udledningen, </P>  \r\n\r\n<P>og som indeholder en bestemmelse om i 1990 at foretage en </P>  \r\n\r\n<P>revurdering af målsætningen i forhold til den teknologiske </P>  \r\n\r\n<P>udvikling på området med henblik på en yderligere og/eller </P>  \r\n\r\n<P>hurtigere reduktion. </P>  \r\n\r\n<P>Miljøbeskyttelsesloven indeholder bl.a. hjemmel til, at der i </P>  \r\n\r\n<P>konkrete afgørelser truffet i 1. instans af kommunalbestyrelser </P>  \r\n\r\n<P>og amtsråd kan stilles krav om foretagelse af </P>  \r\n\r\n<P>forureningsbegrænsende foranstaltninger. </P>  \r\n\r\n<P>Sådanne krav vil kunne stilles også med henblik på begrænsning af </P>  \r\n\r\n<P>SO2- og NOx-emissionen i forbindelse med godkendelse af særligt </P>  \r\n\r\n<P>forurenende virksomheder i medfør af lovens kapitel 5 under visse </P>  \r\n\r\n<P>forudsætninger, jf. bemærkninger til de enkelte bestemmelser, § 4. </P>  \r\n\r\n<P>I EF forhandles der i øjeblikket om et direktivforslag til </P>  \r\n\r\n<P>begrænsning af luftforureningen fra store fyringsanlæg. Formålet </P>  \r\n\r\n<P>er at opnå begrænsninger i udslippet af bl.a. SO2 og NOx fra </P>  \r\n\r\n<P>såvel nye som gamle anlæg. </P>  \r\n\r\n<P>Ifølge det oprindelige direktivforslag - der har været genstand for </P>  \r\n\r\n<P>forhandling i mere end 4 år - skal SO2- og NOx-udslippene i 1995 </P>  \r\n\r\n<P>være nedbragt med henholdsvis 60 og 40% set i forhold til </P>  \r\n\r\n<P>1980-niveauet. I den danske formandsskabsperiode arbejdedes for </P>  \r\n\r\n<P>at reducere NOx-emissionen med mindst 50 pct. i år 2005. For </P>  \r\n\r\n<P>SO2'ens vedkommende arbejdedes for ensartede reduktionsmål på 40% </P>  \r\n\r\n<P>inden 1993 og 60% inden 1998. </P>  \r\n\r\n<P>Også i ECE-regi, der omfatter øst- og vesteuropæiske lande samt </P>  \r\n\r\n<P>Canada og U.S.A., arbejdes der på indgåelse af en aftale om </P>  \r\n\r\n<P>begrænsning af NOx-emissionen inden for rammerne af konventionen </P>  \r\n\r\n<P>om grænseoverskridende luftforurening. Der arbejdes på at </P>  \r\n\r\n<P>fastfryse NOx-emissionen på 1990-niveau og herefter foretage en </P>  \r\n\r\n<P>gradvis reduktion. </P>  \r\n\r\n<P>II. Forsuringsudvalgets arbejde </P>  \r\n\r\n<P>For at sikre en fortsat gunstig udvikling i miljøbelastningen fra </P>  \r\n\r\n<P>energiforbruget samt udfra et ønske om fra dansk side at fremme </P>  \r\n\r\n<P>de internationale bestræbelser på at nedbringe luftforureningen, </P>  \r\n\r\n<P>bad miljøministeren i juni 1982 Miljøstyrelsen om at nedsætte et </P>  \r\n\r\n<P>udvalg - forsuringsudvalget - med henblik på at belyse </P>  \r\n\r\n<P>miljømæssige problemer i forbindelse med energiproduktion med kul </P>  \r\n\r\n<P>og olie. </P>  \r\n\r\n<P>Forsuringsudvalget afsluttede sit arbejde med afgivelse af rapporten </P>  \r\n\r\n<P>&#187;Miljø og Energi&#171;, offentliggjort den 27. januar 1984. Det </P>  \r\n\r\n<P>konkluderedes bl.a., at udsendelsen af SO2 og NOx fra danske </P>  \r\n\r\n<P>kilder især bidrager til forsuring af søer og vandløb i det </P>  \r\n\r\n<P>midtsvenske område og i mindre grad i Sydnorge. Forsuringen </P>  \r\n\r\n<P>medfører samtidig korrosionsskader og andre materialeskader i </P>  \r\n\r\n<P>Danmark. </P>  \r\n\r\n<P>På baggrund af de konstaterede skader på søer og vandløb i en række </P>  \r\n\r\n<P>lande og luftforureningens bidrag til nedbrydning af forskellige </P>  \r\n\r\n<P>materialer samt under hensyn til usikkerheden omkring </P>  \r\n\r\n<P>luftforureningens bidrag til skader på skovene, specielt i </P>  \r\n\r\n<P>Mellemeuropa, fandt udvalget, at der generelt bør tilstræbes en </P>  \r\n\r\n<P>reduktion i udsendelsen af de stoffer - herunder SO2 og NOx - der </P>  \r\n\r\n<P>er eller kan være årsag til skaderne. </P>  \r\n\r\n<P>Med hensyn til NOx anbefalede forsuringsudvalget, at der fastsættes </P>  \r\n\r\n<P>et krav til NOx-udledninger fra nye kraftværker på max. 400 mg/MJ </P>  \r\n\r\n<P>som årsmiddelværdi. </P>  \r\n\r\n<P>Den teknologiske udvikling har imidlertid medført, at emissionen </P>  \r\n\r\n<P>formentlig nu kan bringes ned til 200 mg/MJ i forbindelse med nye </P>  \r\n\r\n<P>anlæg. Et niveau på 200 mg/MJ er dog ikke på nuværende tidspunkt </P>  \r\n\r\n<P>eftervist i praksis. Ved fyringstekniske indgreb på ældre anlæg </P>  \r\n\r\n<P>kan ikke opnås samme niveau. </P>  \r\n\r\n<P>På baggrund af forsuringsudvalgets konklusioner vedtog Folketinget </P>  \r\n\r\n<P>lov nr. 251 af 23. maj 1984 om begrænsning af </P>  \r\n\r\n<P>svovldioxidforurening fra kraftværker. </P>  \r\n\r\n<P>I forbindelse med fremsættelsen af nærværende lovforslag er det </P>  \r\n\r\n<P>fundet hensigtsmæssigt at foreslå denne lov ophævet og at </P>  \r\n\r\n<P>indarbejde reglerne for begrænsning af SO2-udledningen fra </P>  \r\n\r\n<P>kraftværkerne i nærværende lov. </P>  \r\n\r\n<P>III. SO2 <B>-loven </B></P>  \r\n\r\n<P>Ifølge lov nr. 251 af 23. maj 1984 om begrænsning af </P>  \r\n\r\n<P>svovldioxidforurening fra kraftværker skal Miljøstyrelsen senest </P>  \r\n\r\n<P>den 1. juli hvert år fastsætte den maksimale mængde svovldioxid, </P>  \r\n\r\n<P>der samlet årligt må udledes fra de af loven omfattede </P>  \r\n\r\n<P>kraftværker for de følgende 6 år. Tilsvarende skal fastsættes en </P>  \r\n\r\n<P>foreløbig grænse for de derpå følgende 4 år. </P>  \r\n\r\n<P>Det fremgår af Miljø- og Planlægningsudvalgets betænkning af 9. maj </P>  \r\n\r\n<P>1984, at loven skal administreres således, at kvoten for det </P>  \r\n\r\n<P>samlede udslip af svovldioxid fra elsektoren i 1995 skal være </P>  \r\n\r\n<P>nedbragt til 125.000 tons/år under visse nærmere angivne </P>  \r\n\r\n<P>forudsætninger. Det fremgår derimod ikke af betænkningen, hvilken </P>  \r\n\r\n<P>størrelse kvoten skal have efter 1995. </P>  \r\n\r\n<P>Under forhandlingerne i forbindelse med fastsættelsen af den </P>  \r\n\r\n<P>foreløbige kvote for 1996 var der enighed mellem energiministeren </P>  \r\n\r\n<P>og miljøministeren om at nedsætte et udvalg, der skulle belyse de </P>  \r\n\r\n<P>forskellige konsekvenser ved en yderligere nedsættelse af kvoten. </P>  \r\n\r\n<P>IV. SO 2 <B>-udvalget </B></P>  \r\n\r\n<P>På denne baggrund anmodede Miljøministeriet, departementet, om, at </P>  \r\n\r\n<P>Miljøstyrelsen nedsatte et udvalg med repræsentanter for </P>  \r\n\r\n<P>Energiministeriet, elværkerne og Miljøministeriet. Udvalget </P>  \r\n\r\n<P>skulle fremkomme med en redegørelse til Miljøministeriet, </P>  \r\n\r\n<P>departementet, om konsekvenserne af en yderligere reduktion af </P>  \r\n\r\n<P>svovldioxidemissionen fra kraftværkerne i perioden fra 1996 til </P>  \r\n\r\n<P>2005, begge år inklusive, samt en indstilling herom. </P>  \r\n\r\n<P>Forslaget til yderligere reduktion burde svare til den nuværende </P>  \r\n\r\n<P>kvoteordning for så vidt angår administration og procedurer. Det </P>  \r\n\r\n<P>burde dog overvejes at lade kvoterne gælde for en længere periode </P>  \r\n\r\n<P>end den nuværende 1-års periode. </P>  \r\n\r\n<P>Efter den sidste kvotefastsættelse er de endeligt fastsatte kvoter </P>  \r\n\r\n<P>for perioden 1986-93 af følgende størrelse: </P>  \r\n\r\n<P>1986 195.000 t </P>  \r\n\r\n<P>1987 200.000 t </P>  \r\n\r\n<P>1988 205.000 t </P>  \r\n\r\n<P>1989 205.000 t </P>  \r\n\r\n<P>1990 195.000 t </P>  \r\n\r\n<P>1991 175.000 t </P>  \r\n\r\n<P>1992 165.000 t </P>  \r\n\r\n<P>1993 145.000 t </P>  \r\n\r\n<P>De foreløbigt fastsatte grænser for kraftværkernes </P>  \r\n\r\n<P>svovldioxidudledning i årene 1994-96 er af følgende størrelse: </P>  \r\n\r\n<P>1994 135.000 t </P>  \r\n\r\n<P>1995 125.000 t </P>  \r\n\r\n<P>1996 120.000 t </P>  \r\n\r\n<P>Den samlede svovldioxidemission fra kraftværkerne udgjorde i: </P>  \r\n\r\n<P>1980 212.000 t </P>  \r\n\r\n<P>1983 161.000 t </P>  \r\n\r\n<P>1984 148.000 t </P>  \r\n\r\n<P>1985 170.000 t </P>  \r\n\r\n<P>1986 171.000 t </P>  \r\n\r\n<P>Udvalget konstaterer, at det med udgangspunkt i den foreliggende </P>  \r\n\r\n<P>el-prognose og elværkernes hertil hørende udbygningsplaner vil </P>  \r\n\r\n<P>være teknisk muligt inden år 2005 at installere </P>  \r\n\r\n<P>røggasafsvovlingskapacitet, der gør det muligt at nedbringe </P>  \r\n\r\n<P>kraftværkernes svovldioxidemission i år 2005 til 85.000 t </P>  \r\n\r\n<P>svarende til en 60%-reduktion i forhold til 1980-niveauet, og at </P>  \r\n\r\n<P>der vil kunne etableres en jævnt glidende kvote fra de 125.000 t </P>  \r\n\r\n<P>i 1995 til 85.000 t i 2005. På grund af renoveringer vil der i </P>  \r\n\r\n<P>enkelte år kunne blive tale om midlertidigt forhøjede emissioner </P>  \r\n\r\n<P>i forhold til hovedtendensen, hvilket kan tale for at lade </P>  \r\n\r\n<P>kvoterne gælde for en længere periode end 1 år. </P>  \r\n\r\n<P>En nedbringelse af SO 2-emissionen til 85.000 t i 2005 anslås at </P>  \r\n\r\n<P>ville medføre anlægsinvesteringer på 8,3 mia. kr. og årlige </P>  \r\n\r\n<P>driftsomkostninger på 1,7 mia kr. Den hertil svarende </P>  \r\n\r\n<P>produktionsprisstigning er 3,9 øre pr. kWh. Det skal ses på </P>  \r\n\r\n<P>baggrund af, at prisstigningen på fastholdelse af 125.000 t i </P>  \r\n\r\n<P>perioden 1995-2005 er 3,0 øre pr. kWh. </P>  \r\n\r\n<P>V. NOx <B>-udvalget </B></P>  \r\n\r\n<P>I forbindelse med Miljø- og Planlægningsudvalgets behandling af </P>  \r\n\r\n<P>forslaget til lov om begrænsning af SO 2-forurening fra </P>  \r\n\r\n<P>kraftværker gav miljøministeren tilsagn om at gennemføre en </P>  \r\n\r\n<P>opfølgning af forsuringsudvalgets forslag vedrørende NOx med </P>  \r\n\r\n<P>sigte på at tilvejebringe grundlag for en yderligere reduktion af </P>  \r\n\r\n<P>NOx-udslippet. </P>  \r\n\r\n<P>På denne baggrund fremsendte miljøministeren den 13. maj 1985 til </P>  \r\n\r\n<P>Miljø- og Planlægningsudvalget sin handlingsplan til begrænsning </P>  \r\n\r\n<P>af NOx-forureningen. Miljøministeren bad samtidig Miljøstyrelsen </P>  \r\n\r\n<P>om at etablere et mere formaliseret samarbejde med elværkerne </P>  \r\n\r\n<P>omkring nogle velegnede udviklingsprojekter til nedbringelse af </P>  \r\n\r\n<P>NOx-emissionen, idet indsatsen mod NOx-forureningen i så høj grad </P>  \r\n\r\n<P>som muligt bør baseres på den teknologi, der forsøges udviklet af </P>  \r\n\r\n<P>forskellige danske firmaer. </P>  \r\n\r\n<P>Dette samarbejde har resulteret i igangsættelsen af en række </P>  \r\n\r\n<P>aktiviteter vedrørende begrænsning af NOx-emissionen fra danske </P>  \r\n\r\n<P>kraftværker. </P>  \r\n\r\n<P>Som et led i opfølgningen af handlingsplanen fra maj 1985 til </P>  \r\n\r\n<P>begrænsning af NOx-forureningen har elværkerne yderligere </P>  \r\n\r\n<P>iværksat en række aktiviteter i samarbejde med en række danske </P>  \r\n\r\n<P>virksomheder til et beløb af ca. 200 mill. kr. til begrænsning af </P>  \r\n\r\n<P>NOx-emissionen fra danske kraftværker, bl.a. installering af </P>  \r\n\r\n<P>demonstrationsanlæg til fjernelse af NOx i røggassen. </P>  \r\n\r\n<P>På baggrund af den alvorlige situation med hensyn til iltsvind i de </P>  \r\n\r\n<P>indre danske farvande i efteråret 1986 fremsendte miljøministeren </P>  \r\n\r\n<P>imidlertid den 28. oktober 1986 en aktionsplan for havet omkring </P>  \r\n\r\n<P>Danmark til Miljø- og Planlægningsudvalget. </P>  \r\n\r\n<P>Den 18. november 1986 vedtog Folketinget efter en debat om </P>  \r\n\r\n<P>forureningen af danske havområder en motiveret dagsorden, hvori </P>  \r\n\r\n<P>Folketinget bl.a. opfordrede regeringen til inden 1. februar 1987 </P>  \r\n\r\n<P>at fremlægge en samlet plan for begrænsning af udledningen af </P>  \r\n\r\n<P>kvælstof og fosfor til vandmiljøet. Regeringen har i </P>  \r\n\r\n<P>overensstemmelse hermed udarbejdet en handlingsplan af 31. januar </P>  \r\n\r\n<P>1987 om forureningen af det danske havmiljø med næringssalte. </P>  \r\n\r\n<P>Under en forespørgselsdebat den 18. februar 1987 vedtog Folketinget </P>  \r\n\r\n<P>en motiveret dagsorden, hvorefter Folketingets Miljø- og </P>  \r\n\r\n<P>Planlægningsudvalg skulle ændre prioriteringen i planen. </P>  \r\n\r\n<P>Handlingsplanen er herefter blevet behandlet i Folketingets Miljø- </P>  \r\n\r\n<P>og Planlægningsudvalg. Udvalgsarbejdet er afsluttet med </P>  \r\n\r\n<P>afgivelsen af en beretning af 30. april 1987 om vandmiljøplanen, </P>  \r\n\r\n<P>hvori et flertal har fastlagt principperne for en række ændringer </P>  \r\n\r\n<P>i handlingsplanen. </P>  \r\n\r\n<P>For så vidt angår NOx henviser Miljø- og Planlægningsudvalget i </P>  \r\n\r\n<P>vandmiljøplanen til, at miljøministeren i sommeren 1987 vil </P>  \r\n\r\n<P>fremsætte en plan for nedsættelse af kraftværkernes forurening </P>  \r\n\r\n<P>med NOx. </P>  \r\n\r\n<P>VI. Miljøministerens NOx <B>-handlingsplan </B></P>  \r\n\r\n<P>Den i beretningen nævnte plan oversendte miljøministeren den 30. </P>  \r\n\r\n<P>oktober 1987 til Folketinget. </P>  \r\n\r\n<P>Det fremgår heraf, at en egentlig reduktion i NO x-emissionen fra </P>  \r\n\r\n<P>kraftværkerne i forhold til 1980-niveauet i dag kun kan opnås ved </P>  \r\n\r\n<P>hjælp af røggasrensning. Et dansk NOx-reduktionsprogram, der </P>  \r\n\r\n<P>forudsætter anvendelse af røggasrensning i større omfang indenfor </P>  \r\n\r\n<P>en kort årrække, vil formentlig betyde, at disse anlæg </P>  \r\n\r\n<P>fortrinsvis må baseres på udenlandsk teknologi. </P>  \r\n\r\n<P>I NOx-handlingsplanen er opstillet en række beregningseksempler </P>  \r\n\r\n<P>svarende til forskellige reduktionsgrader. </P>  \r\n\r\n<P>En reduktion på op til 50 pct. af NOx-emissionen i år 2005 i forhold </P>  \r\n\r\n<P>til 1980-niveauet skønnes i handlingsplanen at ville medføre </P>  \r\n\r\n<P>akkumulerede anlægs- og driftsomkostninger på ca. 6,5 mia. kr. </P>  \r\n\r\n<P>Det svarer til en stigning i elpriserne i størrelsesordenen 2 til </P>  \r\n\r\n<P>3 øre pr. kWh. </P>  \r\n\r\n<P>Antages det, at industrien i år 2005 har et elforbrug på ca. 13,5 </P>  \r\n\r\n<P>TWh indebærer det, at industrien i dette år vil blive pålagt </P>  \r\n\r\n<P>ekstraomkostninger (1987 kroner) på ca. 360 mill. kr. som følge </P>  \r\n\r\n<P>af stigningen i produktionspriser på elektricitet med 2,7 </P>  \r\n\r\n<P>øre/kWh. Dette tal skal ses i forhold til en forventet udgift til </P>  \r\n\r\n<P>elforbruget for industrien på ca. 5 mia. kr. i år 2005, hvis man </P>  \r\n\r\n<P>tager udgangspunkt i de nugældende kulpriser, der imidlertid er </P>  \r\n\r\n<P>lavere, end hvad man må regne med på længere sigt. </P>  \r\n\r\n<P>Det skal understreges, at der er stor usikkerhed knyttet til </P>  \r\n\r\n<P>ovennævnte tal. Miljøstyrelsen forventer, at udgifterne vil kunne </P>  \r\n\r\n<P>reduceres i takt med den teknologiske udvikling og antallet af </P>  \r\n\r\n<P>anlæg. </P>  \r\n\r\n<P>Da NOx-forureningen er grænseoverskridende, og derfor er et problem, </P>  \r\n\r\n<P>som skal løses gennem en samlet indsats, i første række fra de </P>  \r\n\r\n<P>europæiske lande, lægges der i handlingsplanen vægt på, at </P>  \r\n\r\n<P>reguleringen og de enkelte etaper må tages op til fornyet </P>  \r\n\r\n<P>overvejelse og eventuel justering, således at der i videst muligt </P>  \r\n\r\n<P>omfang tilstræbes overensstemmelse mellem det danske </P>  \r\n\r\n<P>ambitionsniveau og den internationale udvikling. </P>  \r\n\r\n<P>VII. Lovforslagets indhold </P>  \r\n\r\n<P>Nærværende lovforslag fremsættes på baggrund af Folketingets </P>  \r\n\r\n<P>motiverede dagsorden af 5. november 1987 om en nedbringelse af </P>  \r\n\r\n<P>NOx-emissionen fra kraftværkerne. Forslaget er endvidere et led i </P>  \r\n\r\n<P>opfølgningen af forsuringsudvalgets anbefalinger og </P>  \r\n\r\n<P>miljøministerens handlingsplaner af 13. maj 1985 og 30. oktober </P>  \r\n\r\n<P>1987 samt af de initiativer og tilkendegivelser, Danmark i </P>  \r\n\r\n<P>international sammenhæng er fremkommet med. </P>  \r\n\r\n<P>I forslaget er endvidere indarbejdet de allerede eksisterende regler </P>  \r\n\r\n<P>for begrænsning af SO2-emissionen fra kraftværkerne, jf. lov nr. </P>  \r\n\r\n<P>251 af 23. maj 1984 om begrænsning af svovldioxidforurening fra </P>  \r\n\r\n<P>kraftværker. </P>  \r\n\r\n<P>Ifølge ovennævnte lov skal der fastsættes årlige kvoter for </P>  \r\n\r\n<P>kraftværkernes SO2-udslip, medens der ifølge nærværende </P>  \r\n\r\n<P>lovforslag hvert 4. år skal fastsættes en 4-årig kvote for såvel </P>  \r\n\r\n<P>SO2-emissionen som for NOx-emissionen. </P>  \r\n\r\n<P>Med lovforslaget etableres en ordning, hvorefter miljøministeren </P>  \r\n\r\n<P>efter forhandling med energiministeren og elforsyningsselskaberne </P>  \r\n\r\n<P>skal fastsætte, hvor store mængder SO2 og NOx, der i de kommende </P>  \r\n\r\n<P>år må udsendes fra kraftværkerne. Herved vil den af Folketinget i </P>  \r\n\r\n<P>den motiverede dagsorden af 5. november 1987 fastsatte målsætning </P>  \r\n\r\n<P>om en nedbringelse af NOx-emissionen på mindst 50% i år 2005 </P>  \r\n\r\n<P>blive opnået. Loven vil endvidere blive administreret således, at </P>  \r\n\r\n<P>elværkernes SO2-emission vil være nedbragt til 125.000 tons i </P>  \r\n\r\n<P>1995 som tilkendegivet af miljøministeren overfor Folketingets </P>  \r\n\r\n<P>Miljø- og Planlægningsudvalg i forbindelse med vedtagelsen af </P>  \r\n\r\n<P>ovennævnte lov nr. 251. </P>  \r\n\r\n<P>Der lægges som nævnt i handlingsplanen vægt på, at der gennemføres </P>  \r\n\r\n<P>tilsvarende reduktioner af NOx-udslippet i de øvrige EF-lande og </P>  \r\n\r\n<P>i vore nabolande. </P>  \r\n\r\n<P>Ved fastsættelsen af kvoterne for elværkernes maksimale udslip af </P>  \r\n\r\n<P>NOx og SO2 i kvoteperioden forudsættes, at der ikke foregår nogen </P>  \r\n\r\n<P>import eller eksport af elektricitet. Såfremt der er en import af </P>  \r\n\r\n<P>el, reduceres den mængde SO2 og NOx, elværkerne må udlede, med en </P>  \r\n\r\n<P>mængde svarende til importen - og vice versa, såfremt der er tale </P>  \r\n\r\n<P>om eksport. </P>  \r\n\r\n<P>Lovforslaget giver i øvrigt elforsyningsvirksomhederne en </P>  \r\n\r\n<P>fleksibilitet med hensyn til måden, hvorpå reduktion af SO2- og </P>  \r\n\r\n<P>NOx-udledningen skal gennemføres, herunder i hvilken grad det </P>  \r\n\r\n<P>f.eks. skal ske ved anvendelse af naturgas, anvendelse af </P>  \r\n\r\n<P>lav-NOx-brændere eller etablering af røggasrensningsteknik. </P>  \r\n\r\n<P>Med henblik på gennemførelsen af denne regulering indeholder </P>  \r\n\r\n<P>lovforslaget bestemmelser, der forpligter </P>  \r\n\r\n<P>elforsyningsvirksomhederne til at meddele miljøministeren og </P>  \r\n\r\n<P>energiministeren de nødvendige oplysninger om den faktiske og </P>  \r\n\r\n<P>forventede udvikling med hensyn til f.eks. elforbrug, SO2- og </P>  \r\n\r\n<P>NOx-udledning og etablering af emissionsbegrænsende teknologi. </P>  \r\n\r\n<P>Lovforslaget har været genstand for høring af og i et vist omfang </P>  \r\n\r\n<P>forhandling med: </P>  \r\n\r\n<P>Elsam, </P>  \r\n\r\n<P>Elkraft, </P>  \r\n\r\n<P>Danske Elværkers Forening, </P>  \r\n\r\n<P>Industrirådet, </P>  \r\n\r\n<P>Kommunernes Landsforening, </P>  \r\n\r\n<P>Amtsrådsforeningen i Danmark, </P>  \r\n\r\n<P>Hovedstadsrådet, </P>  \r\n\r\n<P>Københavns Kommune, </P>  \r\n\r\n<P>Frederiksberg Kommune, </P>  \r\n\r\n<P>Forbrugerrådet, </P>  \r\n\r\n<P>I/S NEFO, </P>  \r\n\r\n<P>Energiministeriet, </P>  \r\n\r\n<P>Udenrigsministeriet, </P>  \r\n\r\n<P>Danmarks Naturfredningsforening, </P>  \r\n\r\n<P>Planstyrelsen, </P>  \r\n\r\n<P>Skov- og Naturstyrelsen, </P>  \r\n\r\n<P>NOAH, </P>  \r\n\r\n<P>Budgetdepartementet, </P>  \r\n\r\n<P>Administrationsdepartementet. </P>  \r\n\r\n<P>Lovforslaget er samtidig med fremsættelsen i Folketinget sendt til </P>  \r\n\r\n<P>EF-Kommissionen til underretning i overensstemmelse med </P>  \r\n\r\n<P>miljøinformationsaftalen af 1973. </P>  \r\n\r\n<P>Administrative og økonomiske konsekvenser </P>  \r\n\r\n<P>Lovforslaget betyder nye statslige opgaver, </P>  \r\n\r\n<P>- dels som følge af, at Miljøministeriet skal vurdere udviklingen af </P>  \r\n\r\n<P>den samlede udledning af såvel SO2 som NOx fra kraftværkerne, </P>  \r\n\r\n<P>herunder oplysninger om etablering af teknik til nedbringelse af </P>  \r\n\r\n<P>emissionerne, </P>  \r\n\r\n<P>- dels som følge af, at Miljøministeriet skal fastsætte den </P>  \r\n\r\n<P>maksimale mængde af såvel SO2 som NOx, der samlet må udledes fra </P>  \r\n\r\n<P>de af loven omfattede kraftværker i de fire-årige kvoteperioder. </P>  \r\n\r\n<P>Det skønnes dog, at gennemførelsen af lovforslaget ikke vil kræve </P>  \r\n\r\n<P>ansættelse af flere sagsbehandlere, idet kvotefastsættelsen for </P>  \r\n\r\n<P>SO2 nu skal finde sted hvert 4. år i modsætning til som hidtil </P>  \r\n\r\n<P>hvert år. </P>  \r\n\r\n<P>Der vil ikke være økonomiske eller administrative konsekvenser for </P>  \r\n\r\n<P>amtskommuner og kommuner. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>I bestemmelsen pålægges det elforsyningsvirksomhederne hvert 4. år </P>  \r\n\r\n<P>at udarbejde en samlet redegørelse, der indeholder oplysninger </P>  \r\n\r\n<P>til brug for en vurdering af den forventede udledning af SO2 og </P>  \r\n\r\n<P>NOx fra kraftværker. </P>  \r\n\r\n<P>Bestemmelsen gælder for elforsyningsvirksomhed, der er omfattet af § </P>  \r\n\r\n<P>3 i lov nr. 54 af 25. februar 1976 om elforsyning, hvorefter </P>  \r\n\r\n<P>elforsyningsvirksomhed fra produktionsanlæg med kapacitet over 25 </P>  \r\n\r\n<P>MW elektrisk kun må udøves efter bevilling givet af </P>  \r\n\r\n<P>energiministeren. Bestemmelsen omfatter således også </P>  \r\n\r\n<P>kraftvarmeværker. </P>  \r\n\r\n<P>De decentrale kraftvarmeværker, der bl.a. opføres ifølge aftalen af </P>  \r\n\r\n<P>6. juni 1986 mellem regeringen og Socialdemokratiet, vil som alt </P>  \r\n\r\n<P>overvejende hovedregel have en kapacitet på under 25 MW elektrisk </P>  \r\n\r\n<P>og vil derfor ikke være omfattet af nærværende lovforslag. Disse </P>  \r\n\r\n<P>anlæg reguleres i forbindelse med godkendelse af særligt </P>  \r\n\r\n<P>forurenende virksomheder i medfør af kapitel 5 i </P>  \r\n\r\n<P>miljøbeskyttelsesloven, hvadenten de ejes af de i § 1 nævnte </P>  \r\n\r\n<P>virksomheder eller andre fysiske eller juridiske personer. </P>  \r\n\r\n<P>Decentrale kraftvarmeværker med en kapacitet over 25 MW elektrisk </P>  \r\n\r\n<P>er omfattet af nærværende lov. </P>  \r\n\r\n<P>Til brug ved kapitel 5-godkendelsen af værker under 25 MW elektrisk </P>  \r\n\r\n<P>vil de retningslinier, som Miljøstyrelsen har udarbejdet og </P>  \r\n\r\n<P>planlægger at udarbejde, blive lagt til grund. Sådanne </P>  \r\n\r\n<P>retningslinier udarbejdes efter forhandling med Energiministeriet </P>  \r\n\r\n<P>og de berørte parter. De retningslinier, der vil blive udarbejdet </P>  \r\n\r\n<P>om gasfyrede værker, vil blandt andet blive baseret på resultatet </P>  \r\n\r\n<P>af de forsøgsprogrammer, der vil blive iværksat i nærmeste </P>  \r\n\r\n<P>fremtid af elværkerne. </P>  \r\n\r\n<P>Der vil naturligvis blive lagt vægt på at sikre, at der ikke </P>  \r\n\r\n<P>pålægges de decentrale værker omkostninger, som ikke står i </P>  \r\n\r\n<P>rimeligt forhold til værkernes økonomi og produktion og effekten </P>  \r\n\r\n<P>på miljøet. </P>  \r\n\r\n<P>De oplysninger, der skal indgå i redegørelsen, skal kunne danne </P>  \r\n\r\n<P>grundlag for fastlæggelsen af grænsen for den samlede fireårige </P>  \r\n\r\n<P>udledning af SO2 og NOx i medfør af lovforslagets § 4, samt for </P>  \r\n\r\n<P>vurderingen af, om de påtænkte foranstaltninger på længere sigt </P>  \r\n\r\n<P>vil sikre, at SO2- og NOx-udledningen fra kraftværkerne begrænses </P>  \r\n\r\n<P>i overensstemmelse med Folketingets målsætning om en reduktion på </P>  \r\n\r\n<P>mindst 50% af NOx-emissionen fra kraftværkerne i år 2005 set i </P>  \r\n\r\n<P>forhold til 1980-niveauet og målsætningen om en nedbringelse af </P>  \r\n\r\n<P>SO2-emissionen til 125.000 tons i 1995. </P>  \r\n\r\n<P>Med en 4-årig kvoteperiode vil der kunne opstå behov for justeringer </P>  \r\n\r\n<P>af oplysningerne undervejs. Såfremt der således forekommer </P>  \r\n\r\n<P>væsentligt ændrede forudsætninger end dem, der blev lagt til </P>  \r\n\r\n<P>grund for elforsyningsvirksomhedernes fælles redegørelse efter § </P>  \r\n\r\n<P>1 i lovforslaget, vil Miljøministeriet være indstillet på at </P>  \r\n\r\n<P>revurdere de forureningsbegrænsende foranstaltninger på en sådan </P>  \r\n\r\n<P>måde, at målsætningen opretholdes. </P>  \r\n\r\n<P>Det er hensigten, at den 4-årige redegørelse skal indeholde </P>  \r\n\r\n<P>oplysninger om: </P>  \r\n\r\n<P>- forventet elproduktion </P>  \r\n\r\n<P>- forventet elforbrug </P>  \r\n\r\n<P>- forventet brændselsforbrug </P>  \r\n\r\n<P>- forventet svovlindhold i det anvendte brændsel (gennemsnitsværdien) </P>  \r\n\r\n<P>- forventet NOx-udledning </P>  \r\n\r\n<P>- forventet SO2-udledning </P>  \r\n\r\n<P>- forventet etablering og drift af denox-anlæg, </P>  \r\n\r\n<P>røggasafsvovlingsanlæg og lignende emissionsbegrænsende </P>  \r\n\r\n<P>foranstaltninger </P>  \r\n\r\n<P>- forventet fjernvarmeproduktion fra kraftværker </P>  \r\n\r\n<P>- forventede ændringer i kraftværkernes kapacitet (effekt). </P>  \r\n\r\n<P>Det bemærkes, at en række af disse oplysninger skal afgives med </P>  \r\n\r\n<P>henblik på udarbejdelsen af udbygningsplaner, som indsendes til </P>  \r\n\r\n<P>myndighederne. </P>  \r\n\r\n<P>Med hensyn til etableringen af denox-anlæg skal der som forudsat i </P>  \r\n\r\n<P>miljøministerens handlingsplan for at opnå de nødvendige </P>  \r\n\r\n<P>driftserfaringer inden udgangen af 1989 indsendes de nødvendige </P>  \r\n\r\n<P>ansøgninger om hurtigst mulig idriftssættelse af 1 </P>  \r\n\r\n<P>fuldskalarøggasrensningsanlæg i Elsam-området og 1 i </P>  \r\n\r\n<P>Elkraft-området. </P>  \r\n\r\n<P>Det nærmere omfang af de oplysninger, herunder om installering af </P>  \r\n\r\n<P>røggasafsvovlingsanlæg og oplysning om svovlindhold i det </P>  \r\n\r\n<P>benyttede brændsel på de enkelte værker, der skal indgå i </P>  \r\n\r\n<P>redegørelsen, vil i øvrigt kunne præciseres af miljøministeren, </P>  \r\n\r\n<P>jf. lovforslagets § 3. </P>  \r\n\r\n<P>Af administrative hensyn og for at kunne fastsætte en grænse for den </P>  \r\n\r\n<P>samlede udledning af SO2 og NOx fra kraftværkerne er det en </P>  \r\n\r\n<P>forudsætning, at der sker den fornødne koordination mellem </P>  \r\n\r\n<P>elforsyningsselskaberne, således at Miljøministeriet modtager en </P>  \r\n\r\n<P>sammenarbejdet redegørelse. </P>  \r\n\r\n<P>Det fremgår af § 1, stk. 2, at redegørelsen indsendes til </P>  \r\n\r\n<P>Energiministeriet. Dette ministerium oversender umiddelbart </P>  \r\n\r\n<P>herefter redegørelsen til Miljøministeriet til brug for </P>  \r\n\r\n<P>Miljøministeriets sagsbehandling i henhold til dette lovforslag. </P>  \r\n\r\n<P>Til § 2 </P>  \r\n\r\n<P>Den i bestemmelsen omhandlede redegørelse skal indeholde oplysninger </P>  \r\n\r\n<P>af samme karakter som de i bemærkningerne til § 1 anførte. Der </P>  \r\n\r\n<P>henvises i øvrigt til bemærkningerne nedenfor til § 4. </P>  \r\n\r\n<P>Til § 3 </P>  \r\n\r\n<P>Miljøministeren kan i medfør af § 3 træffe bestemmelse om, hvilke </P>  \r\n\r\n<P>oplysninger der vil være relevante. Det fremgår af § 1, at </P>  \r\n\r\n<P>elforsyningsvirksomhederne skal meddele alle de oplysninger, der </P>  \r\n\r\n<P>er nødvendige for at vurdere udviklingen i den samlede mængde SO2 </P>  \r\n\r\n<P>og NOx fra kraftværkerne. Derfor er der ikke umiddelbart behov </P>  \r\n\r\n<P>for at udarbejde nærmere regler om de oplysninger, </P>  \r\n\r\n<P>elforsyningsvirksomhederne skal afgive. Skulle det imidlertid </P>  \r\n\r\n<P>vise sig hensigtsmæssigt, åbner bestemmelsen mulighed for, at </P>  \r\n\r\n<P>miljøministeren kan fastsætte sådanne regler, herunder </P>  \r\n\r\n<P>bestemmelse om, at oplysningerne i den 4-årige redegørelse skal </P>  \r\n\r\n<P>koordineres med den øvrige planlægning på eludbygningsområdet, </P>  \r\n\r\n<P>jf. bemærkningerne til § 1. </P>  \r\n\r\n<P>Såfremt miljøministeren skulle beslutte at fastsætte regler, vil </P>  \r\n\r\n<P>dette ske efter forudgående forhandling med energiministeren. </P>  \r\n\r\n<P>Til § 4 </P>  \r\n\r\n<P>Når miljøministeren efter de i forslaget til § 5 omtalte </P>  \r\n\r\n<P>forhandlinger skal fastlægge, hvor stor en mængde SO2 og NOx, der </P>  \r\n\r\n<P>i kvoteperioden samlet vil kunne accepteres udledt fra </P>  \r\n\r\n<P>kraftværkerne, er det nødvendigt, at de relevante oplysninger </P>  \r\n\r\n<P>foreligger, herunder oplysninger om etablering og ibrugtagning af </P>  \r\n\r\n<P>anlæg til røggasrensning, jf. forslaget til § 1. Det er ligeledes </P>  \r\n\r\n<P>nødvendigt, at miljøministeren modtager redegørelser hvert fjerde </P>  \r\n\r\n<P>år over den faktiske udvikling med hensyn til udsendelse af SO2 </P>  \r\n\r\n<P>og NOx, jf. forslaget til § 2. </P>  \r\n\r\n<P>NOx dannes under forbrændingen af fossile brændsler ved to </P>  \r\n\r\n<P>principielt forskellige mekanismer: </P>  \r\n\r\n<P>- oxidation af forbrændingsluftens kvælstof </P>  \r\n\r\n<P>- oxidation af brændslets kvælstof. </P>  \r\n\r\n<P>Dannelse af brændsels-NOx er ikke nødvendigvis proportional med </P>  \r\n\r\n<P>brændslets indhold af kvælstof. </P>  \r\n\r\n<P>For kul med samme kvælstofindhold kan der eksempelvis være op til </P>  \r\n\r\n<P>50% forskel i dannelsen af NOx. Forskellen skyldes, at </P>  \r\n\r\n<P>fordelingen af brændselskvælstoffet mellem de flygtige </P>  \r\n\r\n<P>bestanddele og koksresten varierer fra kultype til kultype. </P>  \r\n\r\n<P>Anvendelsen af kul med lavt kvælstofindhold er på den baggrund </P>  \r\n\r\n<P>ikke uden videre et middel til at begrænse NOx-emissionen. </P>  \r\n\r\n<P>De metoder, der kan anvendes til at reducere </P>  \r\n\r\n<P>kvælstofilte-emissionen, er lav-NOx-fyringsteknologi og </P>  \r\n\r\n<P>røggasrensning. Ved lav-NOx-teknik forstås fyringssystemer, der </P>  \r\n\r\n<P>forårsager lav-emission af NOx ved at tilvejebringe </P>  \r\n\r\n<P>forbrændingsomstændigheder, der er ugunstige for dannelsen af NOx </P>  \r\n\r\n<P>og eventuelt nedbryder allerede dannet NOx. For nye anlæg kan der </P>  \r\n\r\n<P>opnås en NOx-reduktion på 20-50% i forhold til ældre anlæg. </P>  \r\n\r\n<P>I den nærmeste fremtid er der 2 metoder til rensning af røggassen </P>  \r\n\r\n<P>for NOx fra kraftværkerne, der kan komme på tale i Danmark, </P>  \r\n\r\n<P>nemlig SCR-processen og SNR-processen. </P>  \r\n\r\n<P>Den såkaldte selektive katalytiske reduktionsproces (SCR) muliggør </P>  \r\n\r\n<P>en NOx-reduktion på omkring 80%. </P>  \r\n\r\n<P>Den selektive ikke-katalytiske reduktionsproces (SNR) muliggør en </P>  \r\n\r\n<P>reduktion på omkring 50%. </P>  \r\n\r\n<P>Det er i praksis vanskeligt for elværkerne at styre NOx-emissionen i </P>  \r\n\r\n<P>kortere tidsrum . Grunden er bl.a. som tidligere nævnt, at der </P>  \r\n\r\n<P>ikke nødvendigvis er en sammenhæng mellem NOx-emissionen og det </P>  \r\n\r\n<P>indfyrede brændsels indhold af kvælstof. </P>  \r\n\r\n<P>Det er derfor i nærværende lovforslag foreslået, at der fastsættes </P>  \r\n\r\n<P>4-årige kvoter for kraftværkernes NOx-emission. De 4-årige </P>  \r\n\r\n<P>perioder går fra 1990-93, 1994-97, 1998-2001 og 2002-2005 etc. </P>  \r\n\r\n<P>På denne baggrund er det fundet hensigtsmæssigt også at foreslå </P>  \r\n\r\n<P>4-årige kvoter for kraftværkernes SO2-emission. </P>  \r\n\r\n<P>I overensstemmelse med disse principper foreslås det i § 4, stk. 1, </P>  \r\n\r\n<P>at miljøministeren senest 1. juli 1989 træffer bestemmelse om, </P>  \r\n\r\n<P>hvor stor en mængde SO2 og NOx der samlet må udledes fra </P>  \r\n\r\n<P>kraftværkerne i perioden 1990-93 (begge år inklusive) - og at </P>  \r\n\r\n<P>miljøministeren samtidig træffer foreløbig bestemmelse om, hvor </P>  \r\n\r\n<P>store mængder SO2 og NOx, der må udledes i de næstfølgende 4 </P>  \r\n\r\n<P>kalenderår, det vil sige årene 1994-97. Kraftværkernes emission </P>  \r\n\r\n<P>af NOx vil således som nævnt i stk. 4 blive nedbragt med mindst </P>  \r\n\r\n<P>50 pct. inden 2005 som tilkendegivet af Folketinget, og </P>  \r\n\r\n<P>emissionen af SO2 til 125.000 tons i 1995. </P>  \r\n\r\n<P>Miljøministeren forlænger herefter hvert 4. år senest den 1. juli </P>  \r\n\r\n<P>sin beslutning efter stk. 1, således at der træffes bestemmelse </P>  \r\n\r\n<P>om den maksimale udledning af SO2 og NOx for den 4-års periode, </P>  \r\n\r\n<P>der følger efter den periode, hvorom der for 4 år siden er </P>  \r\n\r\n<P>truffet beslutning. </P>  \r\n\r\n<P>Såfremt der sker væsentlige ændringer i en eller flere af de til </P>  \r\n\r\n<P>grund liggende forudsætninger, vil sådanne ændringer kunne indgå </P>  \r\n\r\n<P>i myndighedernes vurderinger med hensyn til den i bestemmelsen </P>  \r\n\r\n<P>omhandlede mængdefastlæggelse. Den dokumentation og </P>  \r\n\r\n<P>argumentation, som forudsættes indeholdt i den i § 1 omhandlede </P>  \r\n\r\n<P>redegørelse, vil have væsentlig betydning for denne fastlæggelse. </P>  \r\n\r\n<P>Af samme grund bør der være en vis adgang til at revidere den een </P>  \r\n\r\n<P>gang fastsatte mængde inden for det i § 4, stk. 1, nævnte </P>  \r\n\r\n<P>tidsrum. Bestemmelsen i forslagets § 4, stk. 3, hvorefter </P>  \r\n\r\n<P>miljøministeren i tilfælde af væsentligt ændrede forudsætninger </P>  \r\n\r\n<P>kan ændre sin tidligere trufne afgørelse, skal ses på denne </P>  \r\n\r\n<P>baggrund. Anvendelsen af denne bestemmelse må naturligvis ske </P>  \r\n\r\n<P>under hensyntagen til elværkernes behov for inden for en længere </P>  \r\n\r\n<P>planlægningsperiode at kende vilkårene for </P>  \r\n\r\n<P>elektricitetsproduktionen. </P>  \r\n\r\n<P>Der er som nævnt i de almindelige bemærkninger allerede i </P>  \r\n\r\n<P>miljøbeskyttelsesloven hjemmel til generelt at regulere </P>  \r\n\r\n<P>forurening fra bl.a. kraftværker. </P>  \r\n\r\n<P>Nærværende lov bygger imidlertid på en kvoteordning, der reelt </P>  \r\n\r\n<P>indebærer en begrænsning af administrationen af </P>  \r\n\r\n<P>miljøbeskyttelsesloven på kraftværksområdet for så vidt angår </P>  \r\n\r\n<P>krav om SO2- og NOx-reduktion med henblik på en reduktion af den </P>  \r\n\r\n<P>samlede emission. </P>  \r\n\r\n<P>Lovens administration forudsætter på den anden side, at elværkerne </P>  \r\n\r\n<P>er bundet af de oplysninger, som afgives, jf. § 1, vedrørende den </P>  \r\n\r\n<P>periode, for hvilken der skal fastsættes en bindende kvote, </P>  \r\n\r\n<P>medmindre elværkerne dokumenterer over for Miljøministeriet, at </P>  \r\n\r\n<P>de kan gennemføre tilsvarende effektive forureningsbegrænsende </P>  \r\n\r\n<P>foranstaltninger på samme eller andre kraftværker. </P>  \r\n\r\n<P>Miljøministeriet vil som nævnt være indstillet på at justere de </P>  \r\n\r\n<P>forureningsbegrænsende foranstaltninger i den 4-årige </P>  \r\n\r\n<P>kvoteperiode på en sådan måde, at målsætningen opretholdes. </P>  \r\n\r\n<P>For de kraftværker, der ifølge redegørelserne - der forudsættes </P>  \r\n\r\n<P>amtsrådet bekendt - således skal have etableret </P>  \r\n\r\n<P>emissionsbegrænsende foranstaltninger, udarbejdes vilkårene i </P>  \r\n\r\n<P>overensstemmelse hermed. </P>  \r\n\r\n<P>En begrænsning af den regionale og langtransporterede SO2- og </P>  \r\n\r\n<P>NOx-forurening forudsættes således opnået gennem kvoteordningen. </P>  \r\n\r\n<P>Begrænsningen af emissionerne af hensyn til nærmiljøet finder </P>  \r\n\r\n<P>sted med udgangspunkt i immissionskoncentrationsbidraget, hvor </P>  \r\n\r\n<P>der som hidtil i kapitel 5-godkendelsen fastsættes en </P>  \r\n\r\n<P>skorstenshøjde og den tilhørende maximale SO2- og NOx-emission, </P>  \r\n\r\n<P>der skal sikre en forsvarlig luftkvalitet i nærmiljøet. </P>  \r\n\r\n<P>Til § 5 </P>  \r\n\r\n<P>Denne bestemmelse fastlægger, at miljøministeren først kan træffe </P>  \r\n\r\n<P>afgørelse om den maksimale mængde SO2 og NOx, der må udledes fra </P>  \r\n\r\n<P>kraftværkerne, efter at spørgsmålet har været forhandlet med </P>  \r\n\r\n<P>energiministeren og elforsyningsvirksomhederne. </P>  \r\n\r\n<P>Til § 6 </P>  \r\n\r\n<P>Ved den her foreslåede bestemmelse pålægges </P>  \r\n\r\n<P>elforsyningsvirksomhederne en almindelig oplysningspligt over for </P>  \r\n\r\n<P>miljøministeren med hensyn til oplysninger af betydning for </P>  \r\n\r\n<P>vurderingen af den stedfundne SO2- og NOx-forurening fra </P>  \r\n\r\n<P>kraftværkerne. </P>  \r\n\r\n<P>Til § 7 </P>  \r\n\r\n<P>Inden for miljøområdet er en række af miljøministerens beføjelser i </P>  \r\n\r\n<P>miljøbeskyttelsesloven delegeret til Miljøstyrelsen. </P>  \r\n\r\n<P>Miljøstyrelsens opgaver som myndighed efter </P>  \r\n\r\n<P>miljøbeskyttelsesloven - herunder at Miljøstyrelsen skal holde </P>  \r\n\r\n<P>sig orienteret om luftforureningsforholdene i landet - er </P>  \r\n\r\n<P>baggrunden for, at de beføjelser, der i lovforslaget er givet </P>  \r\n\r\n<P>miljøministeren, vil blive henlagt til Miljøstyrelsen. </P>  \r\n\r\n<P>Til § 9 </P>  \r\n\r\n<P>Ved den her foreslåede bestemmelse forbliver de af Miljøstyrelsen </P>  \r\n\r\n<P>indtil 1996 fastsatte kvoter for kraftværkernes emission af SO2 i </P>  \r\n\r\n<P>kraft, indtil der træffes nye afgørelser med hjemmel i denne lov. </P>  \r\n\r\n<P>Det er hensigten at fastsætte kvoter for SO2-emissionen med </P>  \r\n\r\n<P>hjemmel i denne lov første gang senest 1. juli 1989 for </P>  \r\n\r\n<P>perioderne 1990-93 (bindende kvoter) og 1994-97 (foreløbige </P>  \r\n\r\n<P>kvoter). </P>  \r\n\r\n<P>Til § 10 </P>  \r\n\r\n<P>Revisionsbestemmelsen er indsat for at efterkomme Folketingets ønske </P>  \r\n\r\n<P>i motiveret dagsorden af 5. november 1987 om, at der i nærværende </P>  \r\n\r\n<P>lovforslag indsættes en bestemmelse om i 1990 at foretage en </P>  \r\n\r\n<P>revurdering af målsætningen i forhold til den teknologiske </P>  \r\n\r\n<P>udvikling på området med henblik på en yderligere og/eller </P>  \r\n\r\n<P>hurtigere reduktion af NOx-emissionen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00173"
        },
        {
            "displayName": "Entydig dokumentidentifikation",
            "displayValue": "CL004815"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "173"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}