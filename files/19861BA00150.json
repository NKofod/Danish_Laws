{
    "id": 106263,
    "title": "1986 BSF 150   FORSLAG TIL FOLKETINGSBESLUTNING OM ÆNDRING AF ARVEAFGIFTSLOVEN ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 150",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 150 </P>  \r\n\r\n<P></P>  \r\n\r\n<P>Forslag til folketingsbeslutning om ændring af arveafgiftsloven </P>  \r\n\r\n<P></P>  \r\n\r\n<P>Fremsat af Aase Olesen (RV) Bernhard Baunsgaard (RV) Lone Dybkjær (RV)  \r\n\r\n Estrup (RV) Niels Helveg Petersen (RV) </P>  \r\n\r\n<P></P>  \r\n\r\n<P>den 26. marts 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til snarest og senest ved </P>  \r\n\r\n<P>begyndelsen af folketingsåret 1987-88 at fremsætte lovforslag med </P>  \r\n\r\n<P>henblik på en ændring af § 3, stk. 6, i lov om afgift af arv og </P>  \r\n\r\n<P>gave, således at det klart af selve lovteksten fremgår, hvilke </P>  \r\n\r\n<P>regler der skal gælde for arveafgiftsnedsættelse for ugifte </P>  \r\n\r\n<P>samboende personer af modsat køn. </P>  \r\n\r\n<P>Oprindeligt fremsat beslutningsforslag </P>  \r\n\r\n<P>Blad nr 642 </P>  \r\n\r\n<P>Folketinget opfordrer regeringen til snarest og senest ved </P>  \r\n\r\n<P>begyndelsen af folketingsåret 1987-88 at fremsætte lovforslag med </P>  \r\n\r\n<P>henblik på en ændring af § 3, stk. 6, i lov om afgift af arv og </P>  \r\n\r\n<P>gave, således at det klart af selve lovteksten fremgår, hvilke </P>  \r\n\r\n<P>regler der skal gælde for arveafgiftsnedsættelse for ugifte </P>  \r\n\r\n<P>samboende personer af modsat køn. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>»Almindelige bemærkninger§ </P>  \r\n\r\n<P>Ved cirkulære af 2. december 1986 om arveafgift for samlevende </P>  \r\n\r\n<P>personer, jf. bilag 3, ændrede skattedepartementet den hidtidige </P>  \r\n\r\n<P>fremgangsmåde ved bevillingsmæssig arveafgiftsnedsættelse for </P>  \r\n\r\n<P>ugifte samboende, som var beskrevet i vejledning af 14. juni 1982, </P>  \r\n\r\n<P>jf. bilag 2. </P>  \r\n\r\n<P>På trods af at et udvalg under Skatte- og Afgiftsministeriet i juni </P>  \r\n\r\n<P>1984 afgav en delbetænkning om arve- og gaveafgift (Betænkning nr. </P>  \r\n\r\n<P>1014), hvori det udtrykkeligt anbefales at forlade </P>  \r\n\r\n<P>bevillingspraksis, har ministeren foretrukket at ændre reglerne </P>  \r\n\r\n<P>ved udstedelse af et cirkulære og således forhindret, at sagen kom </P>  \r\n\r\n<P>til offentlighedens kendskab via en almindelig behandling i </P>  \r\n\r\n<P>Folketinget. </P>  \r\n\r\n<P>Hensigten med nærværende forslag til folketingsbeslutning er primært </P>  \r\n\r\n<P>at få slået fast, at ændringer af den karakter, som er indeholdt i </P>  \r\n\r\n<P>cirkulæret af 2. december 1986, formelt bør ske ved lovændring. </P>  \r\n\r\n<P>Forslagsstillerne er ikke uvillige til at diskutere ændringer på </P>  \r\n\r\n<P>arveafgiftsområdet, men det bør ske i fuld offentlighed i </P>  \r\n\r\n<P>folketingssalen og via udvalgsarbejdet i Folketinget. Det er </P>  \r\n\r\n<P>endvidere forslagsstillerne magtpåliggende at påpege, at ændringer </P>  \r\n\r\n<P>af arveafgiftsregler for ugifte samboende må ses i en større </P>  \r\n\r\n<P>sammenhæng. Man skal i den forbindelse henvise til det af Det </P>  \r\n\r\n<P>Radikale Venstre fremsatte forslag til folketingsbeslutning nr. B </P>  \r\n\r\n<P>100 om indførelse af individualprincippet på det familie- og </P>  \r\n\r\n<P>socialpolitiske område. </P>  \r\n\r\n<P>Skatte- og afgiftsministeren udtalte under Folketingets spørgetid den </P>  \r\n\r\n<P>21. januar 1987, jf. Folketingstidende 1986-87, forhandlingerne </P>  \r\n\r\n<P>sp. 5697ff, at regeringen på nogle meget beskedne områder inden </P>  \r\n\r\n<P>for lovens rammer har &#187;nærmest ajourført begreberne&#171;. </P>  \r\n\r\n<P>Ministeren fremførte endvidere, &#187;at den lempelse i </P>  \r\n\r\n<P>arveafgiftsreglerne, der her er tale om, ikke er ny&#171;. Ministeren </P>  \r\n\r\n<P>sagde endelig i spørgetiden følgende: </P>  \r\n\r\n<P>&#187;Jeg understreger også, at det måske er svært for spørgeren at sætte  \r\n\r\n</P>  \r\n\r\n<P>sig ind i de situationer, der her er tale om, men jeg ser mange </P>  \r\n\r\n<P>tragedier, hvor folk af en eller anden grund ikke er blevet gift. </P>  \r\n\r\n<P>Det kan være, at en af parterne er blevet dræbt ved et </P>  \r\n\r\n<P>færdselsuheld umiddelbart før ægteskabets indgåelse, og det kan </P>  \r\n\r\n<P>være andre situationer. Det er sager af meget, meget stor </P>  \r\n\r\n<P>menneskelig og følelsesmæssig betydning, og jeg synes, at det er </P>  \r\n\r\n<P>urimeligt at lade som om, vi her snakker om teknik, når vi i </P>  \r\n\r\n<P>virkeligheden snakker om menneskeskæbner i en situation, som er </P>  \r\n\r\n<P>meget, meget belastende for de pågældende&#171;. (Sp. 5700, 2. afsnit).  \r\n\r\n</P>  \r\n\r\n<P>Denne sidste udtalelse giver indtryk af, at de nye regler kun skal </P>  \r\n\r\n<P>anvendes i de meget specielle tilfælde, hvor der indtræffer </P>  \r\n\r\n<P>dødsfald umiddelbart forud for ægteskabs indgåelse. </P>  \r\n\r\n<P>Forslagsstillerne er af den opfattelse, at Skatteministeriet med </P>  \r\n\r\n<P>cirkulæret af 2. december 1986 lægger op til en væsentlig ændring </P>  \r\n\r\n<P>af hidtidig praksis. Det drejer sig først og fremmest om kravet </P>  \r\n\r\n<P>til samlivets varighed (nedsættelse fra 6 til 2 år), om </P>  \r\n\r\n<P>arveafgiftsklasse, der nu altid skal være afgiftsklasse A uden </P>  \r\n\r\n<P>hensyn til arvens størrelse og arvingens økonomiske forhold, og </P>  \r\n\r\n<P>endelig om bestemmelsen vedrørende økonomisk afhængighed, et krav, </P>  \r\n\r\n<P>der nu i realiteten er ophævet. </P>  \r\n\r\n<P>Men den helt overordnede ændring består i, at der på basis af en </P>  \r\n\r\n<P>lovgivning, der giver mulighed for en dispensation (via </P>  \r\n\r\n<P>bevilling), nu efter cirkulærets formulering indføres en ret til </P>  \r\n\r\n<P>arveafgiftsnedsættelse, hvorved det i arveafgiftslovens § 3, stk. </P>  \r\n\r\n<P>6, jf. bilag 1, foreskrevne pligtmæssige skøn reelt erstattes med </P>  \r\n\r\n<P>en cirkulærebestemt regel. </P>  \r\n\r\n<P>I betænkning nr. 1014 skrev arve- og gaveafgiftsudvalget allerede i </P>  \r\n\r\n<P>1984 (se side 156): </P>  \r\n\r\n<P>&#187;Den nugældende retstilstand er efter udvalgets opfattelse ikke </P>  \r\n\r\n<P>tilfredsstillende, idet den bygger på en bevillingsbestemmelse, </P>  \r\n\r\n<P>som medfører en del administration, som ikke opfylder et naturligt </P>  \r\n\r\n<P>behov hos de implicerede parter for en klar og sikker </P>  \r\n\r\n<P>retstilstand.&#171; </P>  \r\n\r\n<P>På denne baggrund finder forslagsstillerne, at ministerens </P>  \r\n\r\n<P>fremgangsmåde er på kanten af legalitetsprincippet, og at hans </P>  \r\n\r\n<P>udtalelse i Folketinget den 21. januar 1987 efterlader megen </P>  \r\n\r\n<P>usikkerhed om retstilstanden på området. Derfor anbefaler </P>  \r\n\r\n<P>forslagsstillerne, at regeringen snarest lader Folketinget tage </P>  \r\n\r\n<P>stilling til en ændring af arveafgiftslovens § 3, stk. 6, og lader </P>  \r\n\r\n<P>alle tekniske, juridiske, fordelingspolitiske og familiepolitiske </P>  \r\n\r\n<P>aspekter herved belyse i forbindelse med folketingsbehandlinger, </P>  \r\n\r\n<P>udvalgsarbejde og offentlig debat. </P>  \r\n\r\n<P>»Beslutningsforslaget set i en større sammenhæng§ </P>  \r\n\r\n<P>Som det fremgik af debatten ved Folketingets spørgetid den 21. januar </P>  \r\n\r\n<P>1987, optog det flere partier, hvorledes arveafgiftsreglerne for </P>  \r\n\r\n<P>ugifte samboende påvirker vilkårene for ægteskabet. </P>  \r\n\r\n<P>Den i cirkulæret foretagne ændring er en del af den udvikling i </P>  \r\n\r\n<P>retsgrundlaget, der kan ses som et forsøg på at give ugifte </P>  \r\n\r\n<P>samboende andel i de fordele, der kan være ved at være gift, uden </P>  \r\n\r\n<P>at samfundet samtidig har pålagt de samme mennesker ægteskabets </P>  \r\n\r\n<P>økonomiske ulemper (sambeskatning af formuer og gensidig </P>  \r\n\r\n<P>forsørgelsespligt). </P>  \r\n\r\n<P>Forslagsstillerne anerkender fuldt ud, at de nu over 500.000 såkaldte </P>  \r\n\r\n<P>&#187;papirløse&#171; danskere giver problemer for den fremtidige </P>  \r\n\r\n<P>familielovgivning. Kernen i kritikken af cirkulæret af 2. december </P>  \r\n\r\n<P>1986 er imidlertid netop, at regeringen her har taget fat så at </P>  \r\n\r\n<P>sige &#187;i den forkerte ende&#171; af problemet. Mens man nu har lempet  \r\n\r\n</P>  \r\n\r\n<P>arveafgiften for relativt velhavende mannesker, der har skrevet </P>  \r\n\r\n<P>testamente, foreligger der ingen planer om at lempe </P>  \r\n\r\n<P>&#187;dyneløfterreglerne&#171; for den enlige forsørger. Her kan det </P>  \r\n\r\n<P>offentlige fortsat på et ofte løst grundlag reducere folks </P>  \r\n\r\n<P>boligsikring og andre sociale ydelser. </P>  \r\n\r\n<P>Ud over henvisningen til det ovenfor nævnte forslag til </P>  \r\n\r\n<P>folketingsbeslutning, nr. B 100, ville forslagsstillerne finde det </P>  \r\n\r\n<P>rimeligt, at regeringen inden for en rimelig økonomisk ramme </P>  \r\n\r\n<P>udarbejdede et beslutningsgrundlag vedrørende ligestilling af </P>  \r\n\r\n<P>gifte og ugifte med hensyn til formuebeskatning. </P>  \r\n\r\n<P>Da det af fordelingspolitiske grunde må anses for uacceptabelt at </P>  \r\n\r\n<P>ophæve sambeskatningen totalt ved blot at give alle skatteydere </P>  \r\n\r\n<P>det nugældende bundfradrag i formueskattegrundlaget, foreslås det, </P>  \r\n\r\n<P>at regeringen udarbejder alternative modeller til brug for </P>  \r\n\r\n<P>Folketingets overvejelser. Forslagene, der helt eller delvis skal </P>  \r\n\r\n<P>være udgiftsneutrale, kan bygge på skærpede arveafgifter eller </P>  \r\n\r\n<P>nedsatte bundfradrag. Et nedsat bundfradrag kunne suppleres med et </P>  \r\n\r\n<P>bundfradrag relateret til boligen kombineret med overførselsret </P>  \r\n\r\n<P>mellem ægtefæller for uudnyttede bundfradrag. Herved kunne der </P>  \r\n\r\n<P>opnås en ligestilling af ægtefæller og ugifte samboende, uden at </P>  \r\n\r\n<P>man ramte de reelt enlige urimeligt hårdt. </P>  \r\n\r\n<P>Bilag 1 </P>  \r\n\r\n<P>¿§ 3, stk. 6, i lov om afgift af arv og gave, jf. lovbekendtgørelse </P>  \r\n\r\n<P>nr. 62 af 6. februar 1987¨ </P>  \r\n\r\n<P>Stk. 6. Hvis arvingen ved arveladerens død i længere tid har hørt til </P>  \r\n\r\n<P>dennes husstand eller været økonomisk afhængig af ham, kan </P>  \r\n\r\n<P>ministeren for skatter og afgifter tillade, at arveafgiften svares </P>  \r\n\r\n<P>efter en lavere afgiftsklasse end den, arvingens slægtskabsforhold </P>  \r\n\r\n<P>til arveladeren vil betinge. Har arvingen i de sidste 5 år før </P>  \r\n\r\n<P>arveladerens død hørt til dennes husstand eller været økonomisk </P>  \r\n\r\n<P>afhængig af ham, og arvelodden ikke overstiger 2.000 kr., </P>  \r\n\r\n<P>bortfalder arveafgiften. </P>  \r\n\r\n<P>Bilag 2 </P>  \r\n\r\n<P>»Skattedepartementets vejledning af 14. juni 1982§ </P>  \r\n\r\n<P>Vejledning om arveafgiftsnedsættelse efter arveafgiftslovens § 3, </P>  \r\n\r\n<P>stk. 6 </P>  \r\n\r\n<P>1. Efter arveafgiftslovens § 3, stk. 6, kan ministeren for skatter og </P>  \r\n\r\n<P>afgifter tillade, at arveafgiften beregnes efter en lavere </P>  \r\n\r\n<P>afgiftsklasse, end slægtskabsforholdet mellem arvelader og </P>  \r\n\r\n<P>arvingen betinger. Tilladelsen gives af skattedepartementet. </P>  \r\n\r\n<P>Det er en betingelse for at opnå afgiftsnedsættelse, at arvingen ved </P>  \r\n\r\n<P>arveladerens død i længere tid har hørt til dennes husstand eller </P>  \r\n\r\n<P>har været økonomisk afhængig af arveladeren. </P>  \r\n\r\n<P>Sager om arveafgiftsnedsættelse efter arveafgiftslovens § 3, stk. 6, </P>  \r\n\r\n<P>behandles efter følgende retningslinjer: </P>  \r\n\r\n<P>»Fælles regler§ </P>  \r\n\r\n<P>2. Lovens betingelse om, at arvingen skal have tilhørt arveladers </P>  \r\n\r\n<P>husstand, anses kun opfyldt, hvis arvingen har stået i et </P>  \r\n\r\n<P>egentligt ansættelsesforhold til arvelader, f.eks. som dennes </P>  \r\n\r\n<P>husbestyrerinde eller medhjælper på en landbrugsejendom. Det er </P>  \r\n\r\n<P>endvidere en betingelse, at arvingen på tidspunktet for dødsfaldet </P>  \r\n\r\n<P>havde bopæl hos arveladeren som følge af ansættelsesforholdet. Er </P>  \r\n\r\n<P>der ikke tale om et husstandsforhold, kan arveafgiften eventuelt </P>  \r\n\r\n<P>nedsættes efter reglen om økonomisk afhængighed; det er også her </P>  \r\n\r\n<P>en betingelse, at arvingen og arveladeren havde fælles bopæl. </P>  \r\n\r\n<P>Hvis arveladeren eller arvingen er flyttet på plejehjem, er den </P>  \r\n\r\n<P>fælles bopæl ophørt. Hvis opholdet på plejehjem er påbegyndt </P>  \r\n\r\n<P>senere end 5 år før dødsfaldet, nedsættes arveafgiften, som om den </P>  \r\n\r\n<P>fælles bopæl ikke var ophørt. </P>  \r\n\r\n<P>3. Ved afgørelsen af, om arveafgiften kan nedsættes, og hvor stor </P>  \r\n\r\n<P>nedsættelsen bliver, har det betydning, hvor stor arvingens </P>  \r\n\r\n<P>skattepligtige indkomst og formue var i de sidste 3 indkomstår </P>  \r\n\r\n<P>inden dødsfaldet. Det har endvidere betydning, hvor længe arvingen </P>  \r\n\r\n<P>og arveladeren har haft fælles bopæl. Endelig lægges der vægt på </P>  \r\n\r\n<P>arvens størrelse. </P>  \r\n\r\n<P>4. Hvis arvingens skattepligtige indkomst og formue har oversteget </P>  \r\n\r\n<P>henholdsvis 200.000 kr. og 1 million kr. i noget af de seneste 3 </P>  \r\n\r\n<P>indkomstår forud for dødsfaldet, nedsættes arveafgiften ikke. </P>  \r\n\r\n<P>»Arvingen skal betale arveafgift efter afgiftsklasse C§ </P>  \r\n\r\n<P>5. Hvis arvingen og arveladeren har haft fælles bopæl i mindre end 6 </P>  \r\n\r\n<P>år, nedsættes arveafgiften ikke. </P>  \r\n\r\n<P>6. Hvis arveladeren og arvingen har haft fælles bopæl i mere end 6 </P>  \r\n\r\n<P>år, men mindre end 10 år før dødsfaldet og betingelserne i pkt. 4 </P>  \r\n\r\n<P>er opfyldt, nedsættes arveafgiften til arveafgiftsklasse B af </P>  \r\n\r\n<P>arvelodder op til 400.000 kr. Af eventuel arv herudover beregnes </P>  \r\n\r\n<P>arveafgiften efter afgiftsklasse C. Afgiften beregnes, som om </P>  \r\n\r\n<P>arveafgiften af hele arven skulle beregnes efter klasse C. </P>  \r\n\r\n<P>7. Har den fælles bopæl varet i mindst 10 år indtil dødsfaldet, og er </P>  \r\n\r\n<P>betingelserne i pkt. 4 opfyldt, nedsættes arveafgiften til </P>  \r\n\r\n<P>arveafgiften efter afgiftsklasse A som for livsarvinger, hvis </P>  \r\n\r\n<P>arvelodden ikke overstiger 400.000 kr. Arveafgiften nedsættes </P>  \r\n\r\n<P>aldrig til arveafgiften efter den særlige ægtefælleskala. Af </P>  \r\n\r\n<P>eventuel arv herudover beregnes arveafgiften efter afgiftsklasse </P>  \r\n\r\n<P>C. Afgiften beregnes, som om arven kun havde udgjort det </P>  \r\n\r\n<P>overskydende beløb. </P>  \r\n\r\n<P>»Arvingen skal betale arveafgift efter afgiftsklasse B§ </P>  \r\n\r\n<P>8. Hvis arvingen efter sit slægtskab med arveladeren skal betale </P>  \r\n\r\n<P>arveafgift efter afgiftsklasse B, er der kun mulighed for </P>  \r\n\r\n<P>afgiftsnedsættelse, hvis den fælles bopæl har varet mere end 10 </P>  \r\n\r\n<P>år. Afgiftsnedsættelse for arvinger, der skal betale arveafgift </P>  \r\n\r\n<P>efter afgiftsklasse B, har f.eks. betydning, når forældre tager </P>  \r\n\r\n<P>arv efter et barn, som er fyldt 21 år, og som boede hos </P>  \r\n\r\n<P>forældrene. </P>  \r\n\r\n<P>For samboende, ugifte søskende gælder den særlige regel i </P>  \r\n\r\n<P>arveafgiftslovens § 2 A, litra e. Efter denne regel skal de betale </P>  \r\n\r\n<P>arveafgift efter arveafgiftsklasse A, hvis de har haft fælles </P>  \r\n\r\n<P>bopæl i mindst 10 år. Denne regel følger direkte af loven. </P>  \r\n\r\n<P>Skifteretten eller eksekutor kan derfor beregne arveafgiften efter </P>  \r\n\r\n<P>arveafgiftsklasse A uden forelæggelse for skattedepartementet. </P>  \r\n\r\n<P>9. Har arvingen haft fælles bopæl med arveladeren i mindst 10 år, og </P>  \r\n\r\n<P>er betingelserne i pkt. 4 opfyldt, nedsættes arveafgiften til </P>  \r\n\r\n<P>arveafgiften efter afgiftsklasse A som for livsarvinger af </P>  \r\n\r\n<P>arvelodder op til 400.000 kr. Af en eventuel arv herudover </P>  \r\n\r\n<P>beregnes arveafgiften efter afgiftsklasse B. Afgiften beregnes, </P>  \r\n\r\n<P>som om arven kun havde udgjort det overskydende beløb. </P>  \r\n\r\n<P>»Ikrafttrædelse§ </P>  \r\n\r\n<P>10. Den praksis, der fremgår af ovenstående, gælder, når dødsfaldet </P>  \r\n\r\n<P>er sket den 1. maj 1981 eller senere. </P>  \r\n\r\n<P>Sager, der har været behandlet af skattedepartementet, og hvor man </P>  \r\n\r\n<P>har afslået ansøgningen under henvisning til arvingens økonomiske </P>  \r\n\r\n<P>forhold, vil blive genoptaget, såfremt ansøgning herom indgives </P>  \r\n\r\n<P>til skattedepartementet inden 31. december 1982. </P>  \r\n\r\n<P>»Skattedepartementet, den 14. juni 1982§ </P>  \r\n\r\n<P>JENS ROSMAN </P>  \r\n\r\n<P>/RENEE MIKKELSEN </P>  \r\n\r\n<P>Bilag 3 </P>  \r\n\r\n<P>»Skattedepartementets cirkulære af 2. december 1986§ </P>  \r\n\r\n<P>Cirkulære om arveafgift for samlevende personer </P>  \r\n\r\n<P>Ved lov nr. 339 af 4. juni 1986 er der gennemført ændringer i lov om </P>  \r\n\r\n<P>afgift af arv og gave, som senest er optrykt ved lovbekendtgørelse </P>  \r\n\r\n<P>nr. 310 af 23. juni 1983. Ændringsloven er offentliggjort i </P>  \r\n\r\n<P>Lovtidende den 14. juni 1986 og har virkning fra den 21. juni </P>  \r\n\r\n<P>1986. </P>  \r\n\r\n<P>Ved loven af 4. juni 1986 er der i § 2 A indsat et nyt litra b) om </P>  \r\n\r\n<P>beregning af arveafgift for samlevende personer af samme køn, og i </P>  \r\n\r\n<P>§ 2 A, litra e), som nu er litra f), er der sket en ændring af de </P>  \r\n\r\n<P>hidtidige regler om beregning af arveafgift for samlevende ugifte </P>  \r\n\r\n<P>søskende. </P>  \r\n\r\n<P>I tilknytning til disse lovændringer foretages der i nærværende </P>  \r\n\r\n<P>cirkulære en tilpasning af retningslinjerne for den praksis, der </P>  \r\n\r\n<P>følges ved bevillingsmæssig nedsættelse af arveafgiften i henhold </P>  \r\n\r\n<P>til arveafgiftslovens § 3, stk. 6. </P>  \r\n\r\n<P>I nærværende cirkulære gøres der nærmere rede for de gennemførte </P>  \r\n\r\n<P>lovændringer og for de nye retningslinjer for afgiftsnedsættelse </P>  \r\n\r\n<P>efter arveafgiftslovens § 3, stk. 6. </P>  \r\n\r\n<P>De ændrede regler skal anvendes, når arvelader er afgået ved døden </P>  \r\n\r\n<P>den 21. juni 1986 eller senere. </P>  \r\n\r\n<P>»Samlevende personer af samme køn§ </P>  \r\n\r\n<P>1. Ifølge arveafgiftslovens § 2 A, litra b) skal arveafgift af arv, </P>  \r\n\r\n<P>der tilfalder arveladers samlever af samme køn, beregnes efter </P>  \r\n\r\n<P>samme skala, som gælder for arv mellem ægtefæller. </P>  \r\n\r\n<P>Det er efter lovbestemmelsen en betingelse, at samleveren ikke er </P>  \r\n\r\n<P>arveladers slægtsarving, og at arvelader og arving ved dødsfaldet </P>  \r\n\r\n<P>var ugifte og havde fælles bopæl, eller den fælles bopæl var </P>  \r\n\r\n<P>ophørt alene som følge af institutionsophold. </P>  \r\n\r\n<P>Slægtsarvinger er den kreds af personer, som efter arveloven har </P>  \r\n\r\n<P>legal arveret. Arveladers forældre og deres livsarvinger samt </P>  \r\n\r\n<P>bedsteforældre og deres børn vil derfor ikke være omfattet af </P>  \r\n\r\n<P>bestemmelsen. </P>  \r\n\r\n<P>At arvingen har haft fælles bopæl med arveladeren ved dødsfaldet må i </P>  \r\n\r\n<P>almindelighed kunne dokumenteres ved fremlæggelse af </P>  \r\n\r\n<P>bopælsattester fra folkeregisteret. </P>  \r\n\r\n<P>Med fælles bopæl ved dødsfaldet sidestilles det forhold, at arvelader </P>  \r\n\r\n<P>eller arving i umiddelbar tilknytning til, at de har haft fælles </P>  \r\n\r\n<P>bopæl, er flyttet på institution, typisk et plejehjem. Det er uden </P>  \r\n\r\n<P>betydning, hvor lang tid institutionsopholdet har varet. </P>  \r\n\r\n<P>Både arvelader og arving skal ved dødsfaldet være ugifte. Til ugifte </P>  \r\n\r\n<P>henregnes også fraseparerede, fraskilte, enker og enkemænd. </P>  \r\n\r\n<P>»Samlevende ugifte søskende§ </P>  \r\n\r\n<P>2. Ifølge arveafgiftslovens § 2 A, litra f) skal arveafgiften </P>  \r\n\r\n<P>beregnes efter den for livsarvinger gældende afgiftsskala, når </P>  \r\n\r\n<P>ugifte søskende, der har haft fælles bopæl de sidste 2 år før </P>  \r\n\r\n<P>dødsfaldet, arver hinanden. </P>  \r\n\r\n<P>Den fælles bopæl må i almindelighed kunne dokumenteres ved </P>  \r\n\r\n<P>fremlæggelse af bopælsattester fra folkeregistret. </P>  \r\n\r\n<P>Med fælles bopæl ved dødsfaldet sidestilles det forhold, at en </P>  \r\n\r\n<P>tidligere 2-årig fælles bopæl er ophørt alene, fordi arvelader </P>  \r\n\r\n<P>eller arving er flyttet på institution, typisk et plejehjem. Det </P>  \r\n\r\n<P>er uden betydning, hvor lang tid institutionsopholdet har varet. </P>  \r\n\r\n<P>Både arvelader og arving skal ved dødsfaldet være ugifte. Hertil </P>  \r\n\r\n<P>henregnes også fraseparerede, fraskilte, enker og enkemænd. </P>  \r\n\r\n<P>»Bevillingsmæssig nedsættelse af arveafgiften§ </P>  \r\n\r\n<P>3. Efter arveafgiftslovens § 3, stk. 6, kan ministeren for skatter og </P>  \r\n\r\n<P>afgifter, når arvingen ved arveladerens død i længere tid har hørt </P>  \r\n\r\n<P>til dennes husstand eller været økonomisk afhængig af denne, </P>  \r\n\r\n<P>tillade, at arveafgift beregnes efter en lavere afgiftsklasse, end </P>  \r\n\r\n<P>slægtskabsforholdet mellem arvelader og arving betinger. </P>  \r\n\r\n<P>For behandlingen af ansøgninger om arveafgiftsnedsættelse efter § 3, </P>  \r\n\r\n<P>stk. 6, gælder følgende retningslinjer: </P>  \r\n\r\n<P>A. Lovens betingelse, hvorefter arvingen skal have tilhørt arveladers </P>  \r\n\r\n<P>husstand eller have været økonomisk afhængig af arveladeren, anses </P>  \r\n\r\n<P>for opfyldt, når arvelader og arving har haft fælles bopæl. </P>  \r\n\r\n<P>B. Den fælles bopæl skal have varet i mindst 2 år og må kunne </P>  \r\n\r\n<P>dokumenteres ved fremlæggelse af bopælsattester fra </P>  \r\n\r\n<P>folkeregistret. Kun rent undtagelsesvis kan anden form for </P>  \r\n\r\n<P>dokumentation anvendes. </P>  \r\n\r\n<P>C. Det fælles bopælsforhold skal bestå på tidspunktet for dødsfaldet. </P>  \r\n\r\n<P>Har det fælles bopælsforhold bestået i mindst 2 år, og er det </P>  \r\n\r\n<P>derefter ophørt alene af den grund, at arvingen eller arveladeren </P>  \r\n\r\n<P>er fraflyttet til ophold på et sygehus, et plejehjem eller en </P>  \r\n\r\n<P>lignende institution, nedsættes arveafgiften, som om den fælles </P>  \r\n\r\n<P>bopæl ikke var ophørt. Det er uden betydning, hvor lang tid </P>  \r\n\r\n<P>institutionsopholdet har varet. </P>  \r\n\r\n<P>D. Er de under punkt A, B og C nævnte betingelser for nedsættelse </P>  \r\n\r\n<P>opfyldt, nedsættes arveafgiften altid til arveafgiften efter </P>  \r\n\r\n<P>afgiftsklasse A som for livsarvinger. Ved afgørelsen af, om </P>  \r\n\r\n<P>arveafgiften kan nedsættes, er arvens størrelse og arvingens </P>  \r\n\r\n<P>økonomiske forhold uden betydning. </P>  \r\n\r\n<P>E. I tilfælde, hvor afgiftspligt er indtrådt den 21. juni 1986 eller </P>  \r\n\r\n<P>senere, og arveafgift er beregnet uden hensyn til, at arveafgiften </P>  \r\n\r\n<P>efter retningslinjerne i dette cirkulære kunne være nedsat, kan </P>  \r\n\r\n<P>der ske nedsættelse og tilbagebetaling af for meget erlagt </P>  \r\n\r\n<P>arveafgift efter derom indgivet ansøgning til skattedepartementet. </P>  \r\n\r\n<P>4. Hermed bortfalder skattedepartementets vejledning af 14. juni 1982 </P>  \r\n\r\n<P>om arveafgiftsnedsættelse efter arveafgiftslovens § 3, stk. 6. </P>  \r\n\r\n<P>»Skattedepartementet, den 2. december 1986§ </P>  \r\n\r\n<P>JENS ROSMAN </P>  \r\n\r\n<P>/Ebbe Willumsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00150"
        },
        {
            "displayName": "Entydig dokumentidentifikation",
            "displayValue": "CL005086"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "150"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}