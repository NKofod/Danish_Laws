{
    "id": 131204,
    "title": "Forslag til folketingsbeslutning om privatisering af Post Danmark",
    "documentTypeId": "480",
    "isSagsforlobPeriodValid": true,
    "shortName": "2009/1 BSF 207",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 7. april 2010 af Simon Emil Ammitzbøll (LA), Villum Christensen (LA) og Anders Samuelsen (LA)</p>\n      <p class=\"TitelPrefiks1\">Forslag til folketingsbeslutning</p>\n      <p class=\"Titel2\">om privatisering af Post Danmark</p>\n      <p class=\"Tekst\">Folketinget pålægger regeringen inden udgangen af 2010 at fremsætte de lovforslag og foretage de ændringer i administrative forskrifter, der skal til for at privatisere Post Danmark.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV><p class=\"Bemaerkninger\">Bemærkninger til forslaget</p>\n      <p class=\"Tekst\">1995 blev lov om Post Danmark vedtaget, og postvæsenet blev til en selvstændig offentlig virksomhed med staten som eneejer.</p>\n      <p class=\"Tekst\">I år 2000 blev der foretaget gennemgribende ændringer i Post Danmarks struktur med henblik på en overgang fra at være et statsligt organ til at være en privat virksomhed. Udviklingen blev understreget i regeringsgrundlaget fra 2001, hvoraf det netop fremgik, at man ønskede at privatisere Post Danmark.</p>\n      <p class=\"Tekst\">Den 6. juni 2002 vedtog Folketinget en ny lov om Post Danmark A/S, og Post Danmark blev derefter oprettet som aktieselskab den 28. juni 2002. Også dette selskab var ved oprettelsen fuldt ud ejet af staten.</p>\n      <p class=\"Tekst\">Transportministeriet solgte dog den 1. august 2005 22 pct. af aktierne i Post Danmark A/S til CVC Capital Partners. CVC Capital Partners betalte 1,27 mia. kr. for aktieposten. Yderligere 2,5 pct. blev solgt som medarbejderaktier, og endelig blev 0,5 pct. afsat til et aktiebaseret incitamentsprogram for ledende medarbejdere i Post Danmark. I 2009 solgte CVC Capital Partners deres aktier tilbage til den danske stat. Det skete, efter at det den 1. april 2008 blev offentliggjort, at den danske og den svenske stat ønskede at sammenlægge Post Danmark A/S og det svenske Posten AB. Posten AB er Sveriges største postvirksomhed.</p>\n      <p class=\"Tekst\">Den 24. juni 2009 blev Post Danmark og Posten AB lagt sammen under det fælles statsejede selskab Posten Norden AB. Den danske stat havde overført sine aktier i Post Danmark A/S til det nye moderselskab, samtidig med at den svenske stat havde overført sine aktier i Posten AB til det nye moderselskab. Til gengæld fik både den svenske stat og den danske stat tildelt nye aktier i det nye moderselskab. Moderselskabet er et svensk aktieselskab (publikt aktiebolag) med hjemsted i Solna i Sverige. Ejerandelene er fordelt således, at den danske stat ejer 40 pct., og den svenske stat ejer 60 pct., idet der dog tages højde for de 3 pct. af aktierne, som fortsat ejes af medarbejdere og ledelse i Post Danmark A/S, og for aktier, som ejes af selskabet. Stemmefordelingen i det nye moderselskab er 50/50 mellem den danske stat og den svenske stat.</p>\n      <p class=\"Tekst\">Med fusionen er der skabt en nordisk postvirksomhed, som står styrket over for de store udfordringer på postmarkedet i de kommende år. Posten Norden har nu ca. 50.000 medarbejdere og en omsætning på 30 mia. kr. Posten Norden har en unik infrastruktur for kommunikations- og logistikydelser til og fra samt internt i Norden. Posten Norden formidler hver eneste arbejdsdag omtrent 30 millioner forsendelser og 500.000 pakker, som omdeles af 12.000 brevbærere i Sverige og 10.750 i Danmark. Posten Norden har omtrent 4.200 pakkeudleveringssteder i Sverige, Danmark, Finland og Norge. Posten Norden har ca. 1.600 postombud i Sverige og ca. 140 posthuse og 600 postbutikker i Danmark.</p>\n      <p class=\"Tekst\">De nordiske landes brevmarkeder adskiller sig fra hinanden ved graden af liberalisering. Et eksempel herpå er, at det svenske marked har været liberaliseret siden 1993, og at Post Danmark er underlagt konkurrencevilkår for forsendelser på over 50 g. I Norge har Posten Norge Bring stadig monopol. Andre lande i Europa har dog liberaliseret deres postmarkeder. F.eks. har Finland, Storbritannien, Tyskland og Estland liberaliseret deres hjemmemarkeder. Nogle lande har gennemført en delvis liberalisering. Det betyder som regel, at en postoperatør i hjemlandet har eneret til at formidle forsendelser op til 50 eller 100 g.</p>\n      <p class=\"Tekst\">Post Danmark A/S har i Danmark monopol på udbringning af alle breve på 50 g og derunder. Dansk Erhverv har vurderet, at monopolet koster de danske virksomheder op mod 1 mia. kr. om året i ekstraordinære portoudgifter. Hvis postmarkedet var frit for alle forsendelser, ville der være flere aktører på markedet – også selv om Post Danmark fortsat vil være ene om frimærkeposten. Til gengæld vil især dansk erhvervsliv opleve flere konkurrencedygtige produkter, når de skal have bragt deres post ud. Et liberaliseret postmarked er således væsentligt både for kunderne og for andre aktører på postmarkedet. Dansk Erhverv har understreget, at med fusionen mellem Post Danmark og Posten AB er vejen banet for en lynliberalisering af postmarkedet. Den sidste hindring for et frit dansk postmarked er væk.</p><p class=\"SkriftligFremsaettelse\">Skriftlig fremsættelse</p>\n      <p class=\"Fremsaetter\"><span class=\"Bold\">Simon Emil Ammitzbøll </span>(LA):</p>\n      <p class=\"Tekst2\">\n        <div>Som ordfører for forslagsstillerne tillader jeg mig herved at fremsætte:</div>\n      </p>\n      <p class=\"ForslagsTitel\">Forslag til folketingsbeslutning om privatisering af Post Danmark.</p>\n      <p class=\"ForslagsNummer\">(Beslutningsforslag nr. B 207).</p>\n      <p class=\"Tekst2\">\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2009/1 BF 207",
            "stateLabel": "Bortfaldet",
            "references": [
                {
                    "shortName": "2009/1 BSF 207",
                    "title": "Forslag til folketingsbeslutning om privatisering af Post Danmark",
                    "presentationName": "Beslutningsforslag som fremsat",
                    "documentTypeId": 480,
                    "documentId": 131204,
                    "eliUri": "/eli/ft/20091BB00207",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20091/beslutningsforslag/b207/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "08/04/2010"
        },
        {
            "displayName": "Accession",
            "displayValue": "20091BB00207"
        },
        {
            "displayName": "Entydig dokumentidentifikation",
            "displayValue": "AX012056"
        },
        {
            "displayName": "Dato for førstegangsindlæggelse",
            "displayValue": "08/04/2010"
        },
        {
            "displayName": "Dato for indlæggelse",
            "displayValue": "08/04/2010"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "207"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}