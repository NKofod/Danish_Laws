{
    "id": 144895,
    "title": "Vejledning til kommunerne om dispensation fra kravet om specialuddannelse til sundhedsplejerske",
    "documentTypeId": "180",
    "isSagsforlobPeriodValid": true,
    "shortName": "VEJ nr 9620 af 20/12/2012",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag</a>\r\n      </td>\r\n      <td class=\"IndholdsfortegnelseTekst\">\r\n      </td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Vejledning til kommunerne om dispensation fra kravet om specialuddannelse til sundhedsplejerske</p>\r\n<p class=\"Overskriftsnummer1\" style=\"text-align: left;\">Lovgrundlag</p>\r\n<p class=\"NormalInd\">Det fremgår af sundhedsloven, LBK 913 af 13/07/2010 og bekendtgørelse nr. 1344 af 03/12/2010 om forebyggende sundhedsydelser for børn og unge, at Sundhedsstyrelsen i særlige tilfælde kan godkende, at opgaver, der i loven er henlagt til en sundhedsplejerske, varetages af en sygeplejerske.</p>\r\n<p class=\"Overskriftsnummer1\" style=\"text-align: left;\">Danske sygeplejersker</p>\r\n<p class=\"NormalInd\">Sundhedsstyrelsen har fastsat følgende betingelser for at give dispensation fra kravet om specialuddannelse til sundhedsplejerske for danske sygeplejersker:</p>\r\n<p class=\"NormalInd\">1. At sygeplejersken opfylder betingelser beskrevet i bilag 1 for optagelse på Specialuddannelsen til sundhedsplejerske ved Professionshøjskolen Metropol og VIA University College Aarhus bortset fra kravet om en skriftlig ansættelsesaftale med en kommune. Erfaringerne må ikke være mere end 5 år gamle.</p>\r\n<p class=\"NormalInd\">2. At pågældende søger optagelse til førstkommende undervisningsår, idet tilladelse til ansættelse uden specialuddannelsen til sundhedsplejerske normalt gives for højst 12 måneder. Sygeplejersker, der er ansat på dispensation og som kan dokumentere, at de er optaget på uddannelsen, vil efter ansøgning fra kommunen kunne få forlænget dispensationen ud over de 12 måneder.</p>\r\n<p class=\"NormalInd\">I særlige tilfælde kan en dispensation gives i op til 2 år, når kommunen kan dokumentere, at der ikke har været uddannede ansøgere til den ledige stilling, ligesom kommunen med passende mellemrum (minimum hvert halve år) skal opslå stillingen for at få den besat med en sundhedsplejerske.</p>\r\n<p class=\"NormalInd\">3. At førstegangsbesøg og tilsyn med børn i særligt belastede situationer foretages af sundhedsplejersker. Der henvises til kapitel 6 i Vejledning om forebyggende sundhedsydelser for børn og unge, Sundhedsstyrelsen 2011.</p>\r\n<p class=\"NormalInd\">4. At ind- og udskolingsundersøgelser kun foretages under supervision af sundhedsplejerske, der har gennemført efteruddannelse for sundhedsplejersker jf. vejledning nr. 9818 af 24/10/2008 eller som har erhvervet kompetencerne på specialuddannelse til sundhedsplejerske efter 1. januar 2012.</p>\r\n<p class=\"NormalInd\">5. At den ledende sundhedsplejerske eller anden erfaren sundhedsplejerske (med minimum 2 års erfaring) yder sygeplejersken faglig støtte og vejledning og i øvrigt følger dennes arbejde i fornødent omfang.</p>\r\n<p class=\"Overskriftsnummer1\" style=\"text-align: left;\">Ansøgning om dispensation</p>\r\n<p class=\"NormalInd\">Sundhedsstyrelsen kan yde rådgivning til kommunen forud for indsendelse af ansøgning.</p>\r\n<p class=\"NormalInd\">Ansøgning om dispensation tilsendes af kommunen.</p>\r\n<p class=\"NormalInd\">Der anvendes ikke særligt ansøgningsskema.</p>\r\n<p class=\"NormalInd\">Ansøgningen vedlægges kopi af sygeplejerskens autorisationsbevis og dokumentation for at adgangsbetingelserne er opfyldt fx i form af kopi af brev fra ansættelsesmyndighed med oplysning om den pågældende sygeplejerskes funktion og ansættelsesperiode.</p>\r\n<p class=\"NormalInd\">Navn og anciennitet på sygeplejerskens faglige vejleder oplyses i ansøgningen.</p>\r\n<p class=\"NormalInd\">Svar på ansøgningen kan normalt forventes indenfor 4 uger. Sundhedsstyrelsen orienterer ved svarbrev til den pågældende sygeplejerske, ansøgende kommune, den ledende sundhedsplejerske i kommunen, sygeplejerskens vejleder, uddannelsesinstitutionerne, Dansk Sygeplejeråd og den regionale embedslægeinstitution.</p>\r\n<p class=\"Overskriftsnummer1\" style=\"text-align: left;\">Andre med uddannelser, der ligner Specialuddannelse til sundhedsplejerske</p>\r\n<p class=\"NormalInd\">Sygeplejersker med en videreuddannelse, der kan sidestilles med den danske Specialuddannelse til sundhedsplejerske, kan ansøge om tilladelse til erhvervsudøvelse som sundhedsplejerske.</p>\r\n<p class=\"NormalInd\">Den pågældende skal have danske autorisation som sygeplejerske. Ansøgningen tilsendes Specialuddannelsesrådet for Specialuddannelsen til sundhedsplejerske, der vurderer ansøgerens uddannelse og kompetencer. Kun Specialuddannelsesrådet for Specialuddannelsen til sundhedsplejerske kan meddele tilladelse til virksomhedsudøvelse som sundhedsplejerske for andre med sundhedsplejerskelignende uddannelser.</p><div class=\"Givet\" id=\"Givet\"><p class=\"Givet\" align=\"center\">Sundhedsstyrelsen, den 20. december 2012</p><p class=\"Sign1\" align=\"center\">Jette Jul Bruun</p><p class=\"Sign2\" align=\"right\"></p></div><a id=\"Bil1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag</span>\r\n</p>\r\n<p class=\"Overskriftsnummer1\" style=\"text-align: left;\">Denne vejledning erstatter</p>\r\n<p class=\"NormalInd\">Vejledning nr. 177 af 15/08/1996 til kommunerne om dispensation fra kravet om sundhedsplejerskeuddannelse</p>\r\n<p class=\"Overskriftsnummer1\" style=\"text-align: left;\">Adgangsbetingelserne til Specialuddannelse til sundhedsplejerske</p>\r\n<p class=\"Liste1\">\r\n   <span class=\"Liste1Nr\">•</span> Bestået dansk eller udenlands sygeplejerskeeksamen på bachelorniveau eller anden dansk eller udenlands sygeplejerskeeksamen samt et modul i en diplomuddannelse i videnskabsteori og metode eller tilsvarende,</p>\r\n<p class=\"Liste1\">\r\n   <span class=\"Liste1Nr\">•</span> Dansk autorisation som sygeplejerske.</p>\r\n<p class=\"Liste1\">\r\n   <span class=\"Liste1Nr\">•</span> Klinisk erfaring fra ansættelse som sygeplejerske svarende til minimum 2 års fuldtidsansættelse indenfor minimum to af følgende områder, heraf mindst et ansættelsesforløb af 8 måneders varighed:</p>\r\n<p class=\"Liste2\">\r\n   <span class=\"Liste2Nr\">–</span> Svangre-og barselspleje</p>\r\n<p class=\"Liste2\">\r\n   <span class=\"Liste2Nr\">–</span> Neonatologi</p>\r\n<p class=\"Liste2\">\r\n   <span class=\"Liste2Nr\">–</span> Pædiatri</p>\r\n<p class=\"Liste2\">\r\n   <span class=\"Liste2Nr\">–</span> Børne- og ungdomspsykiatri</p>\r\n<p class=\"Liste2\">\r\n   <span class=\"Liste2Nr\">–</span> Lægekonsultation</p>\r\n<p class=\"Liste2\">\r\n   <span class=\"Liste2Nr\">–</span> Hjemmesygepleje</p>\r\n<p class=\"Liste1\">\r\n   <span class=\"Liste1Nr\">•</span> Skriftlig ansættelsesaftale med kommune (for Færøerne og Grønland gælder ansættelse under statslige myndigheder) omfattende systematiseret, superviseret og vejledt klinisk uddannelse af et samlet omfang på 6 måneder</p>\r\n<p class=\"Overskriftsnummer1\" style=\"text-align: left;\">Optagelse på Specialuddannelsen til sundhedsplejerske</p>\r\n<p class=\"NormalInd\">Dispensationen giver ikke automatisk adgang til optagelse på Specialuddannelsen til sundhedsplejerske. Sygeplejersken, der har tilladelse til at arbejde på dispensation, ansøger på lige fod med alle andre om optagelse på uddannelse og skal ved ansøgning da også opfylde dette krav:</p>\r\n<p class=\"Liste1\">\r\n   <span class=\"Liste1Nr\">•</span> Skriftlig ansættelsesaftale med kommune (for Færøerne og Grønland gælder ansættelse under statslige myndigheder) omfattende systematiseret, superviseret og vejledt klinisk uddannelse af et samlet omfang på 6 måneder</p>\r\n<p class=\"Overskriftsnummer1\" style=\"text-align: left;\">Vejledning om optagelse på Specialuddannelsen til sundhedsplejerske</p>\r\n<p class=\"NormalInd\">Vejledning ydes af Professionshøjskolen Metropol og VIA University College Aarhus, der desuden afholder informationsmøde om uddannelsen en gang årligt, indkalder og godkender ansøgere forud ansættelsesforhold søges i kommunerne.</p>\r\n<p class=\"Overskriftsnummer1\" style=\"text-align: left;\">Dispensation for optagelse såfremt adgangsbetingelser til Specialuddannelsen til sundhedsplejerske ikke kan opfyldes</p>\r\n<p class=\"NormalInd\">Dispensation kan alene gives af Professionshøjskolen Metropol og VIA University College Aarhus. Specialuddannelsesrådet for Specialuddannelsen til sundhedsplejerske orienteres af uddannelsesinstitutionerne om givne dispensationer.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2012"
        },
        {
            "displayName": "Accession",
            "displayValue": "C20120962060"
        },
        {
            "displayName": "Entydig dokumentidentifikation",
            "displayValue": "BK001333"
        },
        {
            "displayName": "Dato for førstegangsindlæggelse",
            "displayValue": "21/12/2012"
        },
        {
            "displayName": "Dato for indlæggelse",
            "displayValue": "21/08/2015"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9620"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "20/12/2012"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Sundhedsstyrelsen, j.nr. 1-1012-29/1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}