{
    "id": 35720,
    "title": "Danmarks Statistik, statistikregister, børns opvækstvilkår (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11045 af 14/05/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at Registertilsynet ikke havde indvendinger imod oprettelsen  \r\n\r\n af et statistikregister vedrørende børns opvækstvilkår. Endvidere udtalt, at  \r\n\r\n udlevering af adresseoplysninger om undersøgelsespersonerne  \r\n\r\n til Socialforskningsinstituttets interviewkorps ikke kunne anses for en  \r\n\r\n videregivelse i strid med lov om private registre § 18. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER> Danmarks Statistik, statistikregister, børns  \r\n\r\n opvækstvilkår (* 1) </H1>  \r\n\r\n<P></P>  \r\n\r\n<BR>  \r\n\r\n<P> Danmarks Statistik anmodede Registertilsynet om en udtalelse vedrørende  \r\n\r\n et fremsendt udkast til forskrifter for et statistikregister vedrørende børns  \r\n\r\n opvækstvilkår. </P>  \r\n\r\n<P>Det fremgik af sagen, at registeret havde til formål at belyse den  \r\n\r\n nuværende situation for unge, der i 1980 som 13 årige var anbragt uden for  \r\n\r\n hjemmet, sammenlignet med en gruppe af jævnaldrende, hvor familien havde fået  \r\n\r\n langvarig bistandshjælp, og en gruppe af tilfældigt udvalgte jævnaldrende.  \r\n\r\n Registeret skulle føres og opbevares i Danmarks Statistik på eget edb-anlæg.  \r\n\r\n</P>  \r\n\r\n<P>I henhold til den fremsendte systemorientering skulle undersøgelsen dels  \r\n\r\n belyse, hvorvidt foranstaltningen &#187;anbringelse uden for hjemmet&#171;  \r\n\r\n skabte forudsætninger for en senere tilværelse, hvor de unge klarede sig  \r\n\r\n rimeligt, dels belyse baggrundsforhold, der havde belastet familieforholdene  \r\n\r\n og barnets øvrige opvækstmiljø. Endelig skulle undersøgelsen belyse  \r\n\r\n sammenhængen mellem forskellige anbringelsesforløb og de unges nuværende  \r\n\r\n levevilkår. </P>  \r\n\r\n<P>Hver undersøgelsesgruppe skulle omfatte et udsnit på 500 personer. De 3  \r\n\r\n udsnit skulle dannes på grundlag af Befolkningsog Bistandsstatistikregistrene  \r\n\r\n i Danmarks Statistik. Gennem en spørgeskemaundersøgelse indhentedes  \r\n\r\n oplysninger om de udvalgte personer, som blev suppleret med oplysninger fra  \r\n\r\n Befolknings- og Bistandsstatistikregistrene. </P>  \r\n\r\n<P>Spørgeskemaundersøgelsen skulle afvikles af  Socialforskningsinstituttets  \r\n\r\n interviewkorps, der således skulle have en adresseliste over  \r\n\r\n undersøgelsespersonerne. Indsamlingen foregik ved telefoninterview suppleret  \r\n\r\n med besøgsinterview eller postspørgeskemaer for dem, der ikke kunne kontaktes  \r\n\r\n pr. telefon. Efter det oplyste skulle undersøgelsespersonerne ikke kontaktes  \r\n\r\n yderligere for svar. </P>  \r\n\r\n<P>Det fremgik endvidere, at den del af registeret, der muliggjorde  \r\n\r\n etablering af forbindelse mellem identifikations- og adresseoplysningerne på  \r\n\r\n den ene side og de øvrige dele af registeret på den anden side, skulle  \r\n\r\n opbevares separat i Danmarks  Statistik. Den del af registeret, der indeholdt  \r\n\r\n identifikations- og adresseoplysninger måtte kun bringes i anvendelse efter  \r\n\r\n godkendelse af den øverste sikkerhedsansvarlige i Danmarks  Statistik. </P>  \r\n\r\n<P>Det fremgik endelig, at det indsamlede materiale skulle bearbejdes og  \r\n\r\n analyseres på grundlag af anonyme registeruddrag af en forsker fra  \r\n\r\n  Socialforskningsinstituttet, der var tilknyttet Danmarks  Statistik som  \r\n\r\n videnskabelig konsulent (forskerordningen). Forskeren skulle efter det  \r\n\r\n oplyste ikke have adgang til den del af registeret, der indeholdt  \r\n\r\n identifikationsog adresseoplysninger.  Socialforskningsinstituttet skulle  \r\n\r\n offentliggøre resultaterne i en rapport. </P>  \r\n\r\n<P>Registertilsynet udtalte herefter, at man ikke havde indvendinger imod  \r\n\r\n registerets oprettelse til varetagelse af de formål, der fremgik af sagen.  \r\n\r\n</P>  \r\n\r\n<P>Med hensyn til overgivelsen af adresseoplysninger til  \r\n\r\n  Socialforskningsinstituttets interviewkorps i forbindelse med afviklingen af  \r\n\r\n spørgeskemaundersøgelsen var Registertilsynet af den opfattelse, at forholdet  \r\n\r\n i de tilfælde, hvor oplysninger udleveres til et edb-servicebureau eller til  \r\n\r\n andre til brug for disses bearbejdning af oplysninger i forbindelse med en  \r\n\r\n arbejdsopgave, vedkommende efter aftale skal udføre for en offentlig  \r\n\r\n myndighed, normalt vil blive betragtet som en overladelse af oplysninger og  \r\n\r\n ikke som en videregivelse, der er omfattet af lov om offentlige myndigheders  \r\n\r\n registre. Det er dog i disse tilfælde en betingelse, at oplysningerne alene  \r\n\r\n benyttes af tredjemand i forbindelse med den arbejdsopgave, der skal udføres  \r\n\r\n for den pågældende myndighed. </P>  \r\n\r\n<P>Under henvisning hertil fandt Registertilsynet, at Danmarks  Statistiks  \r\n\r\n udlevering af adresseoplysninger om undersøgelsespersonerne  \r\n\r\n til Socialforskningsinstituttets interviewkorps ikke kunne anses for en  \r\n\r\n videregivelse, der var i strid med lovens § 18 og dermed udkastets § 11. </P>  \r\n\r\n<P>Registertilsynet foreslog på denne baggrund, at der indarbejdedes en  \r\n\r\n bestemmelse i forskrifternes kapitel 2 om, at  Socialforskningsinstituttets  \r\n\r\n interviewkorps får overladt en adresseliste over undersøgelsespersonerne til  \r\n\r\n brug for gennemførelse af spørgeskemaundersøgelsen. </P>  \r\n\r\n<P> Danmarks Statistik har efterfølgende fastsat forskrifter for registeret i  \r\n\r\n overensstemmelse med Registertilsynets udtalelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1992 side 41. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19921104525"
        },
        {
            "displayName": "Entydig dokumentidentifikation",
            "displayValue": "CA003655"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11045"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "14/05/1992"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1992-4220-105"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}