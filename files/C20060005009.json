{
    "id": 2349,
    "title": "Cirkulære om kriminalforsorgens tilsyn med prøveløsladte, betinget dømte m.v. (tilsynscirkulæret)\\n(Til kriminalforsorgens institutioner og afdelinger)",
    "documentTypeId": "140",
    "isSagsforlobPeriodValid": true,
    "shortName": "CIR nr 50 af 27/06/2006",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Cirkulære om kriminalforsorgens tilsyn med prøveløsladte,  \r\n\r\n betinget dømte m.v. (tilsynscirkulæret)  \r\n\r\n</P>  \r\n\r\n<P class=\"Undertitel\">  \r\n\r\n (Til kriminalforsorgens institutioner og afdelinger)  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<P class=\"Kapitelnummer\"> Kapitel 1 </P>  \r\n\r\n<P class=\"Kapiteloverskrift\"> Cirkulærets område </P>  \r\n\r\n<DIV CLASS=PARAGRAF ID=\"P1\">  \r\n\r\n<P class=\"Paragraftekst\"> <B> §&nbsp;1.  \r\n\r\n</B>  \r\n\r\n Cirkulæret finder anvendelse ved gennemførelse af  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n tilsyn og særvilkår,  \r\n\r\n der er fastsat ved betinget dom, prøveløsladelse, prøveudskrivning fra  \r\n\r\n forvaring, benådning i de tilfælde, der er omfattet af straffelovens § 43,  \r\n\r\n strafafbrydelse eller i øvrigt i medfør af bestemmelser i  \r\n\r\n straffuldbyrdelsesloven, bortset fra udståelse af straf på bopælen under  \r\n\r\n intensiv overvågning og kontrol efter straffuldbyrdelseslovens kapitel 13 a,  \r\n\r\n og  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n vilkår om  \r\n\r\n samfundstjeneste, der er fastsat efter straffelovens § 40 a eller § 63.  \r\n\r\n</P>  \r\n\r\n</DIV><!-- End of \"§ 1\" -->  \r\n\r\n</DIV><!-- End of \"Kapitel 1\" -->  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<P class=\"Kapitelnummer\"> Kapitel 2 </P>  \r\n\r\n<P class=\"Kapiteloverskrift\"> Tilsyn og særvilkår </P>  \r\n\r\n<P class=\"Tekstoverskrift\">  \r\n\r\n Administration af vilkår  \r\n\r\n</P>  \r\n\r\n<DIV CLASS=PARAGRAF ID=\"P2\">  \r\n\r\n<P class=\"Paragraftekst\"> <B> §&nbsp;2.  \r\n\r\n</B>  \r\n\r\n Vilkår om tilsyn indebærer, at tilsynsmyndigheden skal holde sig underrettet  \r\n\r\n om  \r\n\r\n klientens bopæl og beskæftigelse. Tilsynsmyndigheden skal herudover så vidt  \r\n\r\n muligt orientere sig om klientens forhold.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Er der fastsat  \r\n\r\n ubetinget særvilkår, skal tilsynsmyndigheden påse, at særvilkåret iværksættes  \r\n\r\n og overholdes.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 3.  \r\n\r\n</I>  \r\n\r\n Er der fastsat  \r\n\r\n betinget særvilkår, skal tilsynsmyndigheden holde sig underrettet om sådanne  \r\n\r\n særlige forhold hos klienten, der kan medføre iværksættelse af vilkåret.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 4.  \r\n\r\n</I>  \r\n\r\n Tilsynsmyndigheden skal fastsætte de forskrifter, der er nødvendige til  \r\n\r\n gennemførelsen af tilsynet og eventuelle særvilkår.  \r\n\r\n</P>  \r\n\r\n</DIV><!-- End of \"§ 2\" -->  \r\n\r\n<DIV CLASS=PARAGRAF ID=\"P3\">  \r\n\r\n<P class=\"Paragraftekst\"> <B> §&nbsp;3.  \r\n\r\n</B>  \r\n\r\n Hvis formålet med tilsyn eller særvilkår ikke længere er til stede, skal  \r\n\r\n tilsynsmyndigheden indstille, at vilkåret ændres eller ophæves. Navnlig i de  \r\n\r\n tilfælde, hvor tilsynsperioden er længere end 12 måneder, skal  \r\n\r\n tilsynsmyndigheden være særlig opmærksom herpå.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Ved betinget dom  \r\n\r\n kan tilsynsmyndigheden afgive indstilling om ændring af vilkår, hvis de må  \r\n\r\n anses for utilstrækkelige til at opfylde formålet, jf. straffelovens § 59,  \r\n\r\n stk.  \r\n\r\n 1.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 3.  \r\n\r\n</I>  \r\n\r\n Hvis et vilkår  \r\n\r\n om behandling viser sig at være unødvendigt i tilsynsperiodens forløb, kan  \r\n\r\n tilsynsmyndigheden indstille behandlingen. Bliver behandlingen på ny  \r\n\r\n nødvendig,  \r\n\r\n kan tilsynsmyndigheden give klienten pålæg om at genoptage behandlingen.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 4.  \r\n\r\n</I>  \r\n\r\n Ved vilkår, der  \r\n\r\n er fastsat administrativt, afgives indstilling til den myndighed, der har  \r\n\r\n fastsat vilkåret. Ved vilkår fastsat af retten afgives indstilling til  \r\n\r\n anklagemyndigheden.  \r\n\r\n</P>  \r\n\r\n</DIV><!-- End of \"§ 3\" -->  \r\n\r\n<DIV CLASS=PARAGRAF ID=\"P4\">  \r\n\r\n<P class=\"Paragraftekst\"> <B> §&nbsp;4.  \r\n\r\n</B>  \r\n\r\n Flytter klienten til en ny tilsynsmyndigheds område, skal den hidtidige  \r\n\r\n tilsynsmyndighed hurtigst muligt sende tilsynssagen til den nye  \r\n\r\n tilsynsmyndighed.  \r\n\r\n</P>  \r\n\r\n<P class=\"Tekstoverskrift\">  \r\n\r\n Særlig regel om tilsyn ved prøveløsladelse og delvis  \r\n\r\n eftergivelse af straf ved betinget benådning  \r\n\r\n</P>  \r\n\r\n</DIV><!-- End of \"§ 4\" -->  \r\n\r\n<DIV CLASS=PARAGRAF ID=\"P5\">  \r\n\r\n<P class=\"Paragraftekst\"> <B> §&nbsp;5.  \r\n\r\n</B>  \r\n\r\n Fængslet eller arresthuset meddeler tilsynsmyndigheden de oplysninger, der er  \r\n\r\n nødvendige til varetagelse af tilsynet.  \r\n\r\n</P>  \r\n\r\n<P class=\"Tekstoverskrift\">  \r\n\r\n Særlige regler om vilkår om struktureret, kontrolleret  \r\n\r\n alkoholistbehandling ved betinget dom for spirituskørsel  \r\n\r\n</P>  \r\n\r\n</DIV><!-- End of \"§ 5\" -->  \r\n\r\n<DIV CLASS=PARAGRAF ID=\"P6\">  \r\n\r\n<P class=\"Paragraftekst\"> <B> §&nbsp;6.  \r\n\r\n</B>  \r\n\r\n Tilsynsmyndigheden og behandlingsstedet skal træffe aftale om, hvordan  \r\n\r\n tilsynsmyndigheden holdes orienteret om behandlingsforløbet.  \r\n\r\n Tilsynsmyndigheden  \r\n\r\n skal dog have kontakt med behandlingsstedet mindst en gang om måneden.  \r\n\r\n</P>  \r\n\r\n<P class=\"Tekstoverskrift\">  \r\n\r\n Mentorordningen  \r\n\r\n</P>  \r\n\r\n</DIV><!-- End of \"§ 6\" -->  \r\n\r\n<DIV CLASS=PARAGRAF ID=\"P7\">  \r\n\r\n<P class=\"Paragraftekst\"> <B> §&nbsp;7.  \r\n\r\n</B>  \r\n\r\n Er  \r\n\r\n klienten i aldersgruppen 15-25 år, skal tilsynsmyndigheden overveje, om den  \r\n\r\n unge skal tilknyttes en mentor, hvis dette ikke allerede er sket.  \r\n\r\n</P>  \r\n\r\n</DIV><!-- End of \"§ 7\" -->  \r\n\r\n</DIV><!-- End of \"Kapitel 2\" -->  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<P class=\"Kapitelnummer\"> Kapitel 3 </P>  \r\n\r\n<P class=\"Kapiteloverskrift\"> Vilkårsovertrædelser </P>  \r\n\r\n<DIV CLASS=PARAGRAF ID=\"P8\">  \r\n\r\n<P class=\"Paragraftekst\"> <B> §&nbsp;8.  \r\n\r\n</B>  \r\n\r\n Overtræder klienten vilkår, skal tilsynsmyndigheden umiddelbart herefter  \r\n\r\n træffe  \r\n\r\n foranstaltninger med henblik på at sikre overholdelsen af vilkåret. Er der  \r\n\r\n risiko for, at klienten begår alvorlig kriminalitet, skal tilsynsmyndigheden  \r\n\r\n overveje straks at afgive indberetning, jf. § 10, eller anmode om anholdelse  \r\n\r\n eller varetægtsfængsling, jf. § 11, uden at foretage de i § 9, stk. 1, nævnte  \r\n\r\n handlinger.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Bliver  \r\n\r\n tilsynsmyndigheden bekendt med, at en klient, der er i et afsoningsforløb,  \r\n\r\n overtræder vilkår, skal tilsynsmyndigheden straks underrette fængslet eller  \r\n\r\n arresthuset uden at foretage de i §§ 9-11 nævnte handlinger. Fængslet eller  \r\n\r\n arresthuset træffer herefter afgørelse om det videre forløb.  \r\n\r\n</P>  \r\n\r\n</DIV><!-- End of \"§ 8\" -->  \r\n\r\n<DIV CLASS=PARAGRAF ID=\"P9\">  \r\n\r\n<P class=\"Paragraftekst\"> <B> §&nbsp;9.  \r\n\r\n</B>  \r\n\r\n Består vilkårsovertrædelsen i, at klienten unddrager sig tilsynet, skal  \r\n\r\n tilsynsmyndigheden på udeblivelsesdagen eller umiddelbart derefter ved brev  \r\n\r\n pålægge klienten at tage personlig kontakt med tilsynsmyndigheden snarest.  \r\n\r\n Reagerer klienten ikke på dette brev, skal tilsynsmyndigheden aflægge besøg  \r\n\r\n på  \r\n\r\n klientens bopæl eller opholdssted.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Fører de i stk.  \r\n\r\n 1 nævnte handlinger ikke til, at tilsynet genetableres, eller overtræder  \r\n\r\n klienten i øvrigt vilkåret om tilsyn eller særvilkår, og må  \r\n\r\n vilkårsovertrædelsen antages at medføre en nærliggende risiko for  \r\n\r\n kriminalitet,  \r\n\r\n skal tilsynsmyndigheden omgående afgive indberetning, jf. § 10, eller anmode  \r\n\r\n om  \r\n\r\n anholdelse eller varetægtsfængsling, jf. § 11.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 3.  \r\n\r\n</I>  \r\n\r\n Overtræder  \r\n\r\n klienten alene vilkåret om ikke at begå strafbart forhold, kan afgivelse af  \r\n\r\n indberetning undlades, hvis pågældende allerede er sigtet for det strafbare  \r\n\r\n forhold, og vilkårsovertrædelsen vil blive inddraget i straffesagen. Bliver  \r\n\r\n klienten ikke varetægtsfængslet, skal tilsynsmyndigheden så vidt muligt sørge  \r\n\r\n for, at tilsyn og særvilkår fortsat gennemføres.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 4.  \r\n\r\n</I>  \r\n\r\n Overtræder  \r\n\r\n klienten forskrifter eller vilkår, jf. straffuldbyrdelseslovens § 86, stk. 3,  \r\n\r\n og § 99, stk. 3, uden at vilkårsovertrædelsen antages at medføre en  \r\n\r\n nærliggende  \r\n\r\n risiko for kriminalitet, kan tilsynsmyndigheden give et pålæg om at overholde  \r\n\r\n forskrifterne og vilkårene. Er der tidligere givet pålæg i anledning af  \r\n\r\n tilsvarende overtrædelse, skal der senest en måned efter, at  \r\n\r\n vilkårsovertrædelsen  \r\n\r\n på ny er konstateret, afgives indberetning.  \r\n\r\n</P>  \r\n\r\n</DIV><!-- End of \"§ 9\" -->  \r\n\r\n<DIV CLASS=PARAGRAF ID=\"P10\">  \r\n\r\n<P class=\"Paragraftekst\"> <B> §&nbsp;10.  \r\n\r\n</B>  \r\n\r\n Ved vilkår, der er fastsat administrativt, afgives indberetning til  \r\n\r\n Justitsministeriet, Direktoratet for Kriminalforsorgen. Ved vilkår fastsat af  \r\n\r\n retten afgives indberetning til anklagemyndigheden med kopi til  \r\n\r\n Justitsministeriet, Direktoratet for Kriminalforsorgen. Indberetningen skal  \r\n\r\n indeholde oplysning om  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n hvornår og på hvilken  \r\n\r\n måde klienten har overtrådt forskrifter eller vilkår,  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n de foranstaltninger  \r\n\r\n tilsynsmyndigheden har truffet,  \r\n\r\n</P>  \r\n\r\n<P class=\"Nummer\">  \r\n\r\n 3)  \r\n\r\n &#9;  \r\n\r\n klienten har  \r\n\r\n tilsidesat pålæg,  \r\n\r\n</P>  \r\n\r\n<P class=\"Nummer\">  \r\n\r\n 4)  \r\n\r\n &#9;  \r\n\r\n klientens aktuelle  \r\n\r\n sociale situation, og  \r\n\r\n</P>  \r\n\r\n<P class=\"Nummer\">  \r\n\r\n 5)  \r\n\r\n &#9;  \r\n\r\n tilsynsmyndighedens  \r\n\r\n forslag til reaktion.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Klienten skal  \r\n\r\n gøres bekendt med indberetningen, før den afgives, og have lejlighed til at  \r\n\r\n udtale sig, jf. dog § 11, stk. 3. Klientens eventuelle bemærkninger skal  \r\n\r\n anføres i indberetningen.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 3.  \r\n\r\n</I>  \r\n\r\n Indberetning til  \r\n\r\n Justitsministeriet, Direktoratet for Kriminalforsorgen, skal være bilagt  \r\n\r\n fornøden dokumentation, herunder kopi af journalen, grundskema og ved  \r\n\r\n prøveløsladelser kopi af prøveløsladelsesresolutionen, medmindre  \r\n\r\n prøveløsladelsen er bestemt af Justitsministeriet, Direktoratet for  \r\n\r\n Kriminalforsorgen.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 4.  \r\n\r\n</I>  \r\n\r\n Ved tilsyn med  \r\n\r\n en prøveløsladt eller en klient, der har fået delvis eftergivelse af straffen  \r\n\r\n ved betinget benådning, sender tilsynsmyndigheden kopi af indberetningen til  \r\n\r\n det fængsel eller arresthus, hvor klienten er løsladt fra.  \r\n\r\n</P>  \r\n\r\n</DIV><!-- End of \"§ 10\" -->  \r\n\r\n<DIV CLASS=PARAGRAF ID=\"P11\">  \r\n\r\n<P class=\"Paragraftekst\"> <B> §&nbsp;11.  \r\n\r\n</B>  \r\n\r\n Overtræder klienten vilkår, og kan tilsynsmyndigheden ikke komme i kontakt  \r\n\r\n med  \r\n\r\n klienten, kan tilsynsmyndigheden anmode politiet om anholdelse efter  \r\n\r\n retsplejelovens § 756 med henblik på fremstilling for tilsynsmyndigheden.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Er en  \r\n\r\n vilkårsovertrædelse af en sådan beskaffenhed, at fuldbyrdelse af  \r\n\r\n fængselsstraf  \r\n\r\n eller genindsættelse kan blive aktuelt, kan tilsynsmyndigheden anmode  \r\n\r\n politiet  \r\n\r\n om varetægtsfængsling efter retsplejelovens § 763. Ved vilkår, der er fastsat  \r\n\r\n administrativt, sender tilsynsmyndigheden en kopi af denne anmodning og  \r\n\r\n efterfølgende af en retsbogsudskrift vedrørende en eventuel retsfremstilling  \r\n\r\n til Justitsministeriet, Direktoratet for Kriminalforsorgen.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 3.  \r\n\r\n</I>  \r\n\r\n Ved tilsyn, der  \r\n\r\n er fastsat administrativt, skal en klient, som tilsynsmyndigheden ikke kan  \r\n\r\n komme i kontakt med, anholdes og afgive en udtalelse, før tilsynsmyndigheden  \r\n\r\n afgiver indberetning. Foreligger der helt særlige grunde, kan indberetning  \r\n\r\n indsendes, uden at klienten har afgivet en udtalelse.  \r\n\r\n</P>  \r\n\r\n</DIV><!-- End of \"§ 11\" -->  \r\n\r\n<DIV CLASS=PARAGRAF ID=\"P12\">  \r\n\r\n<P class=\"Paragraftekst\"> <B> §&nbsp;12.  \r\n\r\n</B>  \r\n\r\n Bliver tilsynsmyndigheden bekendt med, at en klient, der er i et  \r\n\r\n afsoningsforløb, påtænker at foretage en udlandsrejse, uden at  \r\n\r\n kriminalforsorgen har givet tilladelse hertil, jf. § 7, stk. 2, i  \r\n\r\n bekendtgørelse om kriminalforsorgens tilsyn med prøveløsladte, betinget dømte  \r\n\r\n m.v., skal tilsynsmyndigheden øjeblikkeligt foretage indberetning til  \r\n\r\n fængslet  \r\n\r\n eller arresthuset.  \r\n\r\n</P>  \r\n\r\n</DIV><!-- End of \"§ 12\" -->  \r\n\r\n</DIV><!-- End of \"Kapitel 3\" -->  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<P class=\"Kapitelnummer\"> Kapitel 4 </P>  \r\n\r\n<P class=\"Kapiteloverskrift\"> Særlige regler om samfundstjeneste </P>  \r\n\r\n<DIV CLASS=PARAGRAF ID=\"P13\">  \r\n\r\n<P class=\"Paragraftekst\"> <B> §&nbsp;13.  \r\n\r\n</B>  \r\n\r\n Vilkår om samfundstjeneste kan være fastsat enten som vilkår for  \r\n\r\n prøveløsladelse efter straffelovens § 40 a eller som vilkår ved en betinget  \r\n\r\n dom  \r\n\r\n efter straffelovens § 62.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Tilsynsmyndigheden skal sørge for, at der er et tilstrækkeligt antal  \r\n\r\n arbejdssteder, hvor vilkår om samfundstjeneste kan afvikles.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.3.  \r\n\r\n</I>  \r\n\r\n Som arbejdssteder  \r\n\r\n kan anvendes institutioner og organisationer, som er offentlige, offentligt  \r\n\r\n støttede eller har almennyttige formål. Der må ikke udføres arbejde, som  \r\n\r\n ellers  \r\n\r\n ville være til rådighed for det almindelige arbejdsmarked. Der må heller ikke  \r\n\r\n udføres  \r\n\r\n arbejde, som er profitskabende for private personer eller virksomheder.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 4.  \r\n\r\n</I>  \r\n\r\n Tilsynsmyndigheden skal sikre, at arbejdsstederne bliver godkendt af de  \r\n\r\n lokale  \r\n\r\n arbejdsmarkedsråd.  \r\n\r\n</P>  \r\n\r\n</DIV><!-- End of \"§ 13\" -->  \r\n\r\n<DIV CLASS=PARAGRAF ID=\"P14\">  \r\n\r\n<P class=\"Paragraftekst\"> <B> §&nbsp;14.  \r\n\r\n</B>  \r\n\r\n Tilsynsmyndigheden skal mindst en gang om måneden aflægge besøg på  \r\n\r\n arbejdsstedet samt hyppigt kontakte arbejdsstedet telefonisk for at føre  \r\n\r\n kontrol med, at klienten opfylder den fastsatte arbejdspligt. Besøget skal  \r\n\r\n aflægges på et tidspunkt, hvor den dømte udfører samfundstjeneste. Sikrer  \r\n\r\n arbejdsstedet ikke i tilstrækkelig grad den fornødne kontrol med  \r\n\r\n samfundstjenestens udførelse, skal tilsynsmyndighedens kontrol intensiveres.  \r\n\r\n</P>  \r\n\r\n</DIV><!-- End of \"§ 14\" -->  \r\n\r\n<DIV CLASS=PARAGRAF ID=\"P15\">  \r\n\r\n<P class=\"Paragraftekst\"> <B> §&nbsp;15.  \r\n\r\n</B>  \r\n\r\n Udebliver klienten fra en aftale om at udføre samfundstjeneste, skal  \r\n\r\n tilsynsmyndigheden samme dag eller umiddelbart derefter ved brev pålægge  \r\n\r\n klienten snarest at tage personlig kontakt med tilsynsmyndigheden. Reagerer  \r\n\r\n klienten ikke på dette brev, skal tilsynsmyndigheden aflægge besøg på  \r\n\r\n klientens  \r\n\r\n bopæl eller opholdssted. Får tilsynsmyndigheden herefter kontakt med  \r\n\r\n klienten,  \r\n\r\n giver tilsynsmyndigheden klienten pålæg om at overholde vilkåret om  \r\n\r\n samfundstjeneste og de forskrifter, som kriminalforsorgen har givet om  \r\n\r\n udførelsen af samfundstjenesten.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Kommer klienten  \r\n\r\n gentagne gange for sent, afviser klienten at udføre det pålagte arbejde eller  \r\n\r\n overtræder klienten på anden måde vilkåret om samfundstjeneste eller de  \r\n\r\n forskrifter, som tilsynsmyndigheden har givet, skal tilsynsmyndigheden give  \r\n\r\n klienten pålæg om at overholde vilkåret og forskrifterne.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 3.  \r\n\r\n</I>  \r\n\r\n Overtræder en  \r\n\r\n klient, der er løsladt på prøve med vilkår om samfundstjeneste, dette vilkår,  \r\n\r\n skal tilsynsmyndigheden udover de foranstaltninger, der er nævnt i stk. 1 og  \r\n\r\n 2,  \r\n\r\n straks indberette overtrædelsen til Direktoratet for Kriminalforsorgen, jf.  \r\n\r\n straffuldbyrdelseslovens § 86, stk. 2, 2. pkt.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 4.  \r\n\r\n</I>  \r\n\r\n Er klienten  \r\n\r\n idømt betinget dom med vilkår om samfundstjeneste og fører et givet pålæg  \r\n\r\n efter  \r\n\r\n stk. 1 eller 2 ikke til, at vilkåret og forskrifterne overholdes, skal  \r\n\r\n tilsynsmyndigheden afgive indberetning senest en måned efter, at  \r\n\r\n vilkårsovertrædelsen på ny blev konstateret. Fører de i stk. 1 nævnte  \r\n\r\n handlinger ikke til, at tilsynsmyndigheden får kontakt med klienten, afgives  \r\n\r\n indberetning senest en måned efter udeblivelsen, jf. dog stk. 5.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 5.  \r\n\r\n</I>  \r\n\r\n Er vilkåret ved at  \r\n\r\n udløbe, skal tilsynsmyndigheden, hvis det er påkrævet, afgive indberetning  \r\n\r\n hurtigere end nævnt i stk. 4.  \r\n\r\n</P>  \r\n\r\n</DIV><!-- End of \"§ 15\" -->  \r\n\r\n<DIV CLASS=PARAGRAF ID=\"P16\">  \r\n\r\n<P class=\"Paragraftekst\"> <B> §&nbsp;16.  \r\n\r\n</B>  \r\n\r\n Hvis en klient, der er løsladt på prøve med vilkår om samfundstjeneste, af  \r\n\r\n særlige grunde ikke kan udføre den fastsatte arbejdsforpligtelse inden  \r\n\r\n udløbet  \r\n\r\n af det fastsatte tidspunkt, kan tilsynsmyndigheden  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n træffe afgørelse om,  \r\n\r\n at vilkåret om samfundstjeneste skal have en varighed ud over dette  \r\n\r\n tidspunkt,  \r\n\r\n dog ikke ud over den samlede straffetid, jf. straffelovens § 40 a, stk. 5,  \r\n\r\n eller  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n afgive indstilling  \r\n\r\n til den myndighed, der har fastsat vilkåret, om at nedsætte antallet af  \r\n\r\n arbejdstimer.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Ved betinget dom  \r\n\r\n med vilkår om samfundstjeneste kan tilsynsmyndigheden forlænge den fastsatte  \r\n\r\n længstetid efter reglerne i straffelovens § 63, stk. 2.  \r\n\r\n</P>  \r\n\r\n</DIV><!-- End of \"§ 16\" -->  \r\n\r\n<DIV CLASS=PARAGRAF ID=\"P17\">  \r\n\r\n<P class=\"Paragraftekst\"> <B> §&nbsp;17.  \r\n\r\n</B>  \r\n\r\n Overtræder klienten vilkåret om ikke at begå strafbart forhold, uden at  \r\n\r\n klienten bliver varetægtsfængslet, skal tilsynsmyndigheden sørge for, at  \r\n\r\n klienten får mulighed for at fortsætte samfundstjenesten.  \r\n\r\n</P>  \r\n\r\n</DIV><!-- End of \"§ 17\" -->  \r\n\r\n<DIV CLASS=PARAGRAF ID=\"P18\">  \r\n\r\n<P class=\"Paragraftekst\"> <B> §&nbsp;18.  \r\n\r\n</B>  \r\n\r\n Ved domme til samfundstjeneste skal tilsynsmyndigheden give meddelelse til  \r\n\r\n Kriminalregistret om, at  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n den fastsatte  \r\n\r\n længstetid forlænges af tilsynsmyndigheden efter straffelovens § 63, stk. 2,  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n prøvetiden er ophørt  \r\n\r\n som følge af, at det i dommen er bestemt, at prøvetiden ophører, når  \r\n\r\n længstetiden for arbejdsforpligtelsens opfyldelse er udløbet, jf.  \r\n\r\n straffelovens  \r\n\r\n § 63, stk. 3, 2. pkt., og  \r\n\r\n</P>  \r\n\r\n<P class=\"Nummer\">  \r\n\r\n 3)  \r\n\r\n &#9;  \r\n\r\n tilsyn og eventuelle  \r\n\r\n særvilkår er bortfaldet i forbindelse med, at længstetiden for  \r\n\r\n arbejdspligtens  \r\n\r\n opfyldelse er udløbet, jf. straffelovens § 63, stk. 4, 3. pkt.  \r\n\r\n</P>  \r\n\r\n</DIV><!-- End of \"§ 18\" -->  \r\n\r\n</DIV><!-- End of \"Kapitel 4\" -->  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<P class=\"Kapitelnummer\"> Kapitel 5 </P>  \r\n\r\n<P class=\"Kapiteloverskrift\"> Ikrafttræden m.v. </P>  \r\n\r\n<DIV CLASS=PARAGRAF ID=\"P19\">  \r\n\r\n<P class=\"Paragraftekst\"> <B> §&nbsp;19.  \r\n\r\n</B>  \r\n\r\n Cirkulæret træder i kraft den 15. juli 2006.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk. 2.  \r\n\r\n</I>  \r\n\r\n Cirkulære nr. 49  \r\n\r\n af 28. juni 2005 om kriminalforsorgens tilsyn med prøveløsladte, betinget  \r\n\r\n dømte  \r\n\r\n m.v. (tilsynscirkulæret) ophæves.  \r\n\r\n</P>  \r\n\r\n</DIV><!-- End of \"§ 19\" -->  \r\n\r\n</DIV><!-- End of \"Kapitel 5\" -->  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Justitsministeriet, Direktoratet for  \r\n\r\n Kriminalforsorgen, den 27. juni 2006</I></P>  \r\n\r\n<P CLASS=SIGN1 ALIGN=\"CENTER\">Ole Hansen</P>  \r\n\r\n<P CLASS=SIGN2 ALIGN=\"RIGHT\">/Vibeke Greve</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "popularTitle": "tilsynscirkulæret",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/06/2006"
        },
        {
            "displayName": "Accession",
            "displayValue": "C20060005009"
        },
        {
            "displayName": "Entydig dokumentidentifikation",
            "displayValue": "AA003259"
        },
        {
            "displayName": "Dato for førstegangsindlæggelse",
            "displayValue": "29/06/2006"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "50"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "27/06/2006"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. 05-121-120"
        },
        {
            "displayName": "Stikord",
            "displayValue": "Straffuldbyrdelse"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}