{
    "id": 85619,
    "title": "Meddelelse om ændring af færdselsloven - lov nr. 468 af 10. juni 1997 om ændring af færdselsloven (G 1919) (* 1) ",
    "documentTypeId": "720",
    "isSagsforlobPeriodValid": false,
    "shortName": "MED nr 11351 af 13/08/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse om ændring af færdselsloven - lov nr.  \r\n\r\n 468 af 10. juni 1997 om ændring af færdselsloven (G 1919) (* 1) </H1>  \r\n\r\n<P></P>  \r\n\r\n<BR>  \r\n\r\n<P>Folketinget vedtog ved tredjebehandlingen den 30. maj 1997 en række  \r\n\r\n ændringer af færdselsloven. Ændringerne fremgår af lov nr. 467 og lov nr.  \r\n\r\n 468, begge af 10. juni 1997. De ændringer, der omtales nedenfor er trådt i  \r\n\r\n kraft den 1. juli 1997. </P>  \r\n\r\n<P CLASS=PUNKT> <B>1.</B> Skærpet straf for spiritus- og promillekørsel i  \r\n\r\n brugsstjålet køretøj. </P>  \r\n\r\n<P>Efter færdselslovens § 117, stk. 4 (nyt stykke) straffes spiritus- og  \r\n\r\n promillekørsel med brugsstjålet motordrevet køretøj med bøde, hæfte eller  \r\n\r\n fængsel indtil 1 år. </P>  \r\n\r\n<P>I bemærkningerne til lovforslaget er det anført: </P>  \r\n\r\n<P> <I>&quot;Den generelle risiko, der kan være forbundet med, at spiritus-  \r\n\r\n eller promillekørsel foregår i et brugsstjålet køretøj, bør modvirkes ved et  \r\n\r\n strafferetligt værn i form af forhøjet straf, og forslaget lægger derfor op  \r\n\r\n til, at der i disse tilfælde skal ske</I> <B>en skærpelse af straffen (men  \r\n\r\n ikke af frakendelsestiden) for spiritus- og promillekørsel til næste  \r\n\r\n strafposition.</B> I tilfælde, hvor normalstraffen er bøde (svarende til en  \r\n\r\n nettomånedsløn) skal den således stige til en skærpet bøde eller til  \r\n\r\n frihedsstraf. Er normalstraffen frihedsstraf, skal denne være længere.&quot;  \r\n\r\n</P>  \r\n\r\n<P>I lovforslaget er der i skematisk form gengivet det strafniveau, som i de  \r\n\r\n typiske tilfælde vil kunne komme i anvendelse: </P>  \r\n\r\n<PRE>  \r\n\r\n  Promille                                   Straf  \r\n\r\n -------------------------------------------------  \r\n\r\n 1. gangstilfælde:  \r\n\r\n a. Uden skærpende omstændigheder  \r\n\r\n 0,51 - 1,20                        (Skærpet) bøde  \r\n\r\n 1,21 - 1,50                        10 dages hæfte  \r\n\r\n 1,51 - 2,00                        14 dages hæfte  \r\n\r\n 2,01 - 2,50                        20 dages hæfte  \r\n\r\n 2,51 -                             30 dages hæfte  \r\n\r\n b. Med skærpende omstændigheder  \r\n\r\n 0,51 - 1,20                        10 dages hæfte  \r\n\r\n 1,21 - 1,50                        14 dages hæfte  \r\n\r\n 1,51 - 2,00                        20 dages hæfte  \r\n\r\n 2,01 - 2,50                        30 dages hæfte  \r\n\r\n 2,51 -                             40 dages hæfte  \r\n\r\n  2. gangstilfælde:  \r\n\r\n a. Uden skærpende omstændigheder  \r\n\r\n 0,51 - 1,50                        14 dages hæfte*  \r\n\r\n 1,51 - 2,00                        20 dages hæfte*  \r\n\r\n 2,01 - 2,50                        30 dages hæfte*  \r\n\r\n 2,51 -                             40 dages hæfte*  \r\n\r\n b. Med skærpende omstændigheder  \r\n\r\n 0,51 - 1,50                        20 dages hæfte*  \r\n\r\n 1,51 - 2,00                        30 dages hæfte*  \r\n\r\n 2,01 - 2,50                        40 dages hæfte*  \r\n\r\n 2,51 -                             50 dages hæfte*  \r\n\r\n  3. gangstilfælde:  \r\n\r\n 0,51 - 2,50  Minimum 40 dages hæfte**  \r\n\r\n 2,51 -                             50 dages fængsel  \r\n\r\n</PRE>  \r\n\r\n * Forhøjes med hæfte i 10 dage ved kørsel i frakendelsestiden. ** Forhøjes  \r\n\r\n til 30 dages fængsel ved kørsel i frakendelsestiden.  \r\n\r\n<P>Foruden fastsættelse af straf efter færdselsloven for spiritus- eller  \r\n\r\n promillekørsel samt endvidere for kørsel uden at have erhvervet eller  \r\n\r\n generhvervet førerret, skal det indgå i strafudmålingen, at der tillige skal  \r\n\r\n fastsættes en straf efter straffelovens § 293, stk. 1, for brugstyveri. </P>  \r\n\r\n<P> <B>Ved pådømmelse af spiritus- eller promillekørsel i en brugsstjålet bil  \r\n\r\n skal der således efter straffelovens § 88 udmåles en fællesstraf.</B>  </P>  \r\n\r\n<P>Straffens størrelse vil bero på en konkret bedømmelse i hvert enkelt  \r\n\r\n tilfælde af blandt andet den tiltaltes forstraffe og personlige forhold. </P>  \r\n\r\n<P CLASS=PUNKT> <B>2.</B> Skærpet straf for kørsel uden at have erhvervet  \r\n\r\n eller generhvervet kørekort. </P>  \r\n\r\n<P>Af færdselslovens § 117, stk. 5, 2. pkt. (nyt pkt.) fremgår, at &quot;ved  \r\n\r\n udmålingen af bøde for overtrædelse af færdselslovens § 56, stk. 1 og § 63 a  \r\n\r\n tages særligt hensyn til størrelsen af en opnået eller tilsigtet økonomisk  \r\n\r\n fordel&quot;. </P>  \r\n\r\n<P>I bemærkningerne til lovforslaget er det anført: </P>  \r\n\r\n<P> <I>&quot;Ved forslaget lægges der op til, at bødestraffen for  \r\n\r\n overtrædelse af færdselslovens § 56, stk. 1, skærpes, således at bødens  \r\n\r\n størrelse i højere grad end i dag kommer til at stå i forhold til de  \r\n\r\n udgifter, der er forbundet med at erhverve eller generhverve  \r\n\r\n kørekort&quot;.</I>  </P>  \r\n\r\n<P>På den baggrund er der i lovforslaget anført følgende strafpositioner:  \r\n\r\n</P>  \r\n\r\n<PRE>  \r\n\r\n 1. gang          5.000 kr.  \r\n\r\n 2. gang          6.000 kr.  \r\n\r\n 3. gang          7.500 kr.  \r\n\r\n 4. gang         10.000 kr.  \r\n\r\n 5. gang      7 dages hæfte  \r\n\r\n</PRE>  \r\n\r\n<P>De i forarbejderne foreslåede bødetakster medfører, at bødetaksterne i  \r\n\r\n bødekatalogets afsnit 5a.10.-2 og -3 vedrørende overtrædelse af  \r\n\r\n færdselslovens § 56, stk. 1, 1.pkt., ikke længere er gældende. Bødekatalogets  \r\n\r\n bødetakster for manglende medbringelse af kørekort og lignende berøres ikke  \r\n\r\n af ændringerne. </P>  \r\n\r\n<P>For så vidt angår <B>overtrædelser af færdselslovens § 56, stk. 1, i  \r\n\r\n sammenstød med brugstyveri og eventuel spiritus- eller promillekørsel, skal  \r\n\r\n der udmåles en fællesstraf efter straffelovens § 88.</B> Der henvises til det  \r\n\r\n under pkt. 1 anførte. </P>  \r\n\r\n<P>Der er ikke i lovforarbejderne taget stilling til, om det fortsat skal  \r\n\r\n anses for en formildende omstændighed, at pågældende har modtaget et ikke  \r\n\r\n uvæsentligt antal undervisningstimer, eller at pågældende har erhvervet  \r\n\r\n kørekort til et andet motorkøretøj end det, som han aktuelt er fører af, og i  \r\n\r\n bekræftende fald med hvilken faktor bøden skal reduceres. </P>  \r\n\r\n<P>Da bødens størrelse som udgangspunkt skal stå i forhold til de udgifter,  \r\n\r\n der er forbundet med at erhverve eller generhverve kørekort, må det antages,  \r\n\r\n at den omstændighed, at pågældende har modtaget et ikke uvæsentligt antal  \r\n\r\n undervisningstimer, eller at pågældende har erhvervet kørekort til et andet  \r\n\r\n motorkøretøj end det, som han aktuelt er fører af, fortsat vil kunne medføre  \r\n\r\n en nedsættelse af normalbøden. </P>  \r\n\r\n<P>I de førstegangstilfælde, hvor der således foreligger formildende  \r\n\r\n omstændigheder, kan bøden fastsættes til 3.000 kr. </P>  \r\n\r\n<P CLASS=PUNKT> <B>3.</B> Skærpet bøde for hastighedsovertrædelser på både  \r\n\r\n motorveje og på det øvrige vejnet for alle køretøjstyper, for hvilke der er  \r\n\r\n fastsat en køretøjsbestemt hastighed. </P>  \r\n\r\n<P>Færdselslovens § 118, stk. 3, 3. pkt. har følgende ordlyd: </P>  \r\n\r\n<P>&quot;Ved hastighedsovertrædelser begået ved kørsel med lastbiler, hvis  \r\n\r\n tilladte totalvægt overstiger 3.500 kg, vogntog bestående af sådanne  \r\n\r\n lastbiler og registreringspligtige påhængskøretøjer, busser, hvis tilladte  \r\n\r\n totalvægt overstiger 3.500 kg, ledbusser eller biler med tilladt totalvægt på  \r\n\r\n ikke over 3.500 kg med tilkoblet påhængsvogn, sættevogn eller  \r\n\r\n registreringspligtigt påhængsredskab, herunder campingvogn, udmåles ligeledes  \r\n\r\n en skærpet bøde&quot;. </P>  \r\n\r\n<P>Efter bestemmelsen skal der nu for alle køretøjstyper, for hvilke der er  \r\n\r\n fastsat en køretøjsbestemt hastighed, udmåles en skærpet bøde for  \r\n\r\n hastighedsovertrædelser ikke blot på motorveje, men også på det øvrige  \r\n\r\n vejnet. Det er efter forarbejderne hensigten, at følgende bøder skal  \r\n\r\n anvendes: </P>  \r\n\r\n<PRE>  \r\n\r\n  Hastighedsoverskridelse  \r\n\r\n under 20%                         600 kr.  \r\n\r\n Fra 20%, men under  30%           900 kr.  \r\n\r\n Fra 30%, men under  40%         1.300 kr.  \r\n\r\n Fra 40%, men under  50%         1.700 kr.  \r\n\r\n Fra 50%, men under  60%         2.200 kr.  \r\n\r\n Fra 60%, men under  70%         2.900 kr.  \r\n\r\n Fra 70%, men under  80%         3.600 kr.  \r\n\r\n Fra 80%, men under  90%         4.500 kr.  \r\n\r\n Fra 90%, men under 100%         5.600 kr.  \r\n\r\n 100% eller mere                 6.800 kr.  \r\n\r\n</PRE>  \r\n\r\n<P>For <B>hastighedsovertrædelser på mere end 70% vil der tillige ske  \r\n\r\n betinget frakendelse af førerretten,</B> jfr. nedenfor. </P>  \r\n\r\n<P>For hastighedsovertrædelser på mindre end 70% kan der tillige ske betinget  \r\n\r\n frakendelse af førerretten, jfr. nedenfor. </P>  \r\n\r\n<P CLASS=PUNKT> <B>4.</B> Frakendelse af førerretten ved  \r\n\r\n hastighedsoverskridelse. </P>  \r\n\r\n<P>Færdselslovens § 126 har nu følgende ordlyd: </P>  \r\n\r\n<A NAME=\"\"P126\"\"></A>\r\n\r\n<DIV CLASS=PARAGRAPH ID=\"P126\">  \r\n\r\n<P CLASS=PARAB> <B>§ 126. </B> Retten til at føre de i § 125 nævnte køretøjer  \r\n\r\n skal endvidere frakendes føreren af et sådant køretøj, såfremt han: </P>  \r\n\r\n<UL CLASS=PLAIN-LIST>  \r\n\r\n<LI>1) under tilsidesættelse af væsentlige hensyn til færdselssikkerheden har  \r\n\r\n voldt skade på person eller ting eller fremkaldt fare herfor, </LI>  \r\n\r\n<LI>2) har overskredet de tilladte hastigheder efter §§ 42 og 43 med mere end  \r\n\r\n 70 pct., </LI>  \r\n\r\n<LI>3) har gjort sig skyldig i promillekørsel, eller </LI>  \r\n\r\n<LI>4) frakendelsen findes begrundet ved beskaffenheden af den begåede  \r\n\r\n forseelse, og hvad der i øvrigt foreligger oplyst om tiltaltes forhold som  \r\n\r\n fører af motordrevet køretøj. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Frakendelsen sker betinget, medmindre føreren:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) forsætligt har voldt skade på andres person eller ting, forsætlig har  \r\n\r\n fremkaldt nærliggende fare herfor eller i øvrigt har ført motordrevet køretøj  \r\n\r\n på særlig hensynsløs måde, </LI>  \r\n\r\n<LI>2) ved forskellige lejligheder har gjort sig skyldig i forhold, der hver  \r\n\r\n for sig er omfattet af stk. 1, nr. 1 eller 3, </LI>  \r\n\r\n<LI>3) tidligere er frakendt førerretten betinget, og det nye forhold er  \r\n\r\n begået i prøvetiden, eller </LI>  \r\n\r\n<LI>4) tidligere er frakendt førerretten ubetinget, og det nye forhold er  \r\n\r\n begået inden 5 år efter udløbet af frakendelsestiden. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Under formildende omstændigheder kan der ske  \r\n\r\n betinget frakendelse i tilfælde, hvor frakendelse efter stk. 2 ellers skulle  \r\n\r\n ske ubetinget. </P>  \r\n\r\n<P>(Det bemærkes, at ordlyden af § 126, stk. 1, nr. 3 er ændret, men endnu  \r\n\r\n ikke ikrafttrådt). </P>  \r\n\r\n<UL CLASS=PLAIN-LIST>  \r\n\r\n<LI>a) Hastighedsoverskridelse på mere end 70%. </LI>  \r\n\r\n</UL>  \r\n\r\n<P>------------------------------------------- </P>  \r\n\r\n<P>Efter § 126, stk. 1, nr. 2 skal der for hastighedsovertrædelser på mere  \r\n\r\n end 70% ske betinget frakendelse af førerretten. </P>  \r\n\r\n<P>Bestemmelsen omfatter både overtrædelse af de generelle  \r\n\r\n hastighedsbestemmelser i lovens § 42, de køretøjsbestemte  \r\n\r\n hastighedsbestemmelser i lovens § 43 samt lokale hastighedsbestemmelser  \r\n\r\n fastsat af politiet i medfør af lovens § 92. </P>  \r\n\r\n<UL CLASS=PLAIN-LIST>  \r\n\r\n<LI>b) Hastighedsoverskridelse på mindre end 70%. </LI>  \r\n\r\n</UL>  \r\n\r\n<P>--------------------------------------------- </P>  \r\n\r\n<P>Bestemmelsen har ikke ændret den øvrige praksis for anvendelsen af § 126,  \r\n\r\n stk. 1, nr. 1, eller dennes anvendelsesområde. </P>  \r\n\r\n<P>Førerretsfrakendelse bør således fortsat ske i en række tilfælde, selvom  \r\n\r\n hastigheden ikke har oversteget den tilladte hastighed med 70%. Det gælder  \r\n\r\n udover i gentagelsestilfælde blandt andet i situationer, hvor forekomst af  \r\n\r\n konkret fare, ulempe samt vej- og oversigtsforhold indgår i vurderingen af  \r\n\r\n spørgsmålet om, hvorvidt førerretten skal frakendes ved en  \r\n\r\n hastighedsovertrædelse på mindre end 70%. </P>  \r\n\r\n<UL CLASS=PLAIN-LIST>  \r\n\r\n<LI>c) Gentagelsestilfælde eller samtidig pådømmelse af flere forhold. </LI>  \r\n\r\n</UL>  \r\n\r\n<P>------------------------------------------------------------------ </P>  \r\n\r\n<P>Færdselslovens § 126, stk. 2, nr. 2 henviser ikke til § 126, stk. 1, nr.  \r\n\r\n 2. Det har følgende betydning for påstanden om betinget eller ubetinget  \r\n\r\n frakendelse af førerretten: </P>  \r\n\r\n<UL CLASS=PLAIN-LIST>  \r\n\r\n<LI>1) I sager, hvor der til samtidig pådømmelse foreligger flere kørsler med  \r\n\r\n hastighedsoverskridelser på mere end 70%, kan der alene nedlægges påstand om  \r\n\r\n betinget frakendelse af førerretten, med mindre forholdet kan henføres under  \r\n\r\n § 126, stk. 1, nr. 1. </LI>  \r\n\r\n<LI>2) I gentagelsestilfælde, hvor førerretten tidligere er frakendt den  \r\n\r\n pågældende betinget, og hvor hastighedsoverskridelsen finder sted i  \r\n\r\n prøvetiden for førerretsfrakendelsen, vil der kunne nedlægges påstand om  \r\n\r\n ubetinget frakendelse af førerretten, jfr. § 126, stk. 2, nr. 3. </LI>  \r\n\r\n<LI>3) I gentagelsestilfælde, hvor førerretten tidligere er frakendt den  \r\n\r\n pågældende betinget, og hvor hastighedsoverskridelsen finder sted efter  \r\n\r\n udløbet af prøvetiden for førerretsfrakendelsen, vil der alene kunne  \r\n\r\n nedlægges påstand om betinget frakendelse af førerretten, medmindre det  \r\n\r\n forholdet kan henføres under § 126, stk. 1, nr. 1. </LI>  \r\n\r\n<LI>4) I gentagelsestilfælde, hvor førerretten tidligere er frakendt den  \r\n\r\n pågældende ubetinget, og hvor hastighedsoverskridelsen finder sted inden 5 år  \r\n\r\n efter udløbet af frakendelsestiden, kan der altid nedlægges påstand om  \r\n\r\n ubetinget frakendelse, jfr. § 126, stk. 2, nr. 4. </LI>  \r\n\r\n</UL>  \r\n\r\n</DIV>  \r\n\r\n<P CLASS=PUNKT> <B>5.</B> Generhvervelse af førerretten før  \r\n\r\n frakendelsestidens udløb. </P>  \r\n\r\n<P>Ændringen af færdselslovens § 132, stk. 2 betyder en lempelse af de  \r\n\r\n tidsmæssige og materielle betingelser for generhvervelse af førerretten før  \r\n\r\n frakendelsestidens udløb. </P>  \r\n\r\n<P>Trafikministeriet har oplyst, at man er indstillet på sammen med  \r\n\r\n Rigsadvokaturen at udarbejde en cirkulæreskrivelse til politiet og  \r\n\r\n anklagemyndigheden om den nye bestemmelse. </P>  \r\n\r\n<P>Henning Fode </P>  \r\n\r\n</DIV>",
    "isHistorical": true,
    "editorialNotes": [
        "(* 1) Kundgjort i Meddelelser fra Rigsadvokaten. (Medd. nr. 4/97)"
    ],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19971135132"
        },
        {
            "displayName": "Entydig dokumentidentifikation",
            "displayValue": "CM045337"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "21/08/2002"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11351"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "13/08/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Rigsadv. j.nr. G 1919"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}