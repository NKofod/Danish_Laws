{
    "id": 50523,
    "title": "Bestemmelser om privatflyvercertifikat, A-certifikat, flyvemaskine, generelt ",
    "documentTypeId": "60",
    "isSagsforlobPeriodValid": false,
    "shortName": "BEK nr 17085 af 18/06/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om privatflyvercertifikat,  \r\n\r\n A-certifikat, flyvemaskine, generelt </H1>  \r\n\r\n<P></P>  \r\n\r\n<P>I medfør af § 34 og § 149, stk. 10, i lov om luftfart, jf.  \r\n\r\n lovbekendtgørelse nr. 408 af 11. september 1985, fastsætter Statens  \r\n\r\n Luftfartsvæsen herved efter bemyndigelse fra Trafikministeriet, jf.  \r\n\r\n bekendtgørelse nr. 191 af 23. maj 1975 vedrørende luftfartscertifikater (BL  \r\n\r\n 6-02), følgende: </P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 BL 6-02, Bekendtgørelse vedrørende luftfartscertifikater, seneste  \r\n\r\n udgave. </P>  \r\n\r\n<P>1.2 BL 6-05, Helbredskrav, seneste udgave. </P>  \r\n\r\n<P>1.3 BL 6-11, Eneflyvningsbevis, flyvemaskine, generelt, seneste udgave.  \r\n\r\n</P>  \r\n\r\n<P>1.4 BL 6-12, Eneflyvningsbevis, flyvemaskine, praktisk uddannelse, seneste  \r\n\r\n udgave. </P>  \r\n\r\n<P>1.5 BL 6-14, Privatflyvercertifikat, A-certifikat, flyvemaskine, praktisk  \r\n\r\n uddannelse, seneste udgave. </P>  \r\n\r\n<P>1.6 BL 6-50, Typeuddannelse, en-motoret landflyvemaskine, MTOM 5.700 kg,  \r\n\r\n seneste udgave. </P>  \r\n\r\n<P>1.7 BL 6-51, Typeuddannelse, fler-motoret landflyvemaskine, seneste  \r\n\r\n udgave. </P>  \r\n\r\n<P>1.8 BL 6-54 I, Periodisk flyvetræning, privatflyverceritikat,  \r\n\r\n flyvemaskine, PFT/A-certifikat, VFR-DAG, seneste udgave. </P>  \r\n\r\n<P>1.9 BL 6-54 II, Periodisk flyvetræning, privatflyvercertifikat,  \r\n\r\n flyvemaskine, PFT/A-certifikat, VFR-NAT, seneste udgave. </P>  \r\n\r\n<P CLASS=PUNKT> <B>2.</B> Anvendelsesområde </P>  \r\n\r\n<P>Denne BL fastsætter - generelle bestemmelser for udstedelse og udvidelse  \r\n\r\n af privatflyvercertifikat/flyvemaskine og </P>  \r\n\r\n<P>- vilkårene for, at en certifikatindehaver kan foretage VFR-flyvning i  \r\n\r\n ikke-erhvervsmæssig luftfart som luftfartøjschef eller andenpilot på  \r\n\r\n flyvemaskine. </P>  \r\n\r\n<P CLASS=PUNKT> <B>3.</B> Udstedelse </P>  \r\n\r\n<P>3.1 Privatflyvercertifikat/flyvemaskine udstedes af Statens Luftfartsvæsen  \r\n\r\n efter ansøgning på en autoriseret formular, når ansøgeren opfylder  \r\n\r\n udstedelseskravene i afsnit 4. </P>  \r\n\r\n<P>3.2 Privatflyvercertifikat/flyvemaskine udstedes gældende for føring af  \r\n\r\n flyvemaskine af den klasse/type, hvorpå den praktiske prøve, som nævnt i pkt.  \r\n\r\n 4.3, er afholdt. </P>  \r\n\r\n<P>3.3 Privatflyvercertifikat/flyvemaskine udstedes uden angivelse af  \r\n\r\n udløbsdato. Statens Luftfartsvæsen kan dog i særlige tilfælde fastsætte en  \r\n\r\n udløbsdato. </P>  \r\n\r\n<P CLASS=PUNKT> <B>4.</B> Udstedelseskrav </P>  \r\n\r\n<P>4.1 Ansøgeren skal </P>  \r\n\r\n<P>a. have fast bopæl i Danmark eller være ansat i et dansk  \r\n\r\n luftfartsforetagende, </P>  \r\n\r\n<P>b. ikke administrativt eller ved dom være frakendt retten til at gøre  \r\n\r\n tjeneste på luftfartøj eller i anden stilling af betydning for luftfartens  \r\n\r\n sikkerhed, </P>  \r\n\r\n<P>c. være helbredsmæssigt godkendt til privatflyvercertifikat, jf. BL 6-05,  \r\n\r\n</P>  \r\n\r\n<P>d. være fyldt 18 år, </P>  \r\n\r\n<P>e. være indehaver af et gyldigt eneflyvningsbevis/flyvemaskine, jf. BL  \r\n\r\n 6-11, </P>  \r\n\r\n<P>f. med et tilfredsstillende resultat have gennemgået den praktiske  \r\n\r\n uddannelse for privatflyvercertifikat/flyvemaskine, der er foreskrevet i BL  \r\n\r\n 6-14, og </P>  \r\n\r\n<P>g. på flyvemaskine have erhvervet en samlet flyvetid på mindst 25 timers  \r\n\r\n dobbeltstyring og 15 timers eneflyvning. </P>  \r\n\r\n<P>4.2 Den flyvetid, der er nævnt under pkt. 4.1 g, kan for indehavere af  \r\n\r\n gyldigt privatflyvercertifikat/helikopter og/eller svæveflyvercertifikat, som  \r\n\r\n har erhvervet en flyvetid som luftfartøjschef på mindst 50 timer, efter  \r\n\r\n flyveskolens vurdering reduceres med indtil 15 timers dobbeltstyring og 5  \r\n\r\n timers eneflyvning. </P>  \r\n\r\n<P>4.2.1 Flyvetidsreduktion, foretaget i henhold til pkt. 4.2, må ikke  \r\n\r\n medføre reduktion i den navigationsuddannelse, der er nævnt i BL 6-14. </P>  \r\n\r\n<P>4.3 Ansøgeren skal på en autoriseret formular indstilles til en praktisk  \r\n\r\n prøve af en flyveskole, der er godkendt hertil. Under den praktiske prøve,  \r\n\r\n der er foreskrevet af luftfartsvæsenet, skal ansøgeren godtgøre at være i  \r\n\r\n stand til at fungere som luftfartøjschef på flyvemaskine og som sådan være  \r\n\r\n kvalificeret til </P>  \r\n\r\n<P>a. at udføre de funktioner, der påhviler en luftfartøjschef i forbindelse  \r\n\r\n med en privat VFR-flyvnings forberedelse, gennemførelse og afslutning, </P>  \r\n\r\n<P>b. at træffe sådanne beslutninger og forholdsregler, som måtte være  \r\n\r\n påkrævet, hvis en nødsituation eller anden hændelse gør det umuligt eller  \r\n\r\n uforsvarligt at fortsætte flyvningen som planlagt, </P>  \r\n\r\n<P>c. at anvende flyvefaglig viden og udvise god dømmekraft og godt  \r\n\r\n luftmandskab, </P>  \r\n\r\n<P>d. at føre den pågældende flyvemaskine under de øvelser, der er nævnt i BL  \r\n\r\n 6-14, inden for de godkendte begrænsninger og på en rolig og akkurat måde og  \r\n\r\n</P>  \r\n\r\n<P>e. at anvende de nødprocedurer, der er foreskrevet for den pågældende  \r\n\r\n flyvemaskine. </P>  \r\n\r\n<P>4.3.1 Prøven vil foruden en teoretisk overhøring omfatte radiobetjening og  \r\n\r\n -korrespondance samt en eller flere af de øvelser, der er nævnt i BL 6-12 og  \r\n\r\n BL 6-14, og der må under prøven på intet tidspunkt være tvivl om, at  \r\n\r\n procedurer og manøvrer udføres på en sikkerhedsmæssigt fuldt forsvarlig måde  \r\n\r\n og under overholdelse af gældende forskrifter. </P>  \r\n\r\n<P CLASS=PUNKT> <B>5.</B> Udvidelse </P>  \r\n\r\n<P>Privatflyvercertifikat/flyvemaskine kan udvides med en anden klasse eller  \r\n\r\n type efter endt uddannelse på klassen eller typen i overensstemmelse med  \r\n\r\n bestemmelserne i BL 6-50 og BL 6-51. </P>  \r\n\r\n<P CLASS=PUNKT> <B>6.</B> Rettigheder </P>  \r\n\r\n<P>6.1 Privatflyvercertifikat/flyvemaskine giver på de vilkår, der er nævnt i  \r\n\r\n pkt. 6.3, indehaveren ret til at foretage VFR-flyvning i ikke-erhvervsmæssig  \r\n\r\n luftfart som luftfartøjschef eller andenpilot på flyvemaskine af den  \r\n\r\n klasse/type, for hvilken certifikatet er gældende. </P>  \r\n\r\n<P>6.2 Certifikatet giver ikke ret til at modtage betaling for flyvningen.  \r\n\r\n</P>  \r\n\r\n<P>6.3 Indehaveren skal </P>  \r\n\r\n<P>a. ved VFR-flyvning om dagen </P>  \r\n\r\n<P CLASS=PUNKT> <B>1.</B> medføre gyldigt certifikat, jf. BL 6-02, </P>  \r\n\r\n<P CLASS=PUNKT> <B>2.</B> medføre dokumentation for en gyldig helbredsmæssig  \r\n\r\n godkendelse til privatflyvercertifikat, jf. BL 6-05, </P>  \r\n\r\n<P CLASS=PUNKT> <B>3.</B> inden for de forudgående 24 måneder have aflagt  \r\n\r\n PFT/A-certifikat, jf. BL 6-54 I eller BL 6-54 II, eller have bestået den  \r\n\r\n praktiske prøve, der er nævnt i pkt. 4.3, </P>  \r\n\r\n<P CLASS=PUNKT> <B>4.</B> inden for de forudgående 12 måneder have erhvervet  \r\n\r\n en flyvetid som luftfartøjschef på flyvemaskine på mindst 10 timer eller have  \r\n\r\n aflagt PFT/A-certifikat, jf. BL 6-54 I eller BL 6-54 II, eller have bestået  \r\n\r\n den praktiske prøve, der er nævnt i pkt. 4.3, og </P>  \r\n\r\n<P CLASS=PUNKT> <B>5.</B> hvis passagerer medføres, have udført mindst 5  \r\n\r\n starter og 5 landinger inden for de forudgående 90 dage med flyvemaskine  \r\n\r\n tilhørende den pågældende type, inklusive typevarianter omfattet af  \r\n\r\n typebetegnelsen i certifikatet, </P>  \r\n\r\n<P>b. ved VFR-flyvning om natten </P>  \r\n\r\n<P CLASS=PUNKT> <B>1.</B> medføre gyldigt certifikat, jf. BL 6-02, </P>  \r\n\r\n<P CLASS=PUNKT> <B>2.</B> medføre dokumentation for en gyldig helbredsmæssig  \r\n\r\n godkendelse til privatflyvercertifikat, jf. BL 6-05, </P>  \r\n\r\n<P CLASS=PUNKT> <B>3.</B> inden for de forudgående 24 måneder have aflagt  \r\n\r\n PFT/A-certifikat (VFR/NAT), jf. BL 6-54 II, </P>  \r\n\r\n<P CLASS=PUNKT> <B>4.</B> inden for de forudgående 12 måneder have erhvervet  \r\n\r\n en flyvetid som luftfartøjschef på flyvemaskine på mindst 10 timer, hvoraf  \r\n\r\n mindst 5 timer skal være VFR-flyvning om natten, eller have aflagt  \r\n\r\n PFT/A-certifikat (VFR/NAT), jf. BL 6-54 II, og </P>  \r\n\r\n<P CLASS=PUNKT> <B>5.</B> hvis passagerer medføres, have udført mindst 5  \r\n\r\n starter og 5 landinger under VFR-flyvning om natten inden for de forudgående  \r\n\r\n 90 dage med flyvemaskine tilhørende den pågældende type, inklusive  \r\n\r\n typevarianter omfattet af typebetegnelsen i certifikatet. </P>  \r\n\r\n<P>Anm.: Tilfælde, hvor et certifikat er ugyldigt, fremgår af BL 6-02. </P>  \r\n\r\n<P>6.4 Under flyvning skal certifikatindehaveren være i stand til at  \r\n\r\n dokumentere, at vilkårene, der er nævnt i pkt. 6.3, er opfyldt. </P>  \r\n\r\n<P>6.5 En indehaver af et privatflyvercertifikat/flyvemaskine, der i en  \r\n\r\n periode på 3 1/2 år ikke har haft en gyldig helbredsmæssig godkendelse eller  \r\n\r\n ikke har opfyldt vilkårene i pkt. 6.3 a, nr. 3 eller 4, skal indsende  \r\n\r\n certifikatet til deponering hos Statens Luftfartsvæsen. </P>  \r\n\r\n<P>6.5.1 For at få udleveret et certifikat, der i henhold til pkt. 6.5 er  \r\n\r\n deponeret, og således generhverve ret til at foretage VFR-flyvning om dagen i  \r\n\r\n ikke-erhvervsmæssig luftfart som luftfartøjschef eller andenpilot på  \r\n\r\n flyvemaskine skal vedkommende </P>  \r\n\r\n<P>a. have fast bopæl i Danmark eller være ansat i et dansk  \r\n\r\n luftfartsforetagende, </P>  \r\n\r\n<P>b. ikke administrativt eller ved dom være frakendt retten til at gøre  \r\n\r\n tjeneste på luftfartøj eller i anden stilling af betydning for luftfartens  \r\n\r\n sikkerhed, </P>  \r\n\r\n<P>c. være helbredsmæssigt godkendt til privatflyvercertifikat, jf. BL 6-05,  \r\n\r\n og </P>  \r\n\r\n<P>d. påny have bestået de teoretiske og praktiske prøver, som er fastsat af  \r\n\r\n Statens Luftfartsvæsen for udstedelse af privatflyvercertifikat/flyvemaskine.  \r\n\r\n</P>  \r\n\r\n<P CLASS=PUNKT> <B>7.</B> Dispensation </P>  \r\n\r\n<P>Statens Luftfartsvæsen kan i særlige tilfælde dispensere fra  \r\n\r\n bestemmelserne i denne BL. </P>  \r\n\r\n<P CLASS=PUNKT> <B>8.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Trafikministeriet. </P>  \r\n\r\n<P CLASS=PUNKT> <B>9.</B> Straf </P>  \r\n\r\n<P>Overtrædelse af bestemmelserne i afsnit 6 straffes med bøde. </P>  \r\n\r\n<P CLASS=PUNKT> <B>10.</B> Ikrafttræden </P>  \r\n\r\n<P>10.1 Denne BL træder i kraft den 1. september 1990. </P>  \r\n\r\n<P>10.2 Samtidig ophæves BL 6-13, 4. udgave af 1. april 1987. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 18. juni  \r\n\r\n 1990 </I> </P>  \r\n\r\n<P CLASS=UNDERSKREVET-AF ALIGN=CENTER>V.K.H. Eggers </P>  \r\n\r\n<P CLASS=MINISTER ALIGN=RIGHT>/ M. Dambæk </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19901708505"
        },
        {
            "displayName": "Entydig dokumentidentifikation",
            "displayValue": "CM009346"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/05/2005"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17085"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "18/06/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 191 af 23/05/1975"
        },
        {
            "displayName": "Ressortministeriets journalnummer",
            "displayValue": "13-0401/06013"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}