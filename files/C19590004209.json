{
    "id": 58119,
    "title": "Cirkulære om administrationen af de under Justitsministeriet hørende bygninger, der benyttes af domstolene eller politiet. (Til domstolene og politiet) ",
    "documentTypeId": "140",
    "isSagsforlobPeriodValid": false,
    "shortName": "CIR nr 42 af 16/03/1959",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Cirkulære om administrationen af de under  \r\n\r\n Justitsministeriet hørende bygninger, der benyttes af domstolene eller  \r\n\r\n politiet. </H1>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=TITEL-KOMMENTAR ALIGN=CENTER>(Til domstolene og politiet) </P>  \r\n\r\n<BR>  \r\n\r\n</center>\r\n\r\n<P>De nødvendige bevillinger til drift og vedligeholdelse m.v. af de under  \r\n\r\n justits- og politivæsenet hørende bygninger vil fra finansåret 1959-60 blive  \r\n\r\n optaget på de årlige finanslove på en fælles konto for justitsvæsenet og  \r\n\r\n politivæsenet, således at de hidtidige særskilte bygningskonti for de nævnte  \r\n\r\n områder bortfalder. På den nye konto (§ 18 II. M. Bygninger under justits- og  \r\n\r\n politivæsenet) vil desuden blive bevilget forskellige beløb, som tidligere er  \r\n\r\n blevet optaget på fængselsvæsenets bygningskonti. </P>  \r\n\r\n<P>Herved er der bl.a. tilvejebragt mulighed for en forenkling af  \r\n\r\n regnskabsførelsen med driftsudgifterne til bygninger, der benyttes af  \r\n\r\n domstolene, politiet og i nogle tilfælde tillige fængselsvæsenet i  \r\n\r\n fællesskab, idet det herefter ikke i samme omfang som hidtil vil være  \r\n\r\n nødvendigt at fordele eventuelle fælles driftsudgifter vedrørende sådanne  \r\n\r\n bygninger på særskilte konti under henholdsvis justitsvæsenet, politivæsenet  \r\n\r\n og fængselsvæsenet. </P>  \r\n\r\n<P>Justitsministeriet bestemmer derfor, at alle tidligere fastsatte  \r\n\r\n bestemmelser om fordeling af sådanne fælles driftsudgifter mellem  \r\n\r\n justitsvæsenet, politivæsenet og fængselsvæsenet ophæves i det omfang, hvori  \r\n\r\n udgifterne omfattes af den nye konto, jfr. nærmere nedenfor. Oprettelsen af  \r\n\r\n denne konto medfører derimod ikke nogen ændring i de bestemmelser, som måtte  \r\n\r\n være fastsat om kommunale eller andre myndigheders deltagelse i afholdelse af  \r\n\r\n driftsudgifter vedrørende bygninger og lokaler under justitsministeriet. </P>  \r\n\r\n<P>Den nye konto opdeles i en række underkonti, af hvilke de nedennævnte vil  \r\n\r\n blive optaget i regnskabsoversigterne for domstolene og politiet. Man anmoder  \r\n\r\n om, at der som hidtil føres et særligt driftsregnskab for hver enkelt  \r\n\r\n ejendom, og at bogføringen af bygningsudgifterne og eventuelle indtægter fra  \r\n\r\n den 1. april 1959 finder sted efter følgende retningslinier: </P>  \r\n\r\n<UL PLAIN>\r\n\r\n<LI>a) Konto § 18 II. M. 1. Vedligeholdelse. </LI>  \r\n\r\n</UL>  \r\n\r\n<P>På denne konto bogføres sædvanlige udgifter til vedligeholdelse og  \r\n\r\n reparation af de justitsministeriet tilhørende bygninger. </P>  \r\n\r\n<P>Med hensyn til bygningssyn henvises til justitsministeriets vejledning af  \r\n\r\n 2. maj 1957. </P>  \r\n\r\n<P>Mindre vedligeholdelses- og reparationsarbejder, som er absolut påkrævede,  \r\n\r\n kan iværksættes uden særlig tilladelse, medens større eller ikke absolut  \r\n\r\n nødvendige arbejder som hidtil kun må foretages efter indhentet godkendelse  \r\n\r\n fra justitsministeriets tilsynsførende arkitekt eller - for så vidt angår  \r\n\r\n arbejder vedrørende centralvarmeanlæg eller andre tekniske installationer -  \r\n\r\n fra justitsministeriets tilsynsførende ingeniør. Regninger vedrørende sådanne  \r\n\r\n arbejder indsendes til den tilsynsførende arkitekt eller ingeniør til  \r\n\r\n godkendelse, forinden betaling sker. Honorarregninger fra den tilsynsførende  \r\n\r\n arkitekt eller ingeniør vedrørende bygningsarbejder skal være godkendt af  \r\n\r\n justitsministeriet, forinden betaling sker. </P>  \r\n\r\n<P>Såfremt vedligeholdelsesudgifter vedrørende en ejendom må antages at  \r\n\r\n påhvile andre end statskassen, f.eks. naboejeren med hensyn til reparation  \r\n\r\n eller fornyelse af hegn, må arbejderne først iværksættes efter forudgående  \r\n\r\n forhandling med vedkommende om afholdelsen af udgifterne, og såfremt den  \r\n\r\n pågældende vægrer sig ved at afholde eller bidrage til udgifterne, bør  \r\n\r\n spørgsmålet forelægges for justitsministeriet. </P>  \r\n\r\n<UL PLAIN>\r\n\r\n<LI>b) Konto § 18 II. M. 2. Overordentlige bygningsudgifter. </LI>  \r\n\r\n</UL>  \r\n\r\n<P>PÅ denne konto må kun bogføres udgifter i henhold til særlig  \r\n\r\n konteringsordre fra justitsministeriet. </P>  \r\n\r\n<UL PLAIN>\r\n\r\n<LI>c) Konto § 18 II. M. 3. Belysning, opvarmning og ydre renholdelse. </LI>  \r\n\r\n</UL>  \r\n\r\n<P>Af kontoen afholdes for så vidt angår bygninger, der tilhører  \r\n\r\n justitsmnisteriet, de hidtil på de respektive kontorholds- eller  \r\n\r\n bygningskonti bogførte udgifter til opvarmning, belysning, gas- og  \r\n\r\n vandforsyning samt udvendig renholdelse. </P>  \r\n\r\n<P>For så vidt der måtte være truffet bestemmelse om fordeling mellem  \r\n\r\n domstolene, politiet og eventuelt fængselsvæsenet af vederlag for opvarmning  \r\n\r\n og udvendig renholdelse, der hidtil er afholdt af honorarkontoen eller  \r\n\r\n medhjælpskontoen, udbeder man sig indberetning herom med en udtalelse om,  \r\n\r\n hvorvidt fordelingsordningen bør opretholdes. </P>  \r\n\r\n<P>Indkøb af brændsel, herunder brændselsolie, vil være at foretage gennem  \r\n\r\n Statens brændselsindkøb, statsbanernes handelsafdeling, jfr.  \r\n\r\n statsministeriets cirkulære nr. 54 af 15. maj 1926. </P>  \r\n\r\n<UL PLAIN>\r\n\r\n<LI>d) Konto § 18 II. M. 4. Andre driftsudgifter. </LI>  \r\n\r\n</UL>  \r\n\r\n<P>På kontoen bogføres andre driftsudgifter end de under a)-c) nævnte  \r\n\r\n vedrørende de justitsministeriet tilhørende bygninger, der benyttes af  \r\n\r\n domstolene eller politiet, herunder navnlig skatter og offentlige afgifter.  \r\n\r\n</P>  \r\n\r\n<UL PLAIN>\r\n\r\n<LI>e) Konto § 18 II. M. 5. Leje af lokaler m.v. </LI>  \r\n\r\n</UL>  \r\n\r\n<P>Af kontoen afholdes statskassens udgifter vedrørende bygninger og lokaler,  \r\n\r\n der er lejet eller overtaget til vederlagsfri brug for domstolene eller  \r\n\r\n politiet, herunder udgifter til vedligholdelse og andre bygningsarbejder samt  \r\n\r\n til opvarmning, belysning og udvendig renholdelse. Med hensyn til  \r\n\r\n vedligeholdelsesarbejder og bogføring af udgifterne hertil samt til  \r\n\r\n opvarmning og renholdelse finder bestemmelserne under a) og c) tilsvarende  \r\n\r\n anvendelse. </P>  \r\n\r\n<UL PLAIN>\r\n\r\n<LI>f) Konto § 18 II. M. 8. a. Indtægter fra tjenesteboliger og andre  \r\n\r\n lejemål. </LI>  \r\n\r\n</UL>  \r\n\r\n<P>På denne konto bogføres indtægter hidrørende fra udlejning af bygninger og  \r\n\r\n lokaler under justitsministeriet i det omfang, hvori sådanne indtægter  \r\n\r\n oppebæres af vedkommende administrator på statskassens vegne. </P>  \r\n\r\n<P>Det bør påses, at de for benyttelsen af tjeneste- og lejeboliger fastsatte  \r\n\r\n afgifter for opvarmning og varmtvandsforsyning m.v. afkræves brugerne med de  \r\n\r\n foreskrevne beløb, og at der i god tid sendes indberetning til  \r\n\r\n justitsministeriet, henholdsvis rigspolitichefen om forhold, der bevirker  \r\n\r\n ændringer i afgifterne samt om forestående brugerskifter, jfr.  \r\n\r\n justitsministeriets cirkulæreskrivelse af 31. januar 1958 om boligafgift m.v.  \r\n\r\n af boliger under justitsministeriet. </P>  \r\n\r\n<P>Justitsministeriets cirkulære nr. 162 af 1. juli 1948 til præsidenterne  \r\n\r\n for landsretterne og Københavns Byret, statsadvokaterne i Ålborg og  \r\n\r\n Sønderborg, rigspolitichefen, politidirektøren i København,  \r\n\r\n justitsministeriets tilsynsførende ved politigården i København og samtlige  \r\n\r\n underretsdommere og politimestre ophæves. Endvidere ophæves  \r\n\r\n justitsministeriets cirkulæreskrivelse af 13. oktober 1953 vedrørende  \r\n\r\n bygningsregnskaber. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Justitsministeriet, den 16. marts 1959.  \r\n\r\n</I> </P>  \r\n\r\n</center>\r\n\r\n<center>\r\n\r\n<P ALIGN=CENTER>P.M.V. </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Vilhelm Boas. </P>  \r\n\r\n</center>\r\n\r\n<P CLASS=MINISTER ALIGN=RIGHT>&nbsp;&nbsp;&nbsp;&nbsp;/P. Christensen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/04/1959"
        },
        {
            "displayName": "Accession",
            "displayValue": "C19590004209"
        },
        {
            "displayName": "Entydig dokumentidentifikation",
            "displayValue": "CM017061"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "42"
        },
        {
            "displayName": "År for udstedelse",
            "displayValue": "1959"
        },
        {
            "displayName": "Dato for underskrift",
            "displayValue": "16/03/1959"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}