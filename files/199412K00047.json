{
    "id": 111611,
    "title": "1994 LSF 47   FORSLAG TIL LOV OM ÆNDRING AF LOV OM EN GARANTIORDNING FOR UDLÅN TIL NYE   AKTIVITETER I MINDRE VIRKSOMHEDER ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 47",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 47 </P>  \r\n\r\n<P></P>  \r\n\r\n<P>Forslag til Lov om ændring af lov om en garantiordning for udlån til nye  \r\n\r\n aktiviteter i mindre virksomheder </P>  \r\n\r\n<P></P>  \r\n\r\n<P>Fremsat af erhvervsministeren (Mimi Jakobsen) </P>  \r\n\r\n<P></P>  \r\n\r\n<P>den 9. november 1994 </P>  \r\n\r\n<P></P>  \r\n\r\n<P>Vedtaget ved tredjebehandling den 15. december 1994 </P>  \r\n\r\n<P></P>  \r\n\r\n<P><a href=\"document.aspx?accn=A19940108830\"> Lov nr. 1088 af 21/12/1994</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om en garantiordning for udlån til nye aktiviteter i mindre  \r\n\r\n virksomheder, jf. lovbekendtgørelse nr. 345 af 3. juni 1993, foretages  \r\n\r\n følgende ændringer: </P>  \r\n\r\n<P> <B>1.</B>  <I>§ 5</I> affattes således: </P>  \r\n\r\n<P> <B>&#187;§ 5.</B> Der kan stilles kaution for låneansøgninger, der er  \r\n\r\n modtaget af pengeinstitutter eller visse kreditinstitutter inden udgangen af  \r\n\r\n 1994, dog maksimalt for et samlet beløb på 400 mio. kr.&#171; </P>  \r\n\r\n<P> <B>2.</B>  <I>§ 10, stk. 2,</I> ophæves. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om en garantiordning for udlån til nye aktiviteter i mindre  \r\n\r\n virksomheder, jf. lovbekendtgørelse nr. 345 af 3. juni 1993, foretages  \r\n\r\n følgende ændringer: </P>  \r\n\r\n<P> <B>1.</B>  <I>§ 5</I> affattes således: </P>  \r\n\r\n<P> <B>&#187;§ 5.</B> Der kan stilles kaution for låneansøgninger, der er  \r\n\r\n modtaget af pengeinstitutter eller visse kreditinstitutter inden udgangen af  \r\n\r\n 1994, dog maksimalt for et samlet beløb på 400 mio. kr.&#171; </P>  \r\n\r\n<P> <B>2.</B>  <I>§ 10, stk. 2,</I> ophæves. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Lov nr. 1007 om en garantiordning for udlån til nyetablerede virksomheder  \r\n\r\n og nye aktiviteter i mindre og mellemstore virksomheder blev vedtaget i  \r\n\r\n december 1992. Forinden loven trådte i kraft 1. juli 1993 vedtog Folketinget  \r\n\r\n i maj 1993 nogle ændringer af loven. Ændringerne medførte, at ordningens  \r\n\r\n målgruppe blev udvidet, kautionens dækningsgrad blev forhøjet, og  \r\n\r\n administrationsbidraget blev reduceret. </P>  \r\n\r\n<P>Formålet med loven var at lette igangsættelsen af nye aktiviteter i mindre  \r\n\r\n virksomheder ved at tilbyde gunstige finansieringsvilkår på den måde, at  \r\n\r\n staten påtager sig en medrisiko for kreditgivningen til disse virksomheder.  \r\n\r\n</P>  \r\n\r\n<P>Det forventedes, at ordningen ville kunne bidrage til igangsættelse af nye  \r\n\r\n aktiviteter og skabelse af varige arbejdspladser i betydeligt omfang. </P>  \r\n\r\n<P>Erfaringerne har imidlertid vist, at der ikke har været den forventede  \r\n\r\n interesse for ordningen. </P>  \r\n\r\n<P>I perioden fra lovens ikrafttræden pr. 1. juli 1993 og frem til udgangen  \r\n\r\n af maj måned 1994 er der ydet 807 kautioner på i alt 144 mio. kr. På årsbasis  \r\n\r\n svarer dette til, at der ydes omkring 900 kautioner på i alt ca. 150-160 mio.  \r\n\r\n kr. Dette er betydeligt under den ramme på 1 mia. kr. pr. år, som der efter  \r\n\r\n den gældende lov er mulighed for at stille kaution for. </P>  \r\n\r\n<P>De markedsføringskampagner, der har været gennemført efter lovens  \r\n\r\n ikrafttræden og ved årsskiftet 1993/94 har ikke ført til nogen markant øget  \r\n\r\n stigning i antallet af ydede kautioner. </P>  \r\n\r\n<P>På baggrund heraf er det Regeringens opfattelse, at garantiordningen ikke  \r\n\r\n skal fortsætte frem til udløbet af den toårige forsøgsperiode pr. 1. juli  \r\n\r\n 1995, men i stedet skal ophøre ved udgangen af 1994. Dette fremgår af  \r\n\r\n finanslovsforslaget for 1995. </P>  \r\n\r\n<P>Da loven indeholder en række bestemmelser vedrørende administrationen af  \r\n\r\n de allerede ydede kautioner, foreslås der ikke en ophævelse af loven som  \r\n\r\n sådan. Der foreslås alene ændringer af de bestemmelser, der vedrører  \r\n\r\n muligheden for at stille kautioner for nye låneansøgninger. </P>  \r\n\r\n<P>Lovforslagets statsfinansielle konsekvenser fremgår af finanslovsforslaget  \r\n\r\n konto 26.34.11. Der er tale om en nettobesparelse på 100 mio. kr. i 1995 i  \r\n\r\n forhold til det, der budgetteredes med på finansloven for 1994. For de  \r\n\r\n følgende år har lovforslaget ikke statsfinansielle konsekvenser. </P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P>Til nr. 1 </P>  \r\n\r\n<P>I henhold til den gældende lov kan der i forsøgsperioden på to år fra 1.  \r\n\r\n juli 1993 årligt stilles kaution for et beløb på 1 mia. kr. Som konsekvens af  \r\n\r\n forslaget om, at garantiordningen ophører med udgangen af 1994 kan staten kun  \r\n\r\n stille kaution for låneansøgninger, der er modtaget i pengeinstitutterne  \r\n\r\n eller visse kreditinstitutter inden udgangen af 1994. Da sagsbehandlingstiden  \r\n\r\n for den enkelte ansøgning kan variere, er det ikke fundet hensigtsmæssigt at  \r\n\r\n fastsætte et krav om, at behandlingen af låneansøgningen i pengeinstituttet  \r\n\r\n eller kreditinstituttet og VækstFonden også skal være afsluttet inden  \r\n\r\n udgangen af 1994. </P>  \r\n\r\n<P>Endvidere er der fastsat et maksimalt beløb inden for hvilket, der kan  \r\n\r\n stilles kautioner. Denne beløbsgrænse forventes ikke at ville begrænse  \r\n\r\n antallet af kautioner, idet der i perioden 1. juli 1993 - 31. maj 1994 i alt  \r\n\r\n er stillet kautioner for 143.587.613 kr. På grundlag af en fremskrivning af  \r\n\r\n dette beløb forventes der i perioden 1. juli 1993 - 31. december 1994 at  \r\n\r\n ville blive stillet kautioner for omkring 300 mio. kr. Da det ikke er  \r\n\r\n hensigten at udelukke nogle fra at få kaution blot fordi de henvender sig i  \r\n\r\n slutningen af 1994, er beløbsgrænsen fastsat til 400 mio. kr. </P>  \r\n\r\n<P>Til nr. 2 </P>  \r\n\r\n<P>Den gældende lov har virkning for låneansøgninger, der er modtaget af  \r\n\r\n pengeinstitutter eller visse kreditinstitutter inden 2 år fra lovens  \r\n\r\n ikrafttræden. Denne bestemmelse foreslås ophævet, fordi garantiordningen  \r\n\r\n ophører med udgangen af 1994, og fordi det fremgår af ændringsforslaget til §  \r\n\r\n 5, at der kun kan stilles kautioner for låneansøgninger, der er modtaget  \r\n\r\n inden udgangen af 1994. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov om en garandiordning for udlån til nye aktiviteter i mindre  \r\n\r\n virksomheder, jf. lovbekendtgørelse nr. 345 af 3. juni 1993, foretages  \r\n\r\n følgende ændringer: </P>  \r\n\r\n<P> <B>1.</B>  <I>§ 5</I> affattes således: </P>  \r\n\r\n<P> <B>&#187;§ 5.</B> Der kan stilles kaution for låneansøgninger, der er  \r\n\r\n modtaget af pengeinstitutter eller visse kreditinstitutter inden udgangen af  \r\n\r\n 1994, dog maksimalt for et samlet beløb på 400 mio. kr.&#171; </P>  \r\n\r\n<P> <B>§ 5.</B> Der kan stilles kaution inden for et beløb på 1 mia. kr.  \r\n\r\n årligt. </P>  \r\n\r\n<P> <B>2.</B>  <I>§ 10, stk. 2,</I> ophæves. </P>  \r\n\r\n<P> <I>Stk. 2.</I> Loven har virkning for låneansøgninger, der er modtaget af  \r\n\r\n pengeinstitutter eller visse kreditinstitutter inden 2 år fra lovens  \r\n\r\n ikrafttræden. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/12/1994"
        },
        {
            "displayName": "Accession",
            "displayValue": "199412K00047"
        },
        {
            "displayName": "Entydig dokumentidentifikation",
            "displayValue": "CL000878"
        },
        {
            "displayName": "Dato for førstegangsindlæggelse",
            "displayValue": "23/12/1994"
        },
        {
            "displayName": "Dato for indlæggelse",
            "displayValue": "23/12/1994"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "47"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}