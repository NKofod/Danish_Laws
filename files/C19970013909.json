{
    "id": 85956,
    "title": "Cirkulære om sagsbehandlingstiden for afgørelser i henhold til udlændingelovens §§ 48 a, stk. 1, eller 48 b (Til Udlændingestyrelsen) ",
    "documentTypeId": "150",
    "isSagsforlobPeriodValid": false,
    "shortName": "CIR nr 139 af 03/09/1997",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Anmodning til et andet EF-land om overførsel eller  \r\n\r\n tilbageførsel</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Anmodning om overtagelse fra et andet EF-land</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Anmodning om tilbagetagelse fra et andet EF-land</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n</A></td><td>Hasteprocedure</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K5\">Kapitel 5  \r\n\r\n</A></td><td>Beregning af frister</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K6\">Kapitel 6  \r\n\r\n</A></td><td>Ikrafttræden</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Cirkulære om sagsbehandlingstiden for afgørelser  \r\n\r\n i henhold til udlændingelovens §§ 48 a, stk. 1, eller 48 b </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til Udlændingestyrelsen) </P>  \r\n\r\n<BR>  \r\n\r\n<P>Ved Indenrigsministeriets bekendtgørelse nr. 610 af 1. juli 1997 er det  \r\n\r\n fastsat, at lov nr. 387 af 6. juni 1991 om ændring af udlændingeloven  \r\n\r\n (EF-asylkonventionen) med senere ændringer træder i kraft den 1. september  \r\n\r\n 1997. </P>  \r\n\r\n<P>I den forbindelse fastsættes følgende regler vedrørende  \r\n\r\n Udlændingestyrelsens sagsbehandlingstid for afgørelser i henhold til  \r\n\r\n udlændingelovens §§ 48 a, stk. 1, eller 48 b: </P>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Anmodning til et andet EF-land om  \r\n\r\n overførsel eller tilbageførsel </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Påberåber en udlænding sig at være omfattet af  \r\n\r\n udlændingelovens § 7, skal Udlændingestyrelsen snarest muligt træffe  \r\n\r\n afgørelse om overførsel eller tilbageførsel til et andet EF-land efter  \r\n\r\n reglerne i udlændingelovens kapitel 5 a. Udlændingestyrelsens afgørelse skal  \r\n\r\n træffes senest 3 måneder efter indgivelse af ansøgning om opholdstilladelse  \r\n\r\n efter udlændingelovens § 7. </P>  \r\n\r\n<P CLASS=STK> <I>Stk. 2. </I> Udlændingestyrelsen kan dog efter udløbet af  \r\n\r\n det i stk. 1, 2. pkt., nævnte tidsrum træffe afgørelse om overførsel eller  \r\n\r\n tilbageførsel til et andet EF-land, såfremt det ikke forinden vil være muligt  \r\n\r\n at træffe afgørelse. Afgørelse kan dog senest træffes 6 måneder efter  \r\n\r\n indgivelse af ansøgning om opholdstilladelse efter udlændingelovens § 7. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Anfægtes Udlændingestyrelsens afgørelse af det  \r\n\r\n EF-land, Danmark har anmodet om overførsel eller tilbageførsel, skal  \r\n\r\n Udlændingestyrelsen fremsætte en eventuel fornyet anmodning snarest muligt og  \r\n\r\n senest 1 måned efter modtagelsen af svaret fra det pågældende EF-land. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Anmodning om overtagelse fra et andet  \r\n\r\n EF-land </I> </P>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Anmoder et andet EF-land Danmark om at overtage  \r\n\r\n en udlænding efter reglerne i EF-asylkonventionen, skal Udlændingestyrelsen  \r\n\r\n snarest muligt træffe afgørelse vedrørende anmodningen. Udlændingestyrelsens  \r\n\r\n afgørelse skal træffes senest 1 måned efter modtagelsen af anmodningen. </P>  \r\n\r\n<P CLASS=STK> <I>Stk. 2. </I> I særligt vanskelige tilfælde kan  \r\n\r\n Udlændingestyrelsen inden udløbet af fristen på 1 måned afgive et foreløbigt  \r\n\r\n svar til det pågældende EF-land med frist for, hvornår afgørelse senest skal  \r\n\r\n træffes. </P>  \r\n\r\n<P CLASS=STK> <I>Stk. 3. </I> Den i stk. 2 nævnte frist for, hvornår  \r\n\r\n afgørelse senest skal træffes, skal være så kort som mulig og må ikke være  \r\n\r\n længere end 3 måneder fra modtagelsen af anmodningen. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Anfægter et EF-land, der har anmodet Danmark om  \r\n\r\n at overtage en udlænding, Udlændingestyrelsens afgørelse om, at Danmark ikke  \r\n\r\n findes at skulle overtage en udlænding efter reglerne i EF-asykonventionen,  \r\n\r\n skal Udlændingestyrelsen snarest muligt træffe afgørelse vedrørende  \r\n\r\n henvendelsen. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Anmodning om tilbagetagelse fra et andet  \r\n\r\n EF-land </I> </P>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Anmoder et andet EF-land Danmark om at  \r\n\r\n tilbagetage en udlænding efter reglerne i EF-asylkonventionen, skal  \r\n\r\n Udlændingestyrelsen straks træffe afgørelse vedrørende anmodningen.  \r\n\r\n Udlændingestyrelsens afgørelse skal træffes senest 8 dage efter datoen for  \r\n\r\n modtagelsen af anmodningen. </P>  \r\n\r\n<P CLASS=STK> <I>Stk. 2. </I> I særlige tilfælde kan Udlændingestyrelsen  \r\n\r\n inden udløbet af fristen på 8 dage afgive et foreløbigt svar til det  \r\n\r\n pågældende EF-land med frist for, hvornår afgørelse senest skal træffes. </P>  \r\n\r\n<P CLASS=STK> <I>Stk. 3. </I> Den i stk. 2 nævnte frist for, hvornår  \r\n\r\n afgørelse senest skal træffes, skal være så kort som mulig og må ikke være  \r\n\r\n længere end 1 måned fra anmodningens forelæggelse. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Hasteprocedure </I> </P>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Indgives en asylansøgning i Danmark på grund af  \r\n\r\n afslag på indrejse eller ophold, anholdelse for ulovligt ophold eller  \r\n\r\n forkyndelse eller gennemførelse af en udsendelsesforanstaltning, skal  \r\n\r\n Udlændingestyrelsen straks træffe afgørelse om overførsel eller tilbageførsel  \r\n\r\n til det EF-land, der formodes at være ansvarlig for behandlingen af  \r\n\r\n asylsagen. Udlændingestyrelsen skal samtidig anmode det pågældende land om et  \r\n\r\n svar inden en nærmere angiven frist. Anmodningen skal indeholde de faktiske  \r\n\r\n og retlige grunde til, at et hurtigt svar er nødvendigt. </P>  \r\n\r\n<P CLASS=STK> <I>Stk. 2. </I> Modtager Udlændingestyrelsen en anmodning som  \r\n\r\n nævnt i stk. 1 fra et andet EF-land, skal Udlændingestyrelsen træffe  \r\n\r\n afgørelse vedrørende anmodningen snarest muligt og inden for den angivne  \r\n\r\n frist. Såfremt det ikke er muligt at overholde fristen, skal  \r\n\r\n Udlændingestyrelsen hurtigst muligt give det pågældende land meddelelse  \r\n\r\n herom. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Beregning af frister </I> </P>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Ved beregningen af frister i dette cirkulære  \r\n\r\n medregnes lørdage, søndage og helligdage. </P>  \r\n\r\n<P CLASS=STK> <I>Stk. 2. </I> De i §§ 1-5 nævnte frister regnes fra dagen  \r\n\r\n efter, at anmodningen er modtaget. Periodens sidste dag er frist for  \r\n\r\n fremsendelse af svar. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K6\"\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>Kapitel 6 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttræden </I> </P>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Cirkulæret træder i kraft den 1. september 1997.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Indenrigsministeriet, den 3. september  \r\n\r\n 1997 </I> </P>  \r\n\r\n<P CLASS=UNDERSKREVET-AF ALIGN=CENTER>Birte Weiss </P>  \r\n\r\n<P CLASS=MINISTER ALIGN=RIGHT>/ Hans B. Thomsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udlændinge- og Integrationsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/11/1997"
        },
        {
            "displayName": "Accession",
            "displayValue": "C19970013909"
        },
        {
            "displayName": "Entydig dokumentidentifikation",
            "displayValue": "CM045676"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "139"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "03/09/1997"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Indenrigsmin., Udlændingeafd., j.nr. 1997/7340-24"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}