{
    "id": 140040,
    "title": "Orientering om godkendelse af vejledende retningslinjer om retssagsprøven i henhold til retsplejelovens § 119, stk. 2, nr. 5\\n(Til samtlige retter samt politi- og anklagemyndigheden)",
    "documentTypeId": "200",
    "isSagsforlobPeriodValid": true,
    "shortName": "SKR nr 9012 af 02/01/2012",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">RETNINGSLINJER FOR DEN PRAKTISKE PRØVE I RETSSAGSBEHANDLING (RETSSAGSPRØVEN)</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Orientering om godkendelse af vejledende retningslinjer om retssagsprøven i henhold til retsplejelovens § 119, stk. 2, nr. 5</p>\r\n<p class=\"UnderTitel2\">(Til samtlige retter samt politi- og anklagemyndigheden)</p>\r\n<p class=\"TekstV\">Ved lov nr. 520 af 6. juni 2007 om ændring af retsplejeloven (Revision af regler om advokaters virksomhed) blev der gennemført en ændring af advokatuddannelsen. Loven, der trådte i kraft den 1. januar 2008, indebærer bl.a., at det fremover er en betingelse for at blive beskikket som advokat, at den pågældende har bestået en praktisk prøve i retssagsbehandling (retssagsprøven) og en skriftlig eksamen i forhold af særlig betydning for advokaterhvervet. Justitsministeriet kan dog i særlige tilfælde fritage for kravet om den praktiske prøve i retssagsbehandling jf. lovens § 119, stk. 5.</p>\r\n<p class=\"TekstV\">Justitsministeren har i medfør af retsplejelovens § 119, stk. 5, fastsat nærmere regler for den teoretiske eksamen og retssagsprøven i bekendtgørelse nr. 1473 af 12. december 2007 om obligatorisk grunduddannelse som betingelse for at få beskikkelse som advokat, som ændret ved bekendtgørelse nr. 1036 af 8. november 2011. Det fremgår af bekendtgørelsens § 9, at Justitsministeriets kursusudvalg fastsætter retningslinjer for retssagsprøven, herunder den fiktive retssag. Retningslinjerne skal godkendes af Justitsministeriet.</p>\r\n<p class=\"TekstV\">På den baggrund skal Justitsministeriet herved oplyse, at ministeriet har godkendt vedlagte retningslinjer for retssagsprøven, der er vedtaget af kursusudvalget. Retningslinjerne, de gælder for retssagsprøver, der afholdes i henhold til de nævnte regler i retsplejeloven, erstatter de retningslinjer, som Justitsministeriet tidligere den 4. februar 2008 har godkendt.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, den 2. januar 2012</p><p class=\"Sign1\" align=\"center\">Cristina Angela Gulisano</p><p class=\"Sign2\" align=\"right\"></p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">RETNINGSLINJER FOR DEN PRAKTISKE PRØVE I RETSSAGSBEHANDLING (RETSSAGSPRØVEN)</p>\r\n<p class=\"TekstV\">\r\n   <span class=\"Bold\">1.</span> <span class=\"Bold\">Indledning</span></p>\r\n<p class=\"TekstV\">Ved lov nr. 520 af 6. juni 2006 om ændring af retsplejeloven (Revision af regler om advokaters virksomhed) er der blandt andet gennemført en omlægning af advokateksamen. Omlægningen indebærer, at advokateksamen fremover består dels af en teoretisk prøve, dels af en praktisk prøve i retssagsbehandling, jf. herved retsplejelovens § 119, stk. 2, nr. 5.</p>\r\n<p class=\"TekstV\">Justitsministeriet har ved bekendtgørelse nr. 1473 af 12. december 2007 om obligatorisk grunduddannelse som betingelse for at få beskikkelse som advokat fastsat nærmere regler om gennemførelsen af den teoretiske grunduddannelse, eksamen samt den praktiske prøve i retssagsbehandling, herunder om indhold, tilrettelæggelse og betaling herfor.</p>\r\n<p class=\"TekstV\">I det følgende fastsættes i medfør af bekendtgørelsens § 10 og efter forhandling med præsidenterne for landsretterne, Sø- og Handelsretten samt byretterne nærmere retningslinjer for godkendelse af en retssag som retssagsprøve, ansøgningsprocedurer, bedømmelse af retssagsprøven og klage over bedømmelsen mv.</p>\r\n<p class=\"TekstV\">\r\n   <span class=\"Bold\">2.</span> <span class=\"Bold\">Rettens godkendelse af retssagen som retssagsprøve</span></p>\r\n<p class=\"TekstV\">En retssag kan godkendes til at udgøre retssagsprøven, hvis den efter rettens skøn kan danne grundlag for en vurdering af de færdigheder, der er nævnt under afsnit 5. Retssagen skal som udgangspunkt indeholde alle følgende elementer:</p>\r\n<p>\r\n   <p class=\"Liste1\">\r\n      <span class=\"Liste1Nr\">a)</span> bevismæssige og juridiske problemstillinger</p>\r\n   <p class=\"Liste1\">\r\n      <span class=\"Liste1Nr\">b)</span> forelæggelse</p>\r\n   <p class=\"Liste1\">\r\n      <span class=\"Liste1Nr\">c)</span> afhøring eller kontraafhøring af parter eller vidner</p>\r\n   <p class=\"Liste1\">\r\n      <span class=\"Liste1Nr\">d)</span> procedure</p>\r\n</p>\r\n<p class=\"TekstV\">Retten kan dog, efter en konkret vurdering af de enkelte elementers tyngde, godkende en sag, der kun omfatter nogle af de nævnte elementer.</p>\r\n<p class=\"TekstV\">Følgende sagstyper kan ikke godkendes til retssagsprøven:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> sager, der behandles efter reglerne i retsplejelovens kap. 27 og 39 (retsmægling og småsagsprocessen),</p>\r\n   <p class=\"Liste1\">\r\n      <span class=\"Liste1Nr\">–</span> forældremyndighedssager,</p>\r\n   <p class=\"Liste1\">\r\n      <span class=\"Liste1Nr\">–</span> ægteskabssager med undtagelse af bodelingssager.</p>\r\n</p>\r\n<p class=\"TekstV\">En straffesag, fogedsag, delforhandling eller formalitetsprocedure kan godkendes til at udgøre retssagsprøven, hvis den efter en konkret vurdering indeholder elementer, der gør den sammenlignelig med forhandlingen i retten af en civil sag. Godkendelse af en straffesag som retssagsprøve forudsætter dog ikke, at der skal ske forelæggelse.</p>\r\n<p class=\"TekstV\">Kandidaten kan give møde som partsrepræsentant, jf. retsplejelovens § 260, ligesom det ikke er en forudsætning, at modparten er repræsenteret af advokat.</p>\r\n<p class=\"TekstV\">Retten kan beklædes af en udnævnt dommer, en retsassessor eller en konstitueret dommer eller dommerfuldmægtig med relevant erfaring.</p>\r\n<p class=\"TekstV\">En sag ved landsretten eller Sø- og Handelsretten vil kunne udgøre den praktiske prøve, selv om sagen ikke vil kunne indgå som den ene af de to prøvesager, der kræves for at opnå møderet for landsret og Sø- og Handelsretten. En sag, der er godkendt af landsretten eller Sø- og Handelsretten som prøvesag for at opnå møderet for landsretten, skal anses for egnet til at udgøre retssagsprøven.</p>\r\n<p class=\"TekstV\">Kandidaten skal i en civil sag som udgangspunkt forelægge sagen. Hvis kandidaten repræsenterer sagsøgte eller en adciteret, kan kandidaten forelægge sagen efter aftale med sagsøgers advokat. Hvis to kandidater ønsker den samme sag anvendt til retssagsprøven, og omfanget af forelæggelsen gør det berettiget, kan kandidaterne efter indbyrdes aftale lade det indgå i ansøgningen om godkendelse, at forelæggelsen deles mellem dem.</p>\r\n<p class=\"TekstV\">Kandidaten ansøger retten om at godkende, at den pågældende retssag kan udgøre retssagsprøven. Spørgsmålet kan drøftes på et eventuelt forberedende retsmøde, jf. retsplejelovens § 353, men ansøgning kan også indgives senere.</p>\r\n<p class=\"TekstV\">Retten kan kun trække godkendelsen af sagen tilbage, hvis forudsætningerne for godkendelsen bortfalder. Retten revurderer godkendelsen i tilfælde af væsentlige ændringer af bevisførelsen eller sagens tvistepunkter samt i tilfælde af forlig inden proceduren. Godkendelsen kan trækkes tilbage på ethvert tidspunkt.</p>\r\n<p class=\"TekstV\">Hvis retten beslutter at trække godkendelsen tilbage, tæller retssagen ikke som et forsøg i henhold til § 4, stk. 3, i bekendtgørelse nr. 1473 af 12. december 2007 om obligatorisk grunduddannelse som betingelse for at få beskikkelse som advokat.</p>\r\n<p class=\"TekstV\">\r\n   <span class=\"Bold\">3.</span> <span class=\"Bold\">Anmeldelse af retssagsprøven til Advokatsamfundet</span></p>\r\n<p class=\"TekstV\">Efter rettens godkendelse af sagen som retssagsprøve, anmelder kandidaten retssagen til Advokatsamfundet på Advokatsamfundets hjemmeside. Anmeldelse skal ske senest fire uger før tidspunktet for forhandlingens gennemførelse i retten.</p>\r\n<p class=\"TekstV\">Advokatsamfundet kan dispensere fra fristen på fire uger i sager, der ikke kræver udpegning af en censor, eller hvis det er praktisk muligt at udpege en censor inden for den kortere frist.</p>\r\n<p class=\"TekstV\">Advokatsamfundet sender en skriftlig bekræftelse på, at anmeldelsen er modtaget.</p>\r\n<p class=\"TekstV\">\r\n   <span class=\"Bold\">4.</span> <span class=\"Bold\">Udpegning af censorer</span></p>\r\n<p class=\"TekstV\">I sager, hvor der medvirker én juridisk dommer, udpeger Advokatsamfundet en censor til at overvære og vurdere retssagsprøven sammen med dommeren. Medvirker der en juridisk dommer og to sagkyndige dommere, udpeger Advokatsamfundet en censor til at overvære og vurdere retssagsprøven sammen med den juridiske dommer. Medvirker der tre juridiske dommere i sagen, udpeges ingen censor.</p>\r\n<p class=\"TekstV\">Advokatsamfundet giver snarest muligt kandidaten og retten skriftlig besked om hvilken censor, der er udpeget. Kandidaten skal så vidt muligt inden tre hverdage herefter give Advokatsamfundet skriftlig besked, såfremt censor efter kandidatens opfattelse er inhabil.</p>\r\n<p class=\"TekstV\">Hvis der ikke medvirker tre juridiske dommere, skal kandidaten senest en uge inden hovedforhandlingen i papirform sende en kopi af retssagens dokumenter, det vil sige processkrifter og bilag, til censor.</p>\r\n<p class=\"TekstV\">Såfremt hovedforhandlingen strækker sig over mere end to dage skal kandidaten i umiddelbar forlængelse af anmeldelsen på Advokatsamfundets hjemmeside pr. e-mail fremsende en tidsplan for hovedforhandlingen til Advokatsamfundet. Advokatsamfundet kan efter samråd med retten beslutte, at censor alene skal overvære dele af hovedforhandlingen.</p>\r\n<p class=\"TekstV\">Advokatsamfundet giver meddelelse til kandidaten om vilkårene for retssagsprøvens gennemførelse. Kandidaten kan trække anmeldelsen tilbage, hvis kandidaten ikke ønsker at gennemføre prøven på de anførte vilkår. Retten kan trække godkendelsen af sagen tilbage, hvis tidsplanen ændres så meget, at censor ikke har mulighed for at overvære de forudsatte elementer af forhandlingen.</p>\r\n<p class=\"TekstV\">Uanset ovenstående kan Advokatsamfundet, såfremt hovedforhandlingen strækker sig over mere end to retsdage, beslutte, at sagen ikke kan anvendes som retssagsprøve, hvis det ikke er muligt for Advokatsamfundet at udpege en censor.</p>\r\n<p class=\"TekstV\">\r\n   <span class=\"Bold\">5.</span> <span class=\"Bold\">Gennemførelsen af retssagsprøven</span></p>\r\n<p class=\"TekstV\">Kandidaten skal – inden forhandlingens begyndelse – legitimere sig over for den eller de juridiske dommere ved forevisning af billedlegitimation, der angiver CPR-nummer.</p>\r\n<p class=\"TekstV\">Kandidaten skal selvstændigt gennemføre forhandlingen i retten.</p>\r\n<p class=\"TekstV\">\r\n   <span class=\"Bold\">6.</span> <span class=\"Bold\">Bedømmelsen af retssagsprøven</span></p>\r\n<p class=\"TekstV\">Ved bedømmelsen af retssagsprøven lægges der vægt på følgende parametre:</p>\r\n<p>\r\n   <p class=\"Liste1\">\r\n      <span class=\"Liste1Nr\">a)</span> Kandidaten behersker sagens faktum og jus, herunder betydningen af fremlagte bilag og afgivne forklaringer.</p>\r\n   <p class=\"Liste1\">\r\n      <span class=\"Liste1Nr\">b)</span> Kandidaten kan systematisk gøre rede for sagens faktum samt relevante bevismæssige og juridiske tvistepunkter.</p>\r\n   <p class=\"Liste1\">\r\n      <span class=\"Liste1Nr\">c)</span> Kandidaten kan målrettet og på en passende og hensigtsmæssig måde gennemføre afhøringer eller kontraafhøringer, og Kandidaten overholder retsplejelovens regler om korrekt afhøring af vidner mv.</p>\r\n   <p class=\"Liste1\">\r\n      <span class=\"Liste1Nr\">d)</span> Kandidaten kan fremføre en struktureret og præcis juridisk argumentation.</p>\r\n   <p class=\"Liste1\">\r\n      <span class=\"Liste1Nr\">e)</span> Kandidaten overholder god advokatskik.</p>\r\n   <p class=\"Liste1\">\r\n      <span class=\"Liste1Nr\">f)</span> Kandidaten udviser selvstændighed og sikkerhed i håndteringen af forhandlingens afvikling, herunder eventuelle uforudsete situationer.</p>\r\n</p>\r\n<p class=\"TekstV\">Kandidatens præstation skal samlet set give dommer og censor, henholdsvis dommerne, grundlag for at antage, at kandidaten på forsvarlig vis kan føre sager for retten i fremtiden. Kandidatens eventuelt svage præstation under et parameter kan opvejes af en markant bedre præstation under andre parametre. Hvis forhandlingen ikke giver mulighed for at bedømme et af de ovenfor nævnte parametre, indgår parameteret naturligvis ikke i bedømmelsen.</p>\r\n<p class=\"TekstV\">Hvis Kandidaten ikke har bestået retssagsprøven, skal de juridiske dommere, henholdsvis den juridiske dommer og censor i begrundelsen tage stilling til opfyldelsen af de opstillede parametre.</p>\r\n<p class=\"TekstV\">Skriftvekslingen i sagen indgår ikke i bedømmelsen. Kandidaten bedømmes dog på hele forhandlingens forløb, og vil dermed være ansvarlig for beslutninger truffet under skriftvekslingen.</p>\r\n<p class=\"TekstV\">\r\n   <span class=\"Bold\">7.</span> <span class=\"Bold\">Meddelelse om bedømmelsen</span></p>\r\n<p class=\"TekstV\">Dommerne henholdsvis dommer og censor voterer umiddelbart efter procedurens afslutning. Resultatet meddeles til kandidaten mundtligt samme dag eller ved efterfølgende underretning efter nærmere aftale.</p>\r\n<p class=\"TekstV\">Hvis resultatet meddeles kandidaten samme dag, udleveres det ene eksemplar af eksamensbeviset til kandidaten, mens det andet eksemplar og bedømmelsesskemaet sendes til Advokatsamfundet. I tilfælde af efterfølgende underretning om resultatet sendes begge eksamensbeviser og bedømmelsesskema til Advokatsamfundet til videre foranstaltning.</p>\r\n<p class=\"TekstV\">\r\n   <span class=\"Bold\">8.</span> <span class=\"Bold\">Klage</span></p>\r\n<p class=\"TekstV\">Der henvises til klagevejledningen.</p>\r\n<p class=\"TekstV\">\r\n   <span class=\"Bold\">9.</span> <span class=\"Bold\">Landsretsprøven</span></p>\r\n<p class=\"TekstV\">Hvis kandidaten ønsker at en retssag, der udgør retssagsprøven, også bedømmes som en landsretsprøvesag, skal Landsrets- og Sø- og Handelsretspræsidenternes retningslinjer herfor følges.</p>\r\n<p class=\"TekstV\">Dommerne kan beslutte, at retssagsprøven er bestået, selv om landsretsprøven ikke er bestået.</p>\r\n<p class=\"TekstV\">\r\n   <span class=\"Bold\">10.</span> <span class=\"Bold\">Afholdelse af retssagsprøven som en fiktiv retssag</span></p>\r\n<p class=\"TekstV\">Retssagsprøven kan afholdes som en fiktiv retssag, hvis kandidaten ikke kan finde en egnet retssag, og der resterer højest et år af fuldmægtigtiden. Advokatsamfundet tilbyder prøven i den fiktive retssag mindst to gange årligt.</p>\r\n<p class=\"TekstV\">Ansøgning om deltagelse i en fiktiv retssag indgives til Advokatsamfundet, att.: Justitsministeriets kursusudvalg, Kronprinsessegade 28, 1306 København K, senest 8 uger inden retssagsprøvens afvikling. Ansøgningen skal indeholde dokumentation for ansøgerens nuværende og eventuelle tidligere ansættelser som autoriseret advokatfuldmægtig samt en eventuel godkendelse fra Justitsministeriet af anden relevant erhvervserfaring, jf. retsplejelovens § 119.</p>\r\n<p class=\"TekstV\">Senest fire uger inden prøven meddeler Advokatsamfundet, om ansøgningen er godkendt af kursusudvalget.</p>\r\n<p class=\"TekstV\">Prøven i den fiktive retssag bedømmes af en censor og en juridisk dommer udpeget af Advokatsamfundet efter en fælles indstilling fra præsidenterne for landsretterne, Sø- og Handelsretten og byretterne. I bedømmelsen af kandidaten lægges der vægt på de samme parametre, som ved prøvens aflæggelse under en almindelig forhandling i retten. Det tilstræbes i øvrigt, at den fiktive retssag i videst muligt omfang gennemføres som forhandlingen under en almindelig retssag.</p>\r\n<p class=\"TekstV\">Der henvises i øvrigt til retningslinjerne for den fiktive prøve.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/01/2012"
        },
        {
            "displayName": "Accession",
            "displayValue": "C20120901254"
        },
        {
            "displayName": "Entydig dokumentidentifikation",
            "displayValue": "AA006354"
        },
        {
            "displayName": "Dato for førstegangsindlæggelse",
            "displayValue": "13/01/2012"
        },
        {
            "displayName": "Dato for indlæggelse",
            "displayValue": "13/01/2012"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9012"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "02/01/2012"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitsministeriet, j.nr. 2011-440-0044"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}