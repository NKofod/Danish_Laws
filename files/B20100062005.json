{
    "id": 131727,
    "title": "Bekendtgørelse om selvevaluering på frie grundskoler",
    "documentTypeId": "60",
    "isSagsforlobPeriodValid": true,
    "shortName": "BEK nr 620 af 09/06/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p>\n      <p class=\"Indholdsfortegnelse\"><a href=\"#B1\">Bilag 1</a></p><div class=\"bjelke\">Den fulde tekst</div><p class=\"Titel2\">Bekendtgørelse om selvevaluering på frie grundskoler</p>\n      <p class=\"Indledning2\">I medfør af § 9 e, stk. 4, i lov om friskoler og private grundskoler m.v., jf. lovbekendtgørelse nr. 705 af 3. juli 2009, som ændret ved lov nr. 589 af 26. juni 2009, fastsættes:</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Skolestyrelsen godkender efter indstilling fra skoleforeningerne for de frie grundskoler modeller for selvevaluering, der opfylder de krav, som fremgår af bilag 1 til denne bekendtgørelse.</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Skolestyrelsen offentliggør på sin hjemmeside på internettet de godkendte selvevalueringsmodeller.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Skolen skal underrette Skolestyrelsen om, at forældrekredsen og bestyrelsen i fællesskab har truffet beslutning om, at tilsynet med undervisningen m.v., jf. friskolelovens § 9 a, stk. 2, føres af skolen ved selvevaluering. Skolen underretter desuden Skolestyrelsen om, hvilken godkendt model for selvevaluering skolen anvender. Skolestyrelsen underrettes senest 14 dage efter, beslutningen er truffet.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Skolen offentliggør på sin hjemmeside på internettet, at tilsynet føres af skolen ved selvevaluering. Offentliggørelsen skal ske senest 14 dage efter, at der er truffet beslutning herom.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Skolen skal til enhver tid kunne godtgøre, at den inden for de seneste tre år har gennemført selvevaluering efter den godkendte model, skolen har valgt at anvende.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Selvevalueringen kan gennemføres i faser. Faserne tilrettelægges på en sådan måde, at skolens selvevaluering i løbet af en treårsperiode omfatter alle de elementer, der indgår i den godkendte model, skolen har valgt at anvende.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Skolen skal på sin hjemmeside på internettet løbende offentliggøre resultatet af selvevalueringerne og skolens plan for, hvordan der vil blive fulgt op herpå.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Indtil den første offentliggørelse efter stk. 1 foreligger, skal den seneste tilsynserklæring, jf. friskolelovens § 9 d, stk. 4, fortsat være offentliggjort på skolens hjemmeside på internettet.</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> En skole, der har gennemført selvevaluering efter en af Skolestyrelsen godkendt model, anses for samtidig at have opfyldt forpligtelsen i friskolelovens § 1 b, stk. 3.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Bekendtgørelsen træder i kraft den 1. august 2010.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Undervisningsministeriet, den 9. juni 2010</P><P CLASS=SIGN1 ALIGN=\"CENTER\">P.M.V.<BR>Per Hansen<BR>Afdelingschef</P><P CLASS=SIGN2 ALIGN=\"RIGHT\">/ Hanne Traberg</P></DIV><a id=\"B1\"><hr class=\"BilagStreg\"></a><p class=\"Bilag\"><span id=\"Bil1\">Bilag 1</span></p>\n      <p class=\"BilagTekst\">Krav til skoleforeningernes selvevalueringsmodeller</p>\n      <p class=\"Standard\">Skoleforeningernes selvevalueringsmodeller skal sikre, at en skoles evaluering kan give skolens forældrekreds og bestyrelse samt Skolestyrelsen mulighed for at vurdere, at skolen lever op til de centrale krav i friskolelovens § 9 a, stk. 1, og skal derfor omfatte følgende:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> at skolens samlede undervisningstilbud ud fra en helhedsvurdering står mål med, hvad der almindeligvis kræves i folkeskolen,</p>\n        <p class=\"Liste1\"><span class=\"Liste1Nr\" id=\"\">2)</span> at skolen efter sit formål og i hele sit virke forbereder eleverne til at leve i et samfund som det danske med frihed og folkestyre samt udvikler og styrker elevernes kendskab til og respekt for grundlæggende friheds- og menneskerettigheder, herunder ligestilling mellem kønnene,</p>\n        <p class=\"Liste1\"><span class=\"Liste1Nr\" id=\"\">3)</span> elevernes standpunkt i dansk, matematik og engelsk samt historie, hvis skolen ikke afholder folkeskolens afgangsprøve i dette fag, og</p>\n        <p class=\"Liste1\"><span class=\"Liste1Nr\" id=\"\">4)</span> at undervisningssproget er dansk.</p>\n      </p>\n      <p class=\"Standard\">Herudover skal selvevalueringen både indeholde oplysninger om skolens profil, jf. punkt 1 samt en beskrivelse af de obligatoriske emner, der er nævnt i punkt 1 til 11. Af skoleforeningernes selvevalueringsmodeller skal det tydeligt fremgå, hvor de enkelte punkter behandles.</p>\n      <p class=\"Tekstoverskrift\">1. Skolens profil</p>\n      <p class=\"Standard\">Formålet er at give indblik i den kontekst, som skolens selvevaluering indgår i. Følgende skal indgå:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> skolens eventuelle værdigrundlag,</p>\n        <p class=\"Liste1\"><span class=\"Liste1Nr\" id=\"\">2)</span> skolens samlede antal af elever og lærere på evalueringstidspunktet,</p>\n        <p class=\"Liste1\"><span class=\"Liste1Nr\" id=\"\">3)</span> på hvilke klassetrin skolen tilbyder undervisning,</p>\n        <p class=\"Liste1\"><span class=\"Liste1Nr\" id=\"\">4)</span> hvordan undervisningen er organiseret med fx klassetrin, hold, grupper<span class=\"Bold\">,</span> og herunder om skolen er afdelingsdelt,</p>\n        <p class=\"Liste1\"><span class=\"Liste1Nr\" id=\"\">5)</span> om skolen afholder prøver eller er helt eller delvist prøvefri,</p>\n        <p class=\"Liste1\"><span class=\"Liste1Nr\" id=\"\">6)</span> om skolen selv fastsætter slutmål for de fagområder, som folkeskolens fagkreds naturligt kan opdeles i, og for folkeskolens obligatoriske emner, eller om skolen følger folkeskolens Fælles Mål for fagene, og</p>\n        <p class=\"Liste1\"><span class=\"Liste1Nr\" id=\"\">7)</span> om skolen selv fastsætter delmål for undervisningen i dansk, matematik, engelsk, geografi, biologi og fysik/kemi<span class=\"Bold\">,</span> eller om skolen følger folkeskolens Fælles Mål.</p>\n      </p>\n      <p class=\"Tekstoverskrift\">2. Elevens faglige standpunkt og generelle udbytte af undervisningen</p>\n      <p class=\"Standard\">Formålet er at give indblik i, hvordan og på hvilket grundlag skolen systematisk vurderer elevernes faglige standpunkt og generelle udbytte af undervisningen. Følgende skal indgå:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> hvilke evalueringsmetoder skolen anvender til systematisk iagttagelse af elevernes faglige standpunkt og generelle udbytte af undervisningen,</p>\n        <p class=\"Liste1\"><span class=\"Liste1Nr\" id=\"\">2)</span> hvordan og hvor ofte de enkelte evalueringsmetoder bliver anvendt på de forskellige klassetrin og fag,</p>\n        <p class=\"Liste1\"><span class=\"Liste1Nr\" id=\"\">3)</span> hvordan og hvor ofte skolen inddrager elever, forældre og kolleger i evalueringen,</p>\n        <p class=\"Liste1\"><span class=\"Liste1Nr\" id=\"\">4)</span> hvordan og hvor ofte skolen underretter elever og forældre om elevernes standpunkt og generelle udbytte af undervisningen, og</p>\n        <p class=\"Liste1\"><span class=\"Liste1Nr\" id=\"\">5)</span> skolens samlede vurdering af elevernes faglige standpunkt, herunder i fagene dansk, matematik og engelsk samt historie, hvis skolen ikke afholder folkeskolens afgangsprøve i dette fag.</p>\n      </p>\n      <p class=\"Tekstoverskrift\">3. Undervisningens mål, tilrettelæggelse og gennemførelse</p>\n      <p class=\"Standard\">Formålet er at give indblik i, hvordan skolen formulerer og justerer del- og slutmål samt undervisningsplaner for skolens fag og fagområder. I forlængelse heraf er formålet at give indblik i, hvordan skolen løbende iagttager, vurderer og justerer undervisningens tilrettelæggelse og gennemførelse. Følgende skal indgå:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> hvem der er inddraget i fastlæggelsen af skolens del- og slutmål samt undervisningsplaner og det generelle forløb,</p>\n        <p class=\"Liste1\"><span class=\"Liste1Nr\" id=\"\">2)</span> om der i evalueringsperioden har været ændret på skolens del- og slutmål samt undervisningsplaner og baggrunden herfor,</p>\n        <p class=\"Liste1\"><span class=\"Liste1Nr\" id=\"\">3)</span> på hvilken måde skolens del- og slutmål samt undervisningsplaner inddrages i den konkrete undervisning,</p>\n        <p class=\"Liste1\"><span class=\"Liste1Nr\" id=\"\">4)</span> på hvilket grundlag det vurderes, om skolens del- og slutmål samt undervisningsplaner står mål med, hvad der almindeligvis kræves i folkeskolen,</p>\n        <p class=\"Liste1\"><span class=\"Liste1Nr\" id=\"\">5)</span> hvordan skolen inddrager elevernes faglige standpunkt på årgangs- eller trinniveau i fagene dansk, matematik og engelsk i deres evaluering af, hvorvidt skolens undervisning leder frem mod de fastlagte del- og slutmål i de enkelte fag og fagområder,</p>\n        <p class=\"Liste1\"><span class=\"Liste1Nr\" id=\"\">6)</span> hvordan skolen fastlægger og reviderer del- og slutmål samt undervisningsplaner for skolens fag og fagområder, herunder i fagene dansk, matematik og engelsk samt historie, hvis skolen ikke afholder folkeskolens afgangsprøve i dette fag, og</p>\n        <p class=\"Liste1\"><span class=\"Liste1Nr\" id=\"\">7)</span> resultatet af evalueringen og skolens samlede vurdering heraf, herunder om skolen påtænker at justere målene.</p>\n      </p>\n      <p class=\"Tekstoverskrift\">4. Elevens alsidige personlige udvikling</p>\n      <p class=\"Standard\">Formålet er at give indblik i skolens arbejde med elevens alsidige personlige udvikling i undervisningen og skolens øvrige aktiviteter. Følgende skal indgå:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> hvordan skolens tilrettelæggelse af undervisningen og øvrige aktiviteter fremmer elevens alsidige personlige udvikling,</p>\n        <p class=\"Liste1\"><span class=\"Liste1Nr\" id=\"\">2)</span> hvilke metoder skolen anvender til at evaluere elevens alsidige personlige udvikling, og</p>\n        <p class=\"Liste1\"><span class=\"Liste1Nr\" id=\"\">3)</span> resultatet af evalueringen og skolens samlede vurdering heraf.</p>\n      </p>\n      <p class=\"Tekstoverskrift\">5. Frihed og folkestyre</p>\n      <p class=\"Standard\">Formålet er at give indblik i skolens arbejde med at forberede skolens elever til at leve i et samfund som det danske med frihed og folkestyre samt udvikle og styrke elevernes kendskab til og respekt for grundlæggende friheds- og menneskerettigheder, herunder ligestilling mellem kønnene. Følgende skal indgå:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> hvordan skolen forbereder til frihed og folkestyre i selve undervisningen, i skolens øvrige aktiviteter, i kontakten med den enkelte elev, på klasseniveau og på skolen som helhed,</p>\n        <p class=\"Liste1\"><span class=\"Liste1Nr\" id=\"\">2)</span> hvilke metoder skolen anvender for at evaluere sin indsats på området, og</p>\n        <p class=\"Liste1\"><span class=\"Liste1Nr\" id=\"\">3)</span> resultatet af evalueringen og skolens samlede vurdering heraf.</p>\n      </p>\n      <p class=\"Tekstoverskrift\">6.Tilbud om undervisning i 10. klasse</p>\n      <p class=\"Standard\">For skoler, som tilbyder undervisning i 10. klasse, skal de obligatoriske elementer, jf. friskolelovens § 1, stk. 3, indgå i skolens selvevaluering. Formålet er at give indblik i, hvordan skolen sikrer, at et tilbud om undervisning i 10. klasse står mål med kravene til undervisningen i folkeskolen. Følgende skal indgå:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> hvilke fag skolen tilbyder i 10. klasse, ud over de obligatoriske fag,</p>\n        <p class=\"Liste1\"><span class=\"Liste1Nr\" id=\"\">2)</span> skolens forløb omkring selvvalgt opgave,</p>\n        <p class=\"Liste1\"><span class=\"Liste1Nr\" id=\"\">3)</span> skolens forløb omkring vejledning og tilrettelæggelse af en uddannelsesplan,</p>\n        <p class=\"Liste1\"><span class=\"Liste1Nr\" id=\"\">4)</span> skolens forløb omkring brobygning eller kombinationer af brobygning og ulønnet praktik med uddannelsesperspektiv, og</p>\n        <p class=\"Liste1\"><span class=\"Liste1Nr\" id=\"\">5)</span> resultatet af evalueringen og skolens samlede vurdering heraf.</p>\n      </p>\n      <p class=\"Tekstoverskrift\">7. Specialundervisning</p>\n      <p class=\"Standard\">Formålet er at give indblik i skolens indsats for at sikre undervisning af elever med særlige behov. Følgende skal indgå:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> hvordan skolen sikrer, at den råder over de nødvendige kvalifikationer i forhold til specialundervisning,</p>\n        <p class=\"Liste1\"><span class=\"Liste1Nr\" id=\"\">2)</span> hvordan skolen identificerer elever, der har behov for specialundervisning,</p>\n        <p class=\"Liste1\"><span class=\"Liste1Nr\" id=\"\">3)</span> skolens generelle organisering af specialundervisningen, herunder om skolen anvender handleplaner for eleverne,</p>\n        <p class=\"Liste1\"><span class=\"Liste1Nr\" id=\"\">4)</span> hvordan det sikres, at den givne specialundervisning tilgodeser elevernes behov, og</p>\n        <p class=\"Liste1\"><span class=\"Liste1Nr\" id=\"\">5)</span> resultatet af evalueringen og skolens samlede vurdering heraf.</p>\n      </p>\n      <p class=\"Tekstoverskrift\">8. Dansk som andetsprog</p>\n      <p class=\"Standard\">Formålet er at give indblik i skolens indsats for at sikre undervisning af elever med dansk som andetsprog i den generelle undervisning, ved særlige støtteordninger eller kurser. Følgende skal indgå:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> hvordan skolen sikrer, at den råder over de nødvendige kompetencer i forhold til undervisning i dansk som andetsprog,</p>\n        <p class=\"Liste1\"><span class=\"Liste1Nr\" id=\"\">2)</span> hvordan skolen identificerer elever, der har behov for undervisning i dansk som andetsprog,</p>\n        <p class=\"Liste1\"><span class=\"Liste1Nr\" id=\"\">4)</span> skolens generelle organisering af undervisning i dansk som andetsprog,</p>\n        <p class=\"Liste1\"><span class=\"Liste1Nr\" id=\"\">5)</span> hvordan det sikres, at den givne sprogstimulering tilgodeser elevens behov,</p>\n        <p class=\"Liste1\"><span class=\"Liste1Nr\" id=\"\">6)</span> skolens opfølgning på elevernes udbytte af sprogstimuleringen, og</p>\n        <p class=\"Liste1\"><span class=\"Liste1Nr\" id=\"\">7)</span> resultatet af evalueringen og skolens samlede vurdering heraf.</p>\n      </p>\n      <p class=\"Tekstoverskrift\">9. Elevens videre forløb i uddannelsessystemet</p>\n      <p class=\"Standard\">Formålet er at give indblik i afslutningen af elevernes skoleforløb og elevgennemstrømning. Følgende skal indgå:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> om skolens uddannelsesvejledning varetages af skolen eller kommunen,</p>\n        <p class=\"Liste1\"><span class=\"Liste1Nr\" id=\"\">2)</span> hvordan skolen evaluerer sin uddannelsesvejledning, hvis den varetages af skolen,</p>\n        <p class=\"Liste1\"><span class=\"Liste1Nr\" id=\"\">3)</span> oplysninger om elevernes overgang til ungdomsuddannelser i evalueringsperioden fordelt på uddannelsestilbud,</p>\n        <p class=\"Liste1\"><span class=\"Liste1Nr\" id=\"\">4)</span> skolens vurdering af elevernes overgang til ungdomsuddannelser i evalueringsperioden,</p>\n        <p class=\"Liste1\"><span class=\"Liste1Nr\" id=\"\">5)</span> oplysninger om elevgennemstrømning i evalueringsperioden,</p>\n        <p class=\"Liste1\"><span class=\"Liste1Nr\" id=\"\">6)</span> skolens vurdering af elevgennemstrømning i evalueringsperioden, og</p>\n        <p class=\"Liste1\"><span class=\"Liste1Nr\" id=\"\">7)</span> resultatet af evalueringen og skolens samlede vurdering heraf.</p>\n      </p>\n      <p class=\"Tekstoverskrift\">10. Skoleledelsens kvalitetssikring og -udvikling af undervisningen</p>\n      <p class=\"Standard\">Formålet er at give indblik i, hvordan skolens ledelse sikrer og udvikler undervisningens kvalitet. Følgende skal indgå:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> skoleledelsens plan for kvalitetssikring og udvikling af undervisningen,</p>\n        <p class=\"Liste1\"><span class=\"Liste1Nr\" id=\"\">2)</span> skolens plan for kompetenceudvikling, og</p>\n        <p class=\"Liste1\"><span class=\"Liste1Nr\" id=\"\">3)</span> hvordan skolens ledelse holder sig orienteret om nye krav til de frie grundskoler og grundskolen i øvrigt og sikrer, at nye krav til skolen implementeres.</p>\n      </p>\n      <p class=\"Tekstoverskrift\">11. Samlet vurdering og handlingsplan</p>\n      <p class=\"Standard\">Evalueringsmodellen skal beskrive, hvordan skolen foretager en samlet vurdering af skolens resultater og praksis i forhold til de emner, der indgår i selvevalueringen. Skolens samlede vurdering skal tage udgangspunkt i friskolelovens krav om, at skolens undervisning skal stå mål med, hvad der almindeligvis kræves i folkeskolen. På baggrund af denne vurdering skal skolen gøre rede for en handlingsplan, der beskriver de tiltag, som skolen finder det vigtigst at sætte i gang, og hvilken tidshorisont tiltagene skal gennemføres inden for. Følgende skal indgå:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> sammenfatning af evalueringens resultater og en samlet vurdering heraf,</p>\n        <p class=\"Liste1\"><span class=\"Liste1Nr\" id=\"\">2)</span> hvilke tiltag skolen ønsker at iværksætte på baggrund af selvevalueringen, og</p>\n        <p class=\"Liste1\"><span class=\"Liste1Nr\" id=\"\">3)</span> en tidsplan for, hvornår tiltagene skal være gennemført.</p>\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/06/2010"
        },
        {
            "displayName": "Accession",
            "displayValue": "B20100062005"
        },
        {
            "displayName": "Entydig dokumentidentifikation",
            "displayValue": "AT004111"
        },
        {
            "displayName": "Dato for førstegangsindlæggelse",
            "displayValue": "11/06/2010"
        },
        {
            "displayName": "Dato for indlæggelse",
            "displayValue": "11/06/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "620"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "09/06/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Undervisningsmin., sag nr. 131.29F.031"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}