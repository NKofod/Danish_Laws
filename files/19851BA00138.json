{
    "id": 106098,
    "title": "1985 BSF 138   FORSLAG TIL FOLKETINGSBESLUTNING OM ENERGIAFGIFTER FOR MOMSREGISTREREDE   VIRKSOMHEDER ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 138",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 138 </P>  \r\n\r\n<P></P>  \r\n\r\n<P>Forslag til folketingsbeslutning om energiafgifter for momsregistrerede  \r\n\r\n virksomheder </P>  \r\n\r\n<P></P>  \r\n\r\n<P>Fremsat af Riishøj (SF) Agerschou (SF) Ruth Olesen (SF) Toft (SF) </P>  \r\n\r\n<P></P>  \r\n\r\n<P>den 18. april 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte lovforslag om indførelse </P>  \r\n\r\n<P>af energiafgifter for momsregistrerede virksomheder efter følgende </P>  \r\n\r\n<P>retningslinjer: </P>  \r\n\r\n<P>1. Den nuværende automatiske refusionsordning for energiafgifter, der </P>  \r\n\r\n<P>er pålagt momsregistrerede virksomheder bortfalder. </P>  \r\n\r\n<P>2. Momsregistrerede virksomheder kan fremover kun få refusion af det </P>  \r\n\r\n<P>beløb, hvormed pålagte energiafgifter overstiger 25.000 kr. pr. </P>  \r\n\r\n<P>år, og som samtidig overstiger 1 pct. af den momsregistrerede </P>  \r\n\r\n<P>omsætning i samme periode. </P>  \r\n\r\n<P>3. Afgiftsrefusionssatsen udgør herefter 90 pct. af foregående års </P>  \r\n\r\n<P>pålagte energiafgifter før eventuel refusion, dog mindst 80 pct. </P>  \r\n\r\n<P>og højst 100 pct. af årets pålagte energiafgifter før refusion. </P>  \r\n\r\n<P>4. For naturgas fastsættes en afgift, som målt efter brændværdi </P>  \r\n\r\n<P>modsvarer olieafgiften. </P>  \r\n\r\n<P>5. Som betingelse for fortsat afgiftsrefusion kan momsregistrerede </P>  \r\n\r\n<P>virksomheder over for centrale og/ eller regionale </P>  \r\n\r\n<P>energiplanmyndigheder pålægges at analysere mulighederne for </P>  \r\n\r\n<P>energibesparelser, brændselsomlægning, levering af overskudsvarme </P>  \r\n\r\n<P>m.v. samt at gennemføre samfundsøkonomisk set fordelagtige </P>  \r\n\r\n<P>energiinvesteringer. Energiministeren fastsætter de nærmere regler </P>  \r\n\r\n<P>herfor. </P>  \r\n\r\n<P>6. Hvor særlige konkurrenceforhold gør sig gældende, kan der inden </P>  \r\n\r\n<P>for enkeltvirksomheder eller brancher under nærmere fastsatte </P>  \r\n\r\n<P>vilkår bevilges afgiftsrefusion efter de nugældende regler, når </P>  \r\n\r\n<P>betingelserne under punkt 5 opfyldes. </P>  \r\n\r\n<P>7. Til dokumenterede konsulentudgifter m.v. op til et fast </P>  \r\n\r\n<P>maksimumsbeløb afholdt i forbindelse med den under punkt 5 nævnte </P>  \r\n\r\n<P>analyse kan ydes statstilskud. </P>  \r\n\r\n<P>8. Lovforslaget fremsættes med henblik på behandling i folketinget </P>  \r\n\r\n<P>inden udgangen af 1986 efter forudgående orientering af </P>  \r\n\r\n<P>folketingets energipolitiske udvalg. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Forslaget skal sikre, at momsregistrerede virksomheder får samme </P>  \r\n\r\n<P>motivation til at spare på energiomkostningerne som andre </P>  \r\n\r\n<P>forbrugere, idet virksomhederne i henhold til forslaget i </P>  \r\n\r\n<P>fremtiden normalt kun fritages for energiafgifter svarende til 90 </P>  \r\n\r\n<P>pct. af det foregående års energiforbrug. For nye virksomheder og </P>  \r\n\r\n<P>for virksomheder med over 10 pct. nedgang i energiforbruget i </P>  \r\n\r\n<P>forhold til året før vil der stort set ikke blive tale om, at der </P>  \r\n\r\n<P>skal betales energiafgifter. Til gengæld vil virksomheder med over </P>  \r\n\r\n<P>10 pct. forøgelse af energiforbruget i forhold til året før blive </P>  \r\n\r\n<P>pålagt energiafgifter på op til ca. 20 pct. af energiforbruget det </P>  \r\n\r\n<P>pågældende år. </P>  \r\n\r\n<P>I de fleste virksomheder udgør energiudgifterne en meget begrænset </P>  \r\n\r\n<P>andel af omsætningen og værditilvæksten. For industrivirksomheder </P>  \r\n\r\n<P>under et udgør energiudgifterne således under 3 pct. af </P>  \r\n\r\n<P>omsætningen. De 3-400 største virksomheder tegner sig for over </P>  \r\n\r\n<P>halvdelen af det samlede energiforbrug. I enkelte virksomheder </P>  \r\n\r\n<P>udgør energiudgifterne endog henved 30 pct. af omsætningen. </P>  \r\n\r\n<P>Det kan derfor blive nødvendigt at gennemføre afgiftslettelser for </P>  \r\n\r\n<P>energitunge virksomheder, forudsat det sikres, jfr. forslagets </P>  \r\n\r\n<P>punkt 6, at der på anden vis gennemføres energibesparelser i </P>  \r\n\r\n<P>energitunge virksomheder. En sådan fritagelse bør kun gives </P>  \r\n\r\n<P>undtagelsesvis, og ministeren bør en gang årligt give folketingets </P>  \r\n\r\n<P>energipolitiske udvalg en redegørelse for fortolkningen og </P>  \r\n\r\n<P>administrationen af denne fritagelsesbestemmelse. </P>  \r\n\r\n<P>Det samlede forbrug af energi i momsregistrerede virksomheder udgør </P>  \r\n\r\n<P>nogenlunde samme mængde som husholdningernes energiforbrug. I det </P>  \r\n\r\n<P>seneste tiår er der gennemført energibesparelser inden for </P>  \r\n\r\n<P>erhvervssektoren, men talrige undersøgelser har vist, at </P>  \r\n\r\n<P>mulighederne langtfra er udtømte. I de seneste år har der været en </P>  \r\n\r\n<P>kraftig stigning i energiforbruget til procesformål, det vil sige </P>  \r\n\r\n<P>i produktionen, og med et fortsat større svælg mellem </P>  \r\n\r\n<P>husholdningernes og industriens energiudgifter nedbringes </P>  \r\n\r\n<P>tilskyndelsen til energibesparelser. Industrien får jo det fulde </P>  \r\n\r\n<P>fald i energipriserne. </P>  \r\n\r\n<P>En grund til at begrænse afgiftsfritagelsen er, at det har vist sig, </P>  \r\n\r\n<P>at investeringer i energibesparelser har vist sig </P>  \r\n\r\n<P>samfundsøkonomisk endog meget fordelagtige. I betragtning af, at </P>  \r\n\r\n<P>vedvarende energi, bl.a. vindmølleproduceret el, ikke længere er </P>  \r\n\r\n<P>fuldt afgiftsfritaget, ville det være aldeles urimeligt fortsat at </P>  \r\n\r\n<P>lade industrien få den fulde afgiftsrefusion. </P>  \r\n\r\n<P>Alt taler for, at det nuværende prisfald på energi er midlertidigt. </P>  \r\n\r\n<P>Men faldet medfører uundgåeligt, at en lang række fordelagtige </P>  \r\n\r\n<P>energiinvesteringer opgives eller udskydes. Dette forhold </P>  \r\n\r\n<P>understreger yderligere behovet for at inddrage </P>  \r\n\r\n<P>industrivirksomheder m.v. i den samfundsmæssige energiplanlægning, </P>  \r\n\r\n<P>hvis primære mål uforandret er at minimere ressourceforbruget, </P>  \r\n\r\n<P>herunder forbruget af energi. Skal vi undgå opførelse af nye </P>  \r\n\r\n<P>kulfyrede kraftværksenheder, er det nødvendigt hurtigt at standse </P>  \r\n\r\n<P>væksten i industriens elforbrug. </P>  \r\n\r\n<P>Forslagsstillerne er indstillet på, at der kan ændres ved 25.000 </P>  \r\n\r\n<P>kr.-grænsen og 1 pct.-reglen i forslagets punkt 2., blot formålet, </P>  \r\n\r\n<P>at begrænse administrationen ved helt at fratage virksomheder med </P>  \r\n\r\n<P>et meget lavt energiforbrug afgiftsfritagelsen, fuldt ud </P>  \r\n\r\n<P>opretholdes. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00138"
        },
        {
            "displayName": "Entydig dokumentidentifikation",
            "displayValue": "CL005737"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "138"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}