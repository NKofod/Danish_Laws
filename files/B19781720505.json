{
    "id": 50638,
    "title": "Bestemmelser om præstationsnormer for flyvemaskiner, hvis maksimalt tilladte startvægt overstiger 5.700 kg, og som anvendes til rute- eller charterflyvning ",
    "documentTypeId": "60",
    "isSagsforlobPeriodValid": false,
    "shortName": "BEK nr 17205 af 01/10/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om præstationsnormer for  \r\n\r\n flyvemaskiner, hvis maksimalt tilladte startvægt overstiger 5.700 kg, og som  \r\n\r\n anvendes til rute- eller charterflyvning </H1>  \r\n\r\n<P></P>  \r\n\r\n<P>I medfør af kap. 5 i ministeriet for offentlige arbejders bekendtgørelse  \r\n\r\n nr. 264 af 27. juni 1966 om driftsforskrifter for regelmæssig og  \r\n\r\n ikke-regelmæssig, offentlig lufttrafik fastsætter luftfartsdirektoratet  \r\n\r\n herved følgende forskrifter for flyvemaskiners ydeevne. </P>  \r\n\r\n<P CLASS=PUNKT> <B>1.</B> Anvendelsesområde </P>  \r\n\r\n<P>1.1 BL'en foreskriver de analysemetoder, som skal lægges til grund for den  \r\n\r\n præstationsanalyse, der skal udføres umiddelbart forud for hver flyvning til  \r\n\r\n godtgørelse af, at flyvemaskinens lastningstilstand ikke er til hinder for,  \r\n\r\n at flyvningen vil kunne gennemføres i overensstemmelse med driftsflyveplanen  \r\n\r\n under opfyldelse af de krav til præstationssikkerhed, der er foreskrevet for  \r\n\r\n start, flyvning en route og landing. </P>  \r\n\r\n<P>1.2 Forskrifterne gælder planlægningen af flyvninger med dansk  \r\n\r\n registrerede flyvemaskiner, hvis maksimalt tilladte fuldvægt ved start  \r\n\r\n overstiger 5.700 kg, og som af danske luftfartsforetagender benyttes til  \r\n\r\n rute- eller charterflyvning. </P>  \r\n\r\n<P>1.3 Medmindre andet er aftalt med registreringslandets myndighed, skal  \r\n\r\n forskrifterne desuden gælde planlægningen af flyvninger med udenlandsk  \r\n\r\n registrerede flyvemaskiner, som af danske luftfartsforetagender benyttes til  \r\n\r\n rute- eller charterflyvning. </P>  \r\n\r\n<P>1.4 I tilfælde af dansk registreret flyvemaskines overdragelse til brug  \r\n\r\n for udenlandsk luftfartsforetagende kan tilsvarende udenlandske forskrifter  \r\n\r\n bringes i anvendelse efter overenskomst med brugerlandets luftfartsmyndighed.  \r\n\r\n</P>  \r\n\r\n<P CLASS=PUNKT> <B>2.</B> Almene regler for analysens udførelse </P>  \r\n\r\n<P>2.1 Til beregning af en flyvemaskines ydeevne må alene anvendes  \r\n\r\n datamateriale, der er indeholdt i den til luftdygtighedsbeviset knyttede  \r\n\r\n flyvehåndbog eller andet tilsvarende af luftfartsdirektoratet godkendt  \r\n\r\n dokument. </P>  \r\n\r\n<P>2.2 Flyvemaskinens vægt i ethvert punkt langs den planlagte flyvevej skal  \r\n\r\n beregnes ved reduktion af startvægten med vægten af den brændstofmængde, som  \r\n\r\n ifølge den aktuelle driftsflyveplan påregnes forbrugt under flyvningen frem  \r\n\r\n til punktet. </P>  \r\n\r\n<P>2.3 Hvor normernes opfyldelse kræves verificeret under iagttagelse af  \r\n\r\n virkningen på flyvemaskinens ydeevne af forhold, såsom vind, temperatur og  \r\n\r\n banetilstand, hvis variation i tid og rum ikke kan forudsiges eksakt, skal  \r\n\r\n korrektion foretages under benyttelse af parametre, som efter fartøjschefens  \r\n\r\n vurdering af senest foreliggende rapporter og prognoser anses repræsentative  \r\n\r\n for den situation, som mest sandsynligt vil råde på det relevante sted og  \r\n\r\n tidspunkt. </P>  \r\n\r\n<P CLASS=PUNKT> <B>3.</B> Definitioner </P>  \r\n\r\n<P>3.1 Acceleration - stop distance (Accelerate-stop distance required). </P>  \r\n\r\n<P>Den i flyvehåndbogen angivne distance, som kræves for gennemførelse af et  \r\n\r\n afbrudt start efter motorbortfald ved kritisk hastighed. </P>  \r\n\r\n<P>3.2 ASDA Internationalt benyttet forkortelse af begrebet  \r\n\r\n &#187;Acceleratestop distance available&#171;, der betegner længden af det  \r\n\r\n areal omfattende startbane og stopway, som af den kompetente myndighed er  \r\n\r\n erklæret disponibelt til startløb og standsning af luftfartøjer i forbindelse  \r\n\r\n med afbrudt start. </P>  \r\n\r\n<P>3.3 Startdistance (Take-off distance required). Den i flyvehåndbogen  \r\n\r\n angivne distance, som kræves for udførelse af proceduren for gennemført start  \r\n\r\n med påfølgende stigning til en specificeret højde, efter at motorstop er  \r\n\r\n indtruffet ved kritisk hastighed. Den specificerede højde kan, afhængig af  \r\n\r\n certificeringsgrundlaget, være 35 ft eller 50 ft over hindringsfrit niveau.  \r\n\r\n</P>  \r\n\r\n<P>3.4 TODA Internationalt benyttet forkortelse af begrebet &#187;Take-off  \r\n\r\n distance available&#171;, der betegner længden af det areal omfattende  \r\n\r\n startbane og clearway, som af den kompetente myndighed er erklæret  \r\n\r\n disponibelt til startløb og påfølgende stigning til en højde af 35 ft over  \r\n\r\n hindringsfrit niveau. </P>  \r\n\r\n<P>3.5 Stopway Et areal i forlængelse af en startbane, som af den kompetente  \r\n\r\n myndighed er godkendt til benyttelse for standsning af luftfartøjer efter en  \r\n\r\n afbrudt start. </P>  \r\n\r\n<P>3.6 Clearway Et hindringsfrit område i forlængelse af en startbane, som af  \r\n\r\n den kompetente myndighed er godkendt til overflyvning i lavere højde end 35  \r\n\r\n ft i forbindelse med udflyvning efter start. </P>  \r\n\r\n<P>3.7 Kritisk hastighed (Critical engine-failure speed V1). Den i  \r\n\r\n flyvehåndbogen specificerede værdi af indikeret fart, der definerer  \r\n\r\n grænseværdien imellem det lavere hastighedsområde, inden for hvilket starten  \r\n\r\n forudsættes afbrudt i tilfælde af motorstop, og det højere hastighedsområde,  \r\n\r\n inden for hvilket starten forudsættes fuldført i tilfælde af motorstop. </P>  \r\n\r\n<P>3.8 Startløb (Take-off run). Den distance, som ifølge flyvehåndbogen  \r\n\r\n maksimalt påregnes tilbagelagt, inden hjulene definitivt er fri af  \r\n\r\n baneoverfladen (lift off) under en gennemført start efter motorstop ved eller  \r\n\r\n efter kritisk hastighed. (V1) </P>  \r\n\r\n<P>Anm.: Ovenstående startløb er en nettodistance, defineret som den ved  \r\n\r\n typens certificering demonstrerede distance til lift-off efter motorstop ved  \r\n\r\n V1 plus en sikkerhedsmargin omfattende halvdelen af den distance, hvormed  \r\n\r\n denne overstiges af startdistancen. </P>  \r\n\r\n<P>3.9 TORA International benyttet forkortelse af begrebet &#187;Take-off run  \r\n\r\n available&#171;, der betegner længden af den del af en bane, som af den  \r\n\r\n kompetente myndighed er godkendt til brug for flyvemaskiners startløb. </P>  \r\n\r\n<P>3.10 Nettoydeevne (Net performance). Anvendelsen af betegnelsen  \r\n\r\n &#187;netto&#171; i tilknytning til visse ydelsesnormer angiver, at  \r\n\r\n opfyldelsen af disse skal verificeres under benyttelse af præstationsdata,  \r\n\r\n der er kvalificeret som nettodata (net performance data). Herved forstås  \r\n\r\n data, som i relation til de ved typens certificering faktisk demonstrerede  \r\n\r\n præstationsdata (gross performance data) er reduceret således, at de  \r\n\r\n umiddelbart kan tages som udtryk for den ydeevne, som i praksis kan påregnes  \r\n\r\n opnået under almindelige driftsforhold. </P>  \r\n\r\n<P>3.11 Krævet landingsdistance (Landing distance required). Den i  \r\n\r\n flyvehåndbogen angivne mindste banelængde, som skal være til rådighed for  \r\n\r\n landing, for at en flyveplads kan optages i driftsflyveplanen som  \r\n\r\n destinations- eller alternativ flyveplads. </P>  \r\n\r\n<P>Anm.: I den krævede landingsdistance (nettodistance) er inkluderet et  \r\n\r\n operationelt sikkerhedstillæg, der for så vidt angår landing på  \r\n\r\n destinationsflyveplads, altid skal være af en sådan størrelse, at den ved  \r\n\r\n typens certificering faktisk demonstrerede landingsdistance kan indeholdes  \r\n\r\n inden for 60 pct. af den krævede landingsdistance. (sikkerhedsfaktor 1.67).  \r\n\r\n For så vidt angår landing på alternativ flyveplads, gælder samme  \r\n\r\n sikkerhedsfaktor for flyvemaskiner, der er certificeret efter nyere normer,  \r\n\r\n medens der for flyvemaskiner, som er certificeret på grundlag af ældre  \r\n\r\n normer, gælder en lempeligere regel, idet de ovenanførte 60 pct. er erstattet  \r\n\r\n med 70 pct. (sikkerhedsfaktor 1.43). </P>  \r\n\r\n<P>3.12 LDA Internationalt benyttet forkortelse af begrebet &#187;Landing  \r\n\r\n distance available&#171;, der betegner længden af den del af en bane, som af  \r\n\r\n den kompetente myndighed er godkendt til brug for flyvemaskiners landing.  \r\n\r\n</P>  \r\n\r\n<P CLASS=PUNKT> <B>4.</B> Præstationskrav for start </P>  \r\n\r\n<P>4.1 Startvægten må ikke overstige den maksimalværdi, der er foreskrevet  \r\n\r\n for startflyvepladsens trykhøjde og yderluftens temperatur. </P>  \r\n\r\n<P>4.2 Acceleration - stopdistancen må ikke overstige ASDA. </P>  \r\n\r\n<P>4.3 Startdistancen må ikke overstige TODA. </P>  \r\n\r\n<P>4.4 Startløbet må ikke overstige TORA. </P>  \r\n\r\n<P>4.5 Hindringsfrihed under udflyvning </P>  \r\n\r\n<P>Hindringsfrihed under udflyvning i fortsættelse af en fuldført start efter  \r\n\r\n motorstop ved kritisk fart anses etableret, når normerne for enten lateral  \r\n\r\n separation i 4.5.1 eller for vertikal separation i 4.5.2 er opfyldt, indtil  \r\n\r\n nettohøjden over startflyvepladsen er 1500 ft, eller sådan større nettohøjde  \r\n\r\n er opnået, som måtte være nødvendig til sikring af, at flyvemaskinen vil  \r\n\r\n kunne returnere eller fortsætte til en anden flyveplads, hvor landing kan  \r\n\r\n foretages. </P>  \r\n\r\n<P>4.5.1 Lateral separation </P>  \r\n\r\n<P>Lateral separation anses tilvejebragt, når den laterale afstand fra den  \r\n\r\n planlagte flyvevej til hindring er mindst 90 m + 12.5 pct. af afstanden målt  \r\n\r\n langs flyvevejen fra enden af TODA til det punkt på flyvevejen, der er  \r\n\r\n nærmest hindringen. Lateral separation anses dog etableret for alle  \r\n\r\n hindringer, der ligger i større afstand fra flyvevejen, end angivet i  \r\n\r\n 4.5.1.1, 4.5.1.2 og 4.5.1.3 nedenfor (jf. 4.6). </P>  \r\n\r\n<P>4.5.1.1 300 m, når flyvevejens retningsændring er mindre end 15 grader, og  \r\n\r\n hele udflyvningen kan foretages under VMC om dagen, eller der forefindes  \r\n\r\n navigationshjælpemidler, som sikrer, at den planlagte udflyvningsvej kan  \r\n\r\n følges med tilsvarende nøjagtighed. </P>  \r\n\r\n<P>4.5.1.2 600 m, når flyvevejens retningsændring er større end 15 grader, og  \r\n\r\n udflyvningen kan foretages under VMC om dagen, eller når flyvevejens  \r\n\r\n retningsændring er mindre end 15 grader, og forudsætningerne for anvendelse  \r\n\r\n af 4.5.1.1 ikke er opfyldt. </P>  \r\n\r\n<P>4.5.1.3 900 m, når flyvevejens retningsændring er større end 15 grader, og  \r\n\r\n forudsætningerne for anvendelse af 4.5.1.2 ikke er opfyldt. </P>  \r\n\r\n<P>4.5.2 Vertikal separation </P>  \r\n\r\n<P>Vertikal separation anses tilvejebragt, når nettostigebanen er sådan, at  \r\n\r\n niveauet for det laveste punkt på flyvemaskinen ved dennes passage af det  \r\n\r\n sted på den planlagte udflyvningsvej, der er nærmest hindringen, overstiger  \r\n\r\n dennes højde med en lodret margin, som angivet nedenfor: </P>  \r\n\r\n<P>4.5.2.1 35 ft, når flyvemaskinen er forsynet med turbinemotorer, og så  \r\n\r\n langt den planlagte udflyvningsvej er sammenfaldende med startbanens  \r\n\r\n forlængede centerlinie. </P>  \r\n\r\n<P>4.5.2.2 50 ft, når flyvemaskinen er forsynet med stempelmotorer samt for  \r\n\r\n flyvemaskiner med turbinemotorer fra og med den position, hvor den planlagte  \r\n\r\n flyvevej afviger fra startbanens forlængede centerlinie. </P>  \r\n\r\n<P>4.6 Begrænsninger vedrørende valg af udflyvningsvej </P>  \r\n\r\n<P>Til etablering af lateral separation i henhold til 4.5.1 er det tilladt at  \r\n\r\n planlægge med en krum udflyvningsvej indeholdende et enkelt drej med konstant  \r\n\r\n drejeradius. Er denne drejeradius af en sådan størrelse, at drejet kan  \r\n\r\n udføres med en krængning på 15 grader eller mindre, kræves ingen korrektion  \r\n\r\n af nettostigebanen. </P>  \r\n\r\n<P>Drej må ikke planlægges påbegyndt, førend enden af TODA er passeret, og  \r\n\r\n normerne i 4.5.2.2 kan opfyldes. </P>  \r\n\r\n<P>4.7 Korrektion af præstationsdata for start </P>  \r\n\r\n<P>Ved bestemmelsen af acceleration-stopdistancen, startdistancen, startløbet  \r\n\r\n samt hindringsfrigangen under udflyvning (jf. 4.2, 4.3, 4.4 og 4.5) skal  \r\n\r\n korrektion foretages i overensstemmelse med flyvehåndbogens angivelser for:  \r\n\r\n</P>  \r\n\r\n<P>4.7.1 Flyvepladsens trykhøjde </P>  \r\n\r\n<P>4.7.2 Lufttemperaturens afvigelse fra standardtemperatur. </P>  \r\n\r\n<P>4.7.3 Vindkomponenten i startbanens retning. </P>  \r\n\r\n<P>Anm.: Korrektion må foretages for højst 50 pct. af en modvindskomponent og  \r\n\r\n skal foretages for mindst 150 pct. af en medvindskomponent. Denne faktorering  \r\n\r\n er normalt indkalkuleret i flyvehåndbogens korrektionsdata. </P>  \r\n\r\n<P>4.7.4 Længdehældningen af ASDA, TODA og TORA </P>  \r\n\r\n<P>Anm.: Normalt beregnes længdehældningen som elevationsforskellen imellem  \r\n\r\n de relevante strækningers endepunkter divideret med den vandrette afstand  \r\n\r\n imellem punkterne. For accelerationstopdistancen gælder specielt, at denne i  \r\n\r\n højere grad end af middelhældningen afhænger af formen af banens  \r\n\r\n længdeprofil. Er midtpunktet af ASDA væsentligt hævet over den rette  \r\n\r\n forbindelseslinie imellem endepunkterne, bør hensyn tages hertil ved  \r\n\r\n beregning af acceleration-stopdistancen. </P>  \r\n\r\n<P>4.7.5 Forekomst af vand, snesjap, sne eller is på banen </P>  \r\n\r\n<P>Anm.: Såfremt flyvehåndbogen ikke indeholder oplysninger om disse forholds  \r\n\r\n indvirkning på ydeevnen, skal luftfartsforetagendet udgive instrukser for,  \r\n\r\n hvorledes de skal tages i betragtning. </P>  \r\n\r\n<P>4.7.6 Andre forhold, for hvilke der er givet korrektionsværdier i  \r\n\r\n flyvehåndbogen, f.eks. anvendelse af afisningsanlæg, nedsat  \r\n\r\n funktionsdygtighed af bremse- eller reverseringssystem etc. </P>  \r\n\r\n<P CLASS=PUNKT> <B>5.</B> Præstationskrav for flyvning en route </P>  \r\n\r\n<P>5.1 En motor ude af drift </P>  \r\n\r\n<P>Ingen flyvning må påbegyndes, medmindre startvægten er således begrænset,  \r\n\r\n at normerne i 5.4 for terrænfrigang med en motor ude af drift vil kunne  \r\n\r\n overholdes, uanset på hvilket tidspunkt under flyvning en route motorsvigt  \r\n\r\n måtte indtræffe. </P>  \r\n\r\n<P>5.2 To motorer ude af drift </P>  \r\n\r\n<P>Er afstanden fra den planlagte flyvevej til en flyveplads, der opfylder  \r\n\r\n betingelserne for anvendelse som alternativ flyveplads, under nogen del af  \r\n\r\n flyvetiden større end den distance, flyvemaskinen tilbagelægger i vindstille  \r\n\r\n ved normal marchfart på 90 minutter, skal desuden normerne i 5.4 for  \r\n\r\n terrænfrigang med to motorer ude af drift kunne overholdes. </P>  \r\n\r\n<P>5.3 Terminalbetingelser </P>  \r\n\r\n<P>Ved bestemmelse af maksimal startvægt ifølge 5.1 og 5.2 skal flyvemaskinen  \r\n\r\n ved ankomsten over den påtænkte landingsplads antages at befinde sig i en  \r\n\r\n højde af mindst 1500 ft over pladsens niveau, og nettostigegradienten skal i  \r\n\r\n denne mindstehøjde være positiv. </P>  \r\n\r\n<P>5.4 Hindringsfrihed under flyvning en route </P>  \r\n\r\n<P>Sikkerhed imod kollision med terrænhindringer en route anses tilvejebragt,  \r\n\r\n når normerne i enten 5.4.1 for lateral separation eller normerne i 5.4.2 for  \r\n\r\n vertikal separation er opfyldt. </P>  \r\n\r\n<P>5.4.1 Lateral separation </P>  \r\n\r\n<P>Lateral separation anses etableret for alle hindringer, hvis afstand fra  \r\n\r\n den planlagte flyvevej er 5 NM eller mere. </P>  \r\n\r\n<P>5.4.2 Vertikal separation </P>  \r\n\r\n<P>Vertikal separation anses etableret, når nettoflyvebanens højde i det  \r\n\r\n punkt, hvor den planlagte flyvevej er nærmest hindringen, overstiger dennes  \r\n\r\n højde med en margin, der er lig med eller større end følgende værdier: </P>  \r\n\r\n<P>5.4.2.1 For flyvning med en motor ude af drift: </P>  \r\n\r\n<UL CLASS=PLAIN-LIST>  \r\n\r\n<LI>a) 1000 ft, når nettostigegradienten er positiv, </LI>  \r\n\r\n<LI>b) 2000 ft, når nettostigegradienten er negativ eller nul. </LI>  \r\n\r\n</UL>  \r\n\r\n<P>5.4.2.2 For flyvning med to motorer ude af drift: </P>  \r\n\r\n<P>2000 ft, uanset om nettostigegradienten er positiv eller negativ. </P>  \r\n\r\n<P>5.5 Korrektion af præstationsdata for flyvning en route </P>  \r\n\r\n<P>Ved bestemmelse af nettoflyvebanen i 5.4.2 skal følgende forventede  \r\n\r\n forhold tages i betragtning: </P>  \r\n\r\n<P>5.5.1 Yderlufttemperaturen, hvis denne forventes at overstige  \r\n\r\n standardværdien. </P>  \r\n\r\n<P>5.5.2 Vindens styrke og retning. </P>  \r\n\r\n<P>5.5.3 Anvendelsen af afisningssystem. </P>  \r\n\r\n<P>5.5.4 Hurtig tømning </P>  \r\n\r\n<P>Er flyvemaskinen forsynet med et anlæg til udtømning af brændstof under  \r\n\r\n flyvning, kan sådan udtømning tages i betragtning ved beregning af  \r\n\r\n nettoflyvebanen. Der skal herved regnes med en reservebeholdning efter  \r\n\r\n landing svarende til mindst 15 minutters flyvetid ved normal marcheffekt.  \r\n\r\n</P>  \r\n\r\n<P CLASS=PUNKT> <B>6.</B> Præstationskrav for landing </P>  \r\n\r\n<P>Ingen flyvning må påbegyndes, medmindre startvægten er således begrænset,  \r\n\r\n at flyvemaskinen ved den vægt, hvormed den ifølge driftsflyveplanen beregnes  \r\n\r\n at lande på bestemmelsesstedet henholdsvis alternativ flyveplads, opfylder  \r\n\r\n normerne i 6.1, 6.2 og 6.3. </P>  \r\n\r\n<P>6.1 Landingsvægten må ikke overstige den maksimalværdi, der i  \r\n\r\n flyvehåndbogen er angivet for den forventede trykhøjde og lufttemperatur på  \r\n\r\n landingstidspunktet. </P>  \r\n\r\n<P>6.2 Den krævede landingsdistance i vindstille må ikke overstige LDA for  \r\n\r\n den bane, som forventes benyttet i tilfælde af vindstille. </P>  \r\n\r\n<P>6.3 Den krævede landingsdistance for den på landingstidspunktet forventede  \r\n\r\n vindsituation må ikke overstige LDA for den bane, som påregnes benyttet. </P>  \r\n\r\n<P>Anm.: Ved beregning af krævet landingsdistance må der korrigeres for højst  \r\n\r\n 50 pct. af en forventet modvindskomponent, og der skal korrigeres for mindst  \r\n\r\n 150 pct. af en forventet medvindskomponent. Disse faktoreringer er normalt  \r\n\r\n indkalkuleret i flyvehåndbogens korrektionsdata. </P>  \r\n\r\n<P>6.4 Korrektion af præstationsdata for landing </P>  \r\n\r\n<P>Ved anvendelsen af 6.2 og 6.3 skal følgende forhold tages i betragtning:  \r\n\r\n</P>  \r\n\r\n<P>6.4.1 Flyvepladsens elevation. </P>  \r\n\r\n<P>6.4.2 Længdehældningen af LDA. </P>  \r\n\r\n<P>6.4.3 Banens friktionsegenskaber, såfremt sandsynligheden taler for, at  \r\n\r\n der på landingstidspunktet vil befinde sig vand, sne, snesjap eller is på  \r\n\r\n banen i sådant omfang, at dette i væsentlig grad vil forøge  \r\n\r\n standsningslængden. </P>  \r\n\r\n<P>6.4.4 Andre forhold, for hvilke der er givet korrektionsværdier i  \r\n\r\n flyvehåndbogen, f.eks. nedsat funktionsdygtighed af bremsesystem,  \r\n\r\n reverseringssystem, spoilersystem etc. </P>  \r\n\r\n<P CLASS=PUNKT> <B>7.</B> Dispensation </P>  \r\n\r\n<P>7.1 Dokumenteres det, at opfyldelsen af andre normer end de i nærværende  \r\n\r\n BL indeholdte vil sikre opretholdelsen af samme eller højere niveau for  \r\n\r\n præstationssikkerhed, kan luftfartsdirektoratet tillade, at sådanne andre  \r\n\r\n normer anvendes i stedet for nærværende. </P>  \r\n\r\n<P>7.2 Fritagelse for pligten til forud for hver enkelt flyvning at  \r\n\r\n verificere normernes opfyldelse kan meddeles af luftfartsdirektoratet, når  \r\n\r\n det er tilfredsstillende godtgjort, at sikkerhed herfor er tilvejebragt på  \r\n\r\n anden måde. </P>  \r\n\r\n<P CLASS=PUNKT> <B>8.</B> Straffebestemmelser </P>  \r\n\r\n<P>Overtrædelse af bestemmelser i denne BL straffes i medfør af  \r\n\r\n luftfartslovens § 149, stk. 8, med bøde, hæfte eller fængsel i indtil 2 år.  \r\n\r\n</P>  \r\n\r\n<P CLASS=PUNKT> <B>9.</B> Ikrafttræden </P>  \r\n\r\n<P>Denne BL træder i kraft den 1. oktober 1978. Samtidig ophæves BL 5-14,  \r\n\r\n udgave 1, af 1. januar 1967. </P>  \r\n\r\n<P>V.K.H. Eggers </P>  \r\n\r\n<P>/ B. Helmø Larsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "popularTitle": "BL 5-14, 2. udgave",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19781720505"
        },
        {
            "displayName": "Entydig dokumentidentifikation",
            "displayValue": "CM009461"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/01/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17205"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "01/10/1978"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 191 af 23/05/1975"
        },
        {
            "displayName": "Ressortministeriets journalnummer",
            "displayValue": "14-4/5-14"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}