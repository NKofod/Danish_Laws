{
    "id": 132447,
    "title": "Bekendtgørelse om midlertidig statsgaranti for udlån til visse rejseudbydere og rejseformidlere",
    "documentTypeId": "60",
    "isSagsforlobPeriodValid": true,
    "shortName": "BEK nr 638 af 10/06/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om midlertidig statsgaranti for udlån til visse rejseudbydere og rejseformidlere</p>\n      <p class=\"Indledning2\">I medfør af § 5, stk. 3 og § 7, stk. 3, i lov nr. 593 af 4. juni 2010 om midlertidig statsgaranti for udlån til visse rejseudbydere og rejseformidlere, fastsættes:</p>\n      <p class=\"ParagrafGruppeOverskrift\"><span id=\"Kap0_X1\">Ansøgningsprocedure</span></p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Et pengeinstitut skal ved ansøgning om statsgaranti for udlån til en rejseudbyder eller rejseformidler benytte et særligt ansøgningsskema for garantiordningen. Ansøgningsskemaet findes på www.vf.dk.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Pengeinstituttet skal forinden indsendelse af ansøgningen have foretaget en kreditvurdering af rejseudbyderen eller rejseformidleren efter pengeinstituttets almindelige regler herfor.</p>\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> En ansøgning om garanti skal indgives til Vækstfonden senest den 31. december 2010.</p>\n      <p class=\"ParagrafGruppeOverskrift\"><span id=\"Kap0_X2\">Krav til en ansøgning om statsgaranti</span></p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> En ansøgning om garanti skal indeholde følgende:</p>\n      <p class=\"Liste1\"><span class=\"Liste1Nr\" id=\"Par2_Stk1_Num1\">1)</span> Oplysninger om navn og adresse på rejseudbyderen eller rejseformidleren.</p>\n      <p class=\"Liste1\"><span class=\"Liste1Nr\" id=\"Par2_Stk1_Num2\">2)</span> En angivelse af lånets størrelse og lånevilkår, herunder rente, løbetid og sikkerheder, samt en låneaftale herom, såfremt en sådan aftale er indgået.</p>\n      <p class=\"Liste1\"><span class=\"Liste1Nr\" id=\"Par2_Stk1_Num3\">3)</span> En opgørelse af det tab, der ligger til grund for ansøgningen og dokumentation herfor.</p>\n      <p class=\"Liste1\"><span class=\"Liste1Nr\" id=\"Par2_Stk1_Num4\">4)</span> En erklæring fra pengeinstituttet om, at pengeinstituttet har foretaget en grundig gennemgang af den dokumentation for tabsopgørelsen, som pengeinstituttet har fået forelagt af rejseudbyderen eller rejseformidleren, at pengeinstituttet ikke har fundet fejl eller undladelser heri, og at pengeinstituttet på den baggrund vurderer, at tabsopgørelsen er korrekt.</p>\n      <p class=\"Liste1\"><span class=\"Liste1Nr\" id=\"Par2_Stk1_Num5\">5)</span> En redegørelse for pengeinstituttets samlede kreditvurdering af rejseudbyderen eller rejseformidleren, herunder oplysninger om grundlaget for kreditvurderingen og en angivelse af de faktorer, som pengeinstituttet har tillagt vægt ved kreditvurderingen.</p>\n      <p class=\"Liste1\"><span class=\"Liste1Nr\" id=\"Par2_Stk1_Num6\">6)</span> En oversigt over rejseudbyderens eller rejseformidlerens engagementer i pengeinstituttet og eventuel sikkerhedsstillelse herfor, herunder oplysninger om pengeinstituttets risikoprofil af rejseudbyderen eller rejseformidleren.</p>\n      <p class=\"Liste1\"><span class=\"Liste1Nr\" id=\"Par2_Stk1_Num7\">7)</span> Oplysninger om rejseudbyderens eller rejseformidlerens ejer og direktør, antal ansatte og eventuelt en koncernoversigt.</p>\n      <p class=\"Liste1\"><span class=\"Liste1Nr\" id=\"Par2_Stk1_Num8\">8)</span> Oplysninger om hvad det forventede låneprovenu skal anvendes til.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> En ansøgning om garanti helt eller delvist for omlagte eksisterende lån skal, udover oplysningerne nævnt i stk. 1, indeholde følgende:</p>\n      <p class=\"Liste1\"><span class=\"Liste1Nr\" id=\"Par2_Stk2_Num1\">1)</span> Rejseudbyderens eller rejseformidlerens reviderede årsregnskaber for de seneste tre regnskabsår.</p>\n      <p class=\"Liste1\"><span class=\"Liste1Nr\" id=\"Par2_Stk2_Num2\">2)</span> Rejseudbyderens eller rejseformidlerens drifts-, balance- og likviditetsbudgetter for indeværende regnskabsår med relevante forudsætninger.</p>\n      <p class=\"Liste1\"><span class=\"Liste1Nr\" id=\"Par2_Stk2_Num3\">3)</span> Rejseudbyderens eller rejseformidlerens periodebalance for seneste afsluttede kvartal.</p>\n      <p class=\"Liste1\"><span class=\"Liste1Nr\" id=\"Par2_Stk2_Num4\">4)</span> En angivelse af renten på det eksisterende lån samt den rente, der vil blive fastsat for det omlagte lån ved garantistillelse herfor.</p>\n      <p class=\"ParagrafGruppeOverskrift\"><span id=\"Kap0_X3\">Rammer for garantistillelse</span></p>\n      <p class=\"ParagrafGruppeOverskrift\"><span id=\"Kap0_X3\">Vækstfondens kontrol</span></p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Ved ansøgning om garanti for nye lån vil Vækstfonden træffe afgørelse om garantistillelse på grundlag af pengeinstituttets kreditvurdering og de oplysninger, som pengeinstituttet skal indsende i medfør af § 2, stk. 1.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Ved ansøgning om garanti for omlagte eksisterende lån vil Vækstfonden kontrollere pengeinstituttets kreditvurdering. Vækstfonden vil som led i kontrollen foretage en individuel vurdering af ansøgningen på baggrund af de oplysninger, som pengeinstituttet skal indsende i medfør af § 2, stk. 1-2.</p>\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Såfremt rejseudbyderen eller rejseformidleren ikke vurderes at være kreditværdig, meddeler Vækstfonden afslag på ansøgningen om garanti.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Vækstfonden varetager behandlingen af krav om udbetaling af garantibeløb og kontrollerer, om det tab, der er lagt til grund for garantien, er opgjort korrekt. Ved garanti for nye lån kontrollerer Vækstfonden i forbindelse med krav om udbetaling tillige, hvorvidt rejseudbyderen eller rejseformidleren er placeret i den korrekte risikoklasse.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Vækstfonden kan foretage a contoudbetalinger af garantien til det långivende pengeinstitut, selvom pengeinstituttets endelige tab, der dækkes af garantien, endnu ikke er opgjort.</p>\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Vækstfonden kan af pengeinstituttet kræve en revisorattesteret opgørelse af rejseudbyderens eller rejseformidlerens tab senest ved udbetaling af garantien.</p>\n      <p class=\"ParagrafGruppeOverskrift\"><span id=\"Kap0_X4\">Anden sikkerhedsstillelse</span></p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Ved garantistillelse for omlagte eksisterende udlån skal en forholdsmæssig andel af anden sikkerhedsstillelse for det eksisterende lån henføres til den garantidækkede del af det omlagte lån. Såfremt der ikke er stillet anden sikkerhed for lånet, kan Vækstfonden gøre garantistillelsen betinget af, at der stilles tilfredsstillende sikkerhed for det garanterede lån.</p>\n      <p class=\"ParagrafGruppeOverskrift\"><span id=\"Kap0_X5\">Stiftelsesprovision og risikopræmie</span></p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Vækstfonden opkræver som betaling for garantistillelse en stiftelsesprovision, der udgør 2 pct. af garantisummen, samt en risikopræmie opgjort efter §§ 7-8.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Risikopræmien opkræves forud for et år ad gangen.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Vækstfonden foretager en konkret risikovurdering af en garanti og placerer på baggrund heraf garantien i en risikoklasse. Risikoen ved en konkret garanti vurderes på grundlag af</p>\n      <p class=\"Liste1\"><span class=\"Liste1Nr\" id=\"Par7_Stk1_Num1\">1)</span> lånets størrelse og lånevilkår, herunder rente og løbetid,</p>\n      <p class=\"Liste1\"><span class=\"Liste1Nr\" id=\"Par7_Stk1_Num2\">2)</span> anden sikkerhedsstillelse for lånet,</p>\n      <p class=\"Liste1\"><span class=\"Liste1Nr\" id=\"Par7_Stk1_Num3\">3)</span> garantiens størrelse,</p>\n      <p class=\"Liste1\"><span class=\"Liste1Nr\" id=\"Par7_Stk1_Num4\">4)</span> garantiens løbetid og</p>\n      <p class=\"Liste1\"><span class=\"Liste1Nr\" id=\"Par7_Stk1_Num5\">5)</span> kreditvurderingen af rejseudbyderen eller rejseformidleren.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Ved ansøgning om garanti for nye udlån lægger Vækstfonden pengeinstituttets kreditvurdering til grund for risikovurderingen og placerer på grundlag heraf garantien i en risikoklasse.</p>\n      <p class=\"Stk2\"><span class=\"StkNr\" id=\"Par7_Stk3\">Stk. 3</span> . Ved ansøgning om garanti for omlagte eksisterende lån kontrollerer Vækstfonden pengeinstituttets kreditvurdering, jf. § 3, stk. 2, lægger kontrollen til grund for risikovurderingen og placerer på grundlag heraf garantien i en risikoklasse.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8. </span> Vækstfonden fastsætter på baggrund af placeringen i en risikoklasse en individuel årlig risikopræmie for en konkret garantistillelse.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Risikopræmien fastsættes således, at rejseudbyderen eller rejseformidleren skal betale markedspris for garantien. Hvis der ikke findes tilsvarende risikopræmier på det finansielle marked, skal de samlede finansielle omkostninger ved det garanterede lån, herunder rentesatsen og risikopræmien, sammenlignes med markedsprisen for et tilsvarende lån uden garanti. Fastlæggelse af markedsprisen sker på grundlag af kriterierne nævnt i § 7, stk. 1.</p>\n      <p class=\"ParagrafGruppeOverskrift\"><span id=\"Kap0_X6\">Ikrafttræden</span></p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Bekendtgørelsen træder i kraft den 13. juni 2010.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Økonomi- og Erhvervsministeriet, den 10. juni 2010</P><P CLASS=SIGN1 ALIGN=\"CENTER\">Brian Mikkelsen</P><P CLASS=SIGN2 ALIGN=\"RIGHT\">/ Christine Maxner</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/06/2010"
        },
        {
            "displayName": "Accession",
            "displayValue": "B20100063805"
        },
        {
            "displayName": "Entydig dokumentidentifikation",
            "displayValue": "AU004076"
        },
        {
            "displayName": "Dato for førstegangsindlæggelse",
            "displayValue": "12/06/2010"
        },
        {
            "displayName": "Dato for indlæggelse",
            "displayValue": "12/06/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "638"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "10/06/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Økonomi- og Erhvervsministeriet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin., j.nr. 10/02681"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}