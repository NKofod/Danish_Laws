{
    "id": 131400,
    "title": "Bekendtgørelse om suppleringsuddannelserne til de pædagogiske kandidatuddannelser (cand.pæd.)",
    "documentTypeId": "60",
    "isSagsforlobPeriodValid": true,
    "shortName": "BEK nr 417 af 21/04/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Uddannelsernes formål og struktur m.v.</p>\n      <p class=\"Indholdsfortegnelse\"><a href=\"#K2\">Kapitel 2</a>   Adgangsforudsætninger</p>\n      <p class=\"Indholdsfortegnelse\"><a href=\"#K3\">Kapitel 3</a>   Suppleringsuddannelsernes indhold</p>\n      <p class=\"Indholdsfortegnelse\"><a href=\"#K4\">Kapitel 4</a>   Eksamen</p>\n      <p class=\"Indholdsfortegnelse\"><a href=\"#K5\">Kapitel 5</a>   Andre regler</p>\n      <p class=\"Indholdsfortegnelse\"><a href=\"#K6\">Kapitel 6</a>   Ikrafttræden m.v.</p><div class=\"bjelke\">Den fulde tekst</div><p class=\"Titel2\">Bekendtgørelse om suppleringsuddannelserne til de pædagogiske kandidatuddannelser (cand.pæd.)</p>\n      <p class=\"Indledning2\">I medfør af § 8, stk. 1, og § 34, stk. 1, i lov om universiteter (universitetsloven), jf. lovbekendtgørelse nr. 985 af 21. oktober 2009, fastsættes:</p>\n      <p class=\"Kapitel\" id=\"K1\"><span id=\"Kap1\">Kapitel 1</span></p>\n      <p class=\"KapitelOverskrift2\">Uddannelsernes formål og struktur m.v.</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> De pædagogiske suppleringsuddannelser har til formål at kvalificere visse ansøgere med en videregående uddannelse, jf. kapitel 2, til at opfylde adgangskravene til de pædagogiske kandidatuddannelser (cand.pæd.).</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Suppleringsuddannelserne udbydes af Danmarks Pædagogiske Universitetsskole, Aarhus Universitet, efter godkendelse af Universitets- og Bygningsstyrelsen.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Godkendelsen efter stk. 1 forudsætter, at universitetet af Akkrediteringsrådet, jf. lov om Akkrediteringsinstitutionen for videregående uddannelser, er godkendt til at udbyde den pædagogiske kandidatuddannelse, som suppleringsuddannelsen giver adgang til.</p>\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> De godkendte suppleringsuddannelser fremgår af kapitel 2.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Den enkelte suppleringsuddannelse er normeret til 30 ECTS-point, jf. dog § 25. 60 ECTS-point svarer til 1 års heltidsstudier.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Uddannelserne tilrettelægges og udbydes efter reglerne i bekendtgørelse om deltidsuddannelse ved universiteterne (deltidsbekendtgørelsen).</p>\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Universitetet bestemmer selv, hvor mange studerende det vil optage på den enkelte uddannelse, medmindre Universitets- og Bygningsstyrelsen fastsætter et årligt maksimumstal for optagelseskapaciteten.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> En bestået suppleringsuddannelse giver ret til optagelse på den relevante pædagogiske kandidatuddannelse i direkte forlængelse af afsluttet suppleringsuddannelse.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Universitetet kan med baggrund i den faglige udvikling i studieordningen for den pædagogiske kandidatuddannelse fastsætte regler om, hvornår den studerende senest kan søge optagelse på kandidatuddannelsen efter at have afsluttet suppleringsuddannelsen.</p>\n      <p class=\"Kapitel\" id=\"K2\"><span id=\"Kap2\">Kapitel 2</span></p>\n      <p class=\"KapitelOverskrift2\">Adgangsforudsætninger</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Adgang til de pædagogiske kandidatuddannelser forudsætter, at ansøgeren har gennemført en relevant bachelor­uddannelse, en relevant professionsbacheloruddannelse eller anden relevant uddannelse på samme niveau. For ansøgere med andre bacheloruddannelser, andre professionsbachelor­uddannelser eller andre uddannelser på samme niveau kræves en suppleringsuddannelse efter denne bekendtgørelse, jf. dog § 31.</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Adgang til kandidatuddannelsen i pædagogisk antropologi har ansøgere med følgende uddannelser:</p>\n      <p class=\"Liste1\"><span class=\"Liste1Nr\" id=\"Par6_Stk1_Num1\">1)</span> Bachelor i antropologi, i pædagogik eller i uddannelsesvidenskab.</p>\n      <p class=\"Liste1\"><span class=\"Liste1Nr\" id=\"Par6_Stk1_Num2\">2)</span> Humanistisk eller samfundsvidenskabelig bachelor med tilvalg af pædagogiske og/eller antropologiske moduler af et omfang på mindst 45 ECTS-point.</p>\n      <p class=\"Liste1\"><span class=\"Liste1Nr\" id=\"Par6_Stk1_Num3\">3)</span> Professionsbachelor som folkeskolelærer eller som pædagog eller professionsbachelor i afspændingspædagogik og psykomotorik.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Adgang til suppleringsuddannelsen til kandidatuddannelsen i pædagogisk antropologi har ansøgere med følgende uddannelser:</p>\n      <p class=\"Liste1\"><span class=\"Liste1Nr\" id=\"Par6_Stk2_Num1\">1)</span> Professionsbachelor i ergoterapi.</p>\n      <p class=\"Liste1\"><span class=\"Liste1Nr\" id=\"Par6_Stk2_Num2\">2)</span> Professionsbachelor i ernæring og sundhed.</p>\n      <p class=\"Liste1\"><span class=\"Liste1Nr\" id=\"Par6_Stk2_Num3\">3)</span> Professionsbachelor i fysioterapi.</p>\n      <p class=\"Liste1\"><span class=\"Liste1Nr\" id=\"Par6_Stk2_Num4\">4)</span> Professionsbachelor i jordemoderkundskab.</p>\n      <p class=\"Liste1\"><span class=\"Liste1Nr\" id=\"Par6_Stk2_Num5\">5)</span> Professionsbachelor i sygepleje.</p>\n      <p class=\"Liste1\"><span class=\"Liste1Nr\" id=\"Par6_Stk2_Num6\">6)</span> Professionsbachelor som socialrådgiver.</p>\n      <p class=\"Liste1\"><span class=\"Liste1Nr\" id=\"Par6_Stk2_Num7\">7)</span> Mellemlang videregående uddannelse som ergoterapeut, ernærings- og husholdningsøkonom, folkeskolelærer, fysioterapeut, jordemoder, pædagog, socialrådgiver eller sygeplejerske.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Adgang til kandidatuddannelsen i pædagogisk filosofi har ansøgere med følgende uddannelser:</p>\n      <p class=\"Liste1\"><span class=\"Liste1Nr\" id=\"Par7_Stk1_Num1\">1)</span> Bachelor i filosofi, i idéhistorie, i pædagogik eller i uddannelsesvidenskab.</p>\n      <p class=\"Liste1\"><span class=\"Liste1Nr\" id=\"Par7_Stk1_Num2\">2)</span> Humanistisk eller samfundsvidenskabelig bachelor med tilvalg af filosofiske, idéhistoriske og/eller pædagogiske moduler af et omfang på mindst 45 ECTS-point.</p>\n      <p class=\"Liste1\"><span class=\"Liste1Nr\" id=\"Par7_Stk1_Num3\">3)</span> Professionsbachelor som folkeskolelærer eller som pædagog eller som socialrådgiver.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Adgang til suppleringsuddannelsen til kandidatuddannelsen i pædagogisk filosofi har ansøgere med følgende uddannelser:</p>\n      <p class=\"Liste1\"><span class=\"Liste1Nr\" id=\"Par7_Stk2_Num1\">1)</span> Professionsbachelor i afspændingspædagogik og psykomotorik.</p>\n      <p class=\"Liste1\"><span class=\"Liste1Nr\" id=\"Par7_Stk2_Num2\">2)</span> Professionsbachelor i jordemoderkundskab.</p>\n      <p class=\"Liste1\"><span class=\"Liste1Nr\" id=\"Par7_Stk2_Num3\">3)</span> Professionsbachelor i sygepleje.</p>\n      <p class=\"Liste1\"><span class=\"Liste1Nr\" id=\"Par7_Stk2_Num4\">4)</span> Mellemlang videregående uddannelse som folkeskolelærer, jordemoder, pædagog, socialrådgiver eller sygeplejerske.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Adgang til kandidatuddannelsen i pædagogisk psykologi har ansøgere med følgende uddannelser:</p>\n      <p class=\"Liste1\"><span class=\"Liste1Nr\" id=\"Par8_Stk1_Num1\">1)</span> Bachelor i psykologi, i pædagogik eller i uddannelsesvidenskab.</p>\n      <p class=\"Liste1\"><span class=\"Liste1Nr\" id=\"Par8_Stk1_Num2\">2)</span> Humanistisk eller samfundsvidenskabelig bachelor med et tilvalg af psykologiske moduler af et omfang på mindst 30 ECTS-point eller et tilvalg af pædagogiske moduler af et omfang på mindst 45 ECTS-point.</p>\n      <p class=\"Liste1\"><span class=\"Liste1Nr\" id=\"Par8_Stk1_Num3\">3)</span> Professionsbachelor som folkeskolelærer eller som pædagog eller professionsbachelor i afspændingspædagogik og psykomotorik.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Adgang til suppleringsuddannelsen til kandidatuddannelsen i pædagogisk psykologi har ansøgere med følgende uddannelser:</p>\n      <p class=\"Liste1\"><span class=\"Liste1Nr\" id=\"Par8_Stk2_Num1\">1)</span> Professionsbachelor i ergoterapi.</p>\n      <p class=\"Liste1\"><span class=\"Liste1Nr\" id=\"Par8_Stk2_Num2\">2)</span> Professionsbachelor i ernæring og sundhed.</p>\n      <p class=\"Liste1\"><span class=\"Liste1Nr\" id=\"Par8_Stk2_Num3\">3)</span> Professionsbachelor i fysioterapi.</p>\n      <p class=\"Liste1\"><span class=\"Liste1Nr\" id=\"Par8_Stk2_Num4\">4)</span> Professionsbachelor i jordemoderkundskab.</p>\n      <p class=\"Liste1\"><span class=\"Liste1Nr\" id=\"Par8_Stk2_Num5\">5)</span> Professionsbachelor i sygepleje.</p>\n      <p class=\"Liste1\"><span class=\"Liste1Nr\" id=\"Par8_Stk2_Num6\">6)</span> Professionsbachelor som socialrådgiver.</p>\n      <p class=\"Liste1\"><span class=\"Liste1Nr\" id=\"Par8_Stk2_Num7\">7)</span> Mellemlang videregående uddannelse som ergoterapeut, ernærings- og husholdningsøkonom, folkeskolelærer, fysioterapeut, jordemoder, pædagog, socialrådgiver eller sygeplejerske.</p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Adgang til kandidatuddannelsen i pædagogisk sociologi har ansøgere med følgende uddannelser:</p>\n      <p class=\"Liste1\"><span class=\"Liste1Nr\" id=\"Par9_Stk1_Num1\">1)</span> Bachelor i pædagogik, i sociologi eller i uddannelsesvidenskab.</p>\n      <p class=\"Liste1\"><span class=\"Liste1Nr\" id=\"Par9_Stk1_Num2\">2)</span> Humanistisk eller samfundsvidenskabelig bachelor med tilvalg af pædagogiske og/eller sociologiske moduler af et omfang på mindst 45 ECTS-point.</p>\n      <p class=\"Liste1\"><span class=\"Liste1Nr\" id=\"Par9_Stk1_Num3\">3)</span> Professionsbachelor som folkeskolelærer, som pædagog eller som socialrådgiver eller professionsbachelor i afspændingspædagogik og psykomotorik.</p>\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Adgang til suppleringsuddannelsen til kandidatuddannelsen i pædagogisk sociologi har ansøgere med følgende uddannelser:</p>\n      <p class=\"Liste1\"><span class=\"Liste1Nr\" id=\"Par9_Stk2_Num1\">1)</span> Professionsbachelor i ergoterapi.</p>\n      <p class=\"Liste1\"><span class=\"Liste1Nr\" id=\"Par9_Stk2_Num2\">2)</span> Professionsbachelor i ernæring og sundhed.</p>\n      <p class=\"Liste1\"><span class=\"Liste1Nr\" id=\"Par9_Stk2_Num3\">3)</span> Professionsbachelor i fysioterapi.</p>\n      <p class=\"Liste1\"><span class=\"Liste1Nr\" id=\"Par9_Stk2_Num4\">4)</span> Professionsbachelor i jordemoderkundskab.</p>\n      <p class=\"Liste1\"><span class=\"Liste1Nr\" id=\"Par9_Stk2_Num5\">5)</span> Professionsbachelor i sygepleje.</p>\n      <p class=\"Liste1\"><span class=\"Liste1Nr\" id=\"Par9_Stk2_Num6\">6)</span> Mellemlang videregående uddannelse som ergoterapeut, ernærings- og husholdningsøkonom, folkeskolelærer, fysioterapeut, jordemoder, pædagog, socialrådgiver eller sygeplejerske.</p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Adgang til kandidatuddannelsen i generel pædagogik har ansøgere med følgende uddannelser:</p>\n      <p class=\"Liste1\"><span class=\"Liste1Nr\" id=\"Par10_Stk1_Num1\">1)</span> Bachelor i antropologi, i filosofi, i psykologi, i pædagogik, i sociologi eller i uddannelsesvidenskab.</p>\n      <p class=\"Liste1\"><span class=\"Liste1Nr\" id=\"Par10_Stk1_Num2\">2)</span> Anden bachelor med tilvalg af pædagogiske moduler af et omfang på mindst 45 ECTS-point.</p>\n      <p class=\"Liste1\"><span class=\"Liste1Nr\" id=\"Par10_Stk1_Num3\">3)</span> Professionsbachelor som folkeskolelærer eller som pædagog eller professionsbachelor i afspændingspædagogik og psykomotorik.</p>\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Adgang til suppleringsuddannelsen til kandidatuddannelsen i generel pædagogik har ansøgere med følgende uddannelser:</p>\n      <p class=\"Liste1\"><span class=\"Liste1Nr\" id=\"Par10_Stk2_Num1\">1)</span> Professionsbachelor i ergoterapi.</p>\n      <p class=\"Liste1\"><span class=\"Liste1Nr\" id=\"Par10_Stk2_Num2\">2)</span> Professionsbachelor i ernæring og sundhed.</p>\n      <p class=\"Liste1\"><span class=\"Liste1Nr\" id=\"Par10_Stk2_Num3\">3)</span> Professionsbachelor i fysioterapi.</p>\n      <p class=\"Liste1\"><span class=\"Liste1Nr\" id=\"Par10_Stk2_Num4\">4)</span> Professionsbachelor i jordemoderkundskab.</p>\n      <p class=\"Liste1\"><span class=\"Liste1Nr\" id=\"Par10_Stk2_Num5\">5)</span> Professionsbachelor i sygepleje.</p>\n      <p class=\"Liste1\"><span class=\"Liste1Nr\" id=\"Par10_Stk2_Num6\">6)</span> Professionsbachelor som socialrådgiver.</p>\n      <p class=\"Liste1\"><span class=\"Liste1Nr\" id=\"Par10_Stk2_Num7\">7)</span> Mellemlang videregående uddannelse som ergoterapeut, ernærings- og husholdningsøkonom, folkeskolelærer, fysioterapeut, jordemoder, pædagog, socialrådgiver eller sygeplejerske.</p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Adgang til kandidatuddannelsen i didaktik (dansk) har ansøgere med følgende uddannelser:</p>\n      <p class=\"Liste1\"><span class=\"Liste1Nr\" id=\"Par11_Stk1_Num1\">1)</span> Bachelor i dansk.</p>\n      <p class=\"Liste1\"><span class=\"Liste1Nr\" id=\"Par11_Stk1_Num2\">2)</span> Professionsbachelor som folkeskolelærer med linjefag i dansk og bachelorprojekt i tilknytning hertil.</p>\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Adgang til suppleringsuddannelsen til kandidatuddannelsen i didaktik (dansk) har ansøgere med følgende uddannelser:</p>\n      <p class=\"Liste1\"><span class=\"Liste1Nr\" id=\"Par11_Stk2_Num1\">1)</span> Professionsbachelor som folkeskolelærer med linjefag i dansk.</p>\n      <p class=\"Liste1\"><span class=\"Liste1Nr\" id=\"Par11_Stk2_Num2\">2)</span> Mellemlang videregående uddannelse som folkeskolelærer med linjefag i dansk.</p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Adgang til kandidatuddannelsen i didaktik (matematik) har ansøgere med følgende uddannelser:</p>\n      <p class=\"Liste1\"><span class=\"Liste1Nr\" id=\"Par12_Stk1_Num1\">1)</span> Bachelor i matematik.</p>\n      <p class=\"Liste1\"><span class=\"Liste1Nr\" id=\"Par12_Stk1_Num2\">2)</span> Professionsbachelor som folkeskolelærer med linjefag i matematik og bachelorprojekt i tilknytning hertil.</p>\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Adgang til suppleringsuddannelsen til kandidatuddannelsen i didaktik (matematik) har ansøgere med følgende uddannelser:</p>\n      <p class=\"Liste1\"><span class=\"Liste1Nr\" id=\"Par12_Stk2_Num1\">1)</span> Bachelor i et andet relevant fag end matematik.</p>\n      <p class=\"Liste1\"><span class=\"Liste1Nr\" id=\"Par12_Stk2_Num2\">2)</span> Professionsbachelor som folkeskolelærer med linjefag i matematik.</p>\n      <p class=\"Liste1\"><span class=\"Liste1Nr\" id=\"Par12_Stk2_Num3\">3)</span> Mellemlang videregående uddannelse som folkeskolelærer med linjefag i matematik.</p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Adgang til kandidatuddannelsen i didaktik (musikpædagogik) har ansøgere med følgende uddannelser:</p>\n      <p class=\"Liste1\"><span class=\"Liste1Nr\" id=\"Par13_Stk1_Num1\">1)</span> Bachelor i musikvidenskab.</p>\n      <p class=\"Liste1\"><span class=\"Liste1Nr\" id=\"Par13_Stk1_Num2\">2)</span> Professionsbachelor som folkeskolelærer med linjefag i musik og bachelorprojekt i tilknytning hertil.</p>\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Adgang til suppleringsuddannelsen til kandidatuddannelsen i didaktik (musikpædagogik) har ansøgere med følgende uddannelser:</p>\n      <p class=\"Liste1\"><span class=\"Liste1Nr\" id=\"Par13_Stk2_Num1\">1)</span> Professionsbachelor som folkeskolelærer med linjefag i musik.</p>\n      <p class=\"Liste1\"><span class=\"Liste1Nr\" id=\"Par13_Stk2_Num2\">2)</span> Mellemlang videregående uddannelse som folkeskolelærer med linjefag i musik.</p>\n      <p class=\"Liste1\"><span class=\"Liste1Nr\" id=\"Par13_Stk2_Num3\">3)</span> Relevante uddannelser på bachelorniveau fra et musikkonservatorium.</p>\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Adgang til kandidatuddannelsen i didaktik (materiel kultur) har ansøgere med følgende uddannelser:</p>\n      <p class=\"Liste1\"><span class=\"Liste1Nr\" id=\"Par14_Stk1_Num1\">1)</span> Bachelor i antropologi, i arkæologi, i etnografi eller i europæisk etnologi.</p>\n      <p class=\"Liste1\"><span class=\"Liste1Nr\" id=\"Par14_Stk1_Num2\">2)</span> Professionsbachelor i leisure management eller i tekstile fag og formidling.</p>\n      <p class=\"Liste1\"><span class=\"Liste1Nr\" id=\"Par14_Stk1_Num3\">3)</span> Professionsbachelor som folkeskolelærer med linjefag i billedkunst, hjemkundskab, håndarbejde eller sløjd med bachelorprojekt i tilknytning til linjefaget.</p>\n      <p class=\"Liste1\"><span class=\"Liste1Nr\" id=\"Par14_Stk1_Num4\">4)</span> Uddannelser på bachelorniveau fra en arkitektskole eller fra Konservatorskolen.</p>\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Adgang til suppleringsuddannelsen til kandidatuddannelsen i didaktik (materiel kultur) har ansøgere med følgende uddannelser:</p>\n      <p class=\"Liste1\"><span class=\"Liste1Nr\" id=\"Par14_Stk2_Num1\">1)</span> Designuddannelsen (grunduddannelsen).</p>\n      <p class=\"Liste1\"><span class=\"Liste1Nr\" id=\"Par14_Stk2_Num2\">2)</span> Grunduddannelse som konserveringstekniker fra Konservatorskolen.</p>\n      <p class=\"Liste1\"><span class=\"Liste1Nr\" id=\"Par14_Stk2_Num3\">3)</span> Professionsbachelor i ergoterapi.</p>\n      <p class=\"Liste1\"><span class=\"Liste1Nr\" id=\"Par14_Stk2_Num4\">4)</span> Professionsbachelor i ernæring og sundhed.</p>\n      <p class=\"Liste1\"><span class=\"Liste1Nr\" id=\"Par14_Stk2_Num5\">5)</span> Professionsbachelor som folkeskolelærer med linjefag i billedkunst, hjemkundskab, håndarbejde eller sløjd.</p>\n      <p class=\"Liste1\"><span class=\"Liste1Nr\" id=\"Par14_Stk2_Num6\">6)</span> Professionsbachelor som pædagog.</p>\n      <p class=\"Liste1\"><span class=\"Liste1Nr\" id=\"Par14_Stk2_Num7\">7)</span> Mellemlang videregående uddannelse som ergoterapeut, ernærings- og husholdningsøkonom, håndarbejdslærer eller pædagog.</p>\n      <p class=\"Liste1\"><span class=\"Liste1Nr\" id=\"Par14_Stk2_Num8\">8)</span> Mellemlang videregående uddannelse som folkeskolelærer med linjefag i billedkunst, hjemkundskab, håndarbejde eller sløjd.</p>\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Adgang til kandidatuddannelsen i it-didaktisk design har ansøgere med følgende uddannelser:</p>\n      <p class=\"Liste1\"><span class=\"Liste1Nr\" id=\"Par15_Stk1_Num1\">1)</span> Bachelor i humanistisk informatik, i informationsvidenskab, i pædagogik eller i uddannelsesvidenskab.</p>\n      <p class=\"Liste1\"><span class=\"Liste1Nr\" id=\"Par15_Stk1_Num2\">2)</span> Humanistisk eller samfundsvidenskabelig bachelor med et tilvalg af it-faglige og/eller pædagogiske moduler af et omfang på mindst 45 ECTS-point.</p>\n      <p class=\"Liste1\"><span class=\"Liste1Nr\" id=\"Par15_Stk1_Num3\">3)</span> Professionsbachelor som folkeskolelærer eller som pædagog.</p>\n      <p class=\"Stk2\"><span class=\"StkNr\" id=\"Par15_Stk2\">Stk. 2.</span> Adgang til suppleringsuddannelsen til kandidatuddannelsen i it-didaktisk design har ansøgere med følgende uddannelser:</p>\n      <p class=\"Liste1\"><span class=\"Liste1Nr\" id=\"Par15_Stk2_Num1\">1)</span> Designuddannelsen (grunduddannelsen).</p>\n      <p class=\"Liste1\"><span class=\"Liste1Nr\" id=\"Par15_Stk2_Num2\">2)</span> Professionsbachelor i ergoterapi.</p>\n      <p class=\"Liste1\"><span class=\"Liste1Nr\" id=\"Par15_Stk2_Num3\">3)</span> Professionsbachelor i ernæring og sundhed.</p>\n      <p class=\"Liste1\"><span class=\"Liste1Nr\" id=\"Par15_Stk2_Num4\">4)</span> Professionsbachelor i fysioterapi.</p>\n      <p class=\"Liste1\"><span class=\"Liste1Nr\" id=\"Par15_Stk2_Num5\">5)</span> Professionsbachelor i jordemoderkundskab.</p>\n      <p class=\"Liste1\"><span class=\"Liste1Nr\" id=\"Par15_Stk2_Num6\">6)</span> Professionsbachelor i natur- og kulturformidling.</p>\n      <p class=\"Liste1\"><span class=\"Liste1Nr\" id=\"Par15_Stk2_Num7\">7)</span> Professionsbachelor i sygepleje.</p>\n      <p class=\"Liste1\"><span class=\"Liste1Nr\" id=\"Par15_Stk2_Num8\">8)</span> Professionsbachelor som socialrådgiver.</p>\n      <p class=\"Liste1\"><span class=\"Liste1Nr\" id=\"Par15_Stk2_Num9\">9)</span> Professionsbachelor som tegnsprogs- og MHS-tolk.</p>\n      <p class=\"Liste1\"><span class=\"Liste1Nr\" id=\"Par15_Stk2_Num10\">10)</span> Mellemlang videregående uddannelse som ergoterapeut, ernærings- og husholdningsøkonom, folkeskolelærer, fysioterapeut, jordemoder, pædagog, socialrådgiver eller sygeplejerske.</p>\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> Universitetet kan i særlige tilfælde give adgang til suppleringsuddannelserne for ansøgere, der ikke opfylder kravene i § 6, stk. 2, § 7, stk. 2, § 8, stk. 2, § 9, stk. 2, § 10, stk. 2, § 11, stk. 2, § 12, stk. 2, § 13, stk. 2, § 14, stk. 2, og § 15, stk. 2.</p>\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Kan universitetet af kapacitetsmæssige årsager ikke optage alle ansøgere på en suppleringsuddannelse, skal udvælgelse ske efter kriterier, der på forhånd er fastsat af universitetet.</p>\n      <p class=\"Stk2\"><span class=\"StkNr\" id=\"Par17_Stk2\">Stk. 2.</span> Universitetet må alene anvende fagligt relevante kriterier samt tilmeldingstidspunktet som udvælgelseskriterier. Kriterierne for udvælgelse skal offentliggøres på en for ansøgerne tilgængelig måde samtidig med, at universitetet annoncerer udbuddet af suppleringsuddannelsen.</p>\n      <p class=\"Stk2\"><span class=\"StkNr\" id=\"Par17_Stk3\">Stk. 3.</span> For optagelse til suppleringsuddannelserne fastsætter universitetet selv ansøgnings- og optagelsesprocedure, herunder frister.</p>\n      <p class=\"Kapitel\" id=\"K3\"><span id=\"Kap3\">Kapitel 3</span></p>\n      <p class=\"KapitelOverskrift2\">Suppleringsuddannelsernes indhold</p>\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18.</span> Suppleringsuddannelsen til kandidatuddannelsen i pædagogisk antropologi består af tre moduler, der hver svarer til 10 ECTS-point: Videnskabsteori (modul 1), pædagogisk teori (modul 2), og antropologisk teori og metode (modul 3).</p>\n      <p class=\"Stk2\"><span class=\"StkNr\" id=\"Par18_Stk2\">Stk. 2.</span> Modul 1 kvalificerer til forståelse for og anvendelse af videnskabelige paradigmer og deres historiske udvikling og metodologi. Modulet er organiseret i en almen del, der omfatter videnskabslogik og forskningsmetoder, problemformulering og datakonstruktion, og en speciel del, der omfatter videnskabsteori og forskningsmetodik af særlig pædagogisk antropologisk relevans.</p>\n      <p class=\"Stk2\"><span class=\"StkNr\" id=\"Par18_Stk3\">Stk. 3.</span> Modul 2 kvalificerer til forståelse af pædagogikkens grundproblemstillinger og forskellige hovedretninger i et antropologisk perspektiv.</p>\n      <p class=\"Stk2\"><span class=\"StkNr\" id=\"Par18_Stk4\">Stk. 4.</span> Modul 3 kvalificerer til forståelse for og anvendelse af antropologisk teori og metode på pædagogiske forhold.</p>\n      <p class=\"Paragraf\" id=\"P19\"><span class=\"ParagrafNr\" id=\"Par19_Stk1\">§ 19.</span> Suppleringsuddannelsen til kandidatuddannelsen i pædagogisk filosofi består af to moduler, der hver svarer til 15 ECTS-point: Filosofihistorie (modul 1) og filosofiske emner (modul 2).</p>\n      <p class=\"Stk2\"><span class=\"StkNr\" id=\"Par19_Stk2\">Stk. 2.</span> Modul 1 kvalificerer til viden om og diskussion af den filosofiske hovedtradition, herunder dens pædagogisk-filosofiske betydning, forståelse for filosofiske tankers og begrebers historiske udvikling og læsning af filosofiske tekster fra forskellige perioder.</p>\n      <p class=\"Stk2\"><span class=\"StkNr\" id=\"Par19_Stk3\">Stk. 3.</span> Modul 2 kvalificerer til viden om dominerende retninger inden for erkendelsesteori, videnskabsteori og praktisk filosofi med henblik på at kunne analysere, diskutere og vurdere ræsonnementer og positioner inden for pædagogisk filosofi og forståelse for filosofiske tankers og begrebers systematiske sammenhæng.</p>\n      <p class=\"Paragraf\" id=\"P20\"><span class=\"ParagrafNr\" id=\"Par20_Stk1\">§ 20.</span> Suppleringsuddannelsen til kandidatuddannelsen i pædagogisk psykologi består af to moduler, der hver svarer til 15 ECTS-point: Pædagogisk psykologisk teori (modul 1) og videnskabsteori og metode i et pædagogisk psykologisk perspektiv (modul 2).</p>\n      <p class=\"Stk2\"><span class=\"StkNr\" id=\"Par20_Stk2\">Stk. 2.</span> Modul 1 kvalificerer til forståelse af psykologiske teoridannelser om fænomener, aktiviteter og problemstillinger inden for det pædagogiske område.</p>\n      <p class=\"Stk2\"><span class=\"StkNr\" id=\"Par20_Stk3\">Stk. 3.</span> Modul 2 kvalificerer til forståelse af relevante videnskabsteoretiske retninger i et historisk perspektiv, samt til at vurdere metoders anvendelse og forholde sig kritisk refleksivt til undersøgelser og forskning inden for det pædagogisk psykologiske område.</p>\n      <p class=\"Paragraf\" id=\"P21\"><span class=\"ParagrafNr\" id=\"Par21_Stk1\">§ 21.</span> Suppleringsuddannelsen til kandidatuddannelsen i pædagogisk sociologi består af tre moduler, der hver svarer til 10 ECTS-point: Videnskabsteori (modul 1), sociologisk teori (modul 2) og pædagogisk teori (modul 3).</p>\n      <p class=\"Stk2\"><span class=\"StkNr\" id=\"Par21_Stk2\">Stk. 2.</span> Modul 1 kvalificerer til viden om hovedlinjerne i forskellige videnskabsteoretiske retninger og forståelse af metode, herunder metodiske begreber og problemstillinger i et pædagogisk sociologisk perspektiv.</p>\n      <p class=\"Stk2\"><span class=\"StkNr\" id=\"Par21_Stk3\">Stk. 3.</span> Modul 2 kvalificerer til viden om sociologiens klassikere ved hjælp af læsning af klassiske og moderne sociologiske tekster.</p>\n      <p class=\"Stk2\"><span class=\"StkNr\" id=\"Par21_Stk4\">Stk. 4.</span> Modul 3 kvalificerer til viden om pædagogikkens historie og til tekstlæsning af klassisk og moderne pædagogisk tekst i et pædagogisk og sociologisk perspektiv.</p>\n      <p class=\"Paragraf\" id=\"P22\"><span class=\"ParagrafNr\" id=\"Par22_Stk1\">§ 22.</span> Suppleringsuddannelsen til kandidatuddannelsen i generel pædagogik består af to moduler, der hver svarer til 15 ECTS-point: Videnskabsteori og metode i et pædagogisk og didaktisk perspektiv (modul 1) og pædagogiske og didaktiske teorier (modul 2).</p>\n      <p class=\"Stk2\"><span class=\"StkNr\" id=\"Par22_Stk2\">Stk. 2.</span> Modul 1 kvalificerer til viden om og til at forholde sig refleksivt til videnskabsteoretiske hovedretninger, videnskabslogik i forhold til pædagogiske og didaktiske teoridannelser, metoder og metodologier.</p>\n      <p class=\"Stk2\"><span class=\"StkNr\" id=\"Par22_Stk3\">Stk. 3.</span> Modul 2 kvalificerer til viden om centrale problemstillinger og teorier inden for pædagogik og didaktik som en videnskabelig disciplin med henblik på at kunne reflektere over spørgsmål om opdragelse, læring og undervisning.</p>\n      <p class=\"Paragraf\" id=\"P23\"><span class=\"ParagrafNr\" id=\"Par23_Stk1\">§ 23.</span> Suppleringsuddannelsen til kandidatuddannelsen i didaktik (dansk) består af to moduler, der hver svarer til 15 ECTS-point: Dansk litteratur (modul 1) og dansk sprog (modul 2).</p>\n      <p class=\"Stk2\"><span class=\"StkNr\" id=\"Par23_Stk2\">Stk. 2.</span> Modul 1 kvalificerer til:</p>\n      <p class=\"Liste1\"><span class=\"Liste1Nr\" id=\"Par23_Stk2_Num1\">1)</span> at analysere tekster tilhørende væsentlige litterære genrer med anvendelse af fagets litterære grundbegreber og strategier,</p>\n      <p class=\"Liste1\"><span class=\"Liste1Nr\" id=\"Par23_Stk2_Num2\">2)</span> at relatere de analyserede litterære tekster til litteraturhistoriske sammenhænge med anvendelse af litteraturhistoriske grundbegreber,</p>\n      <p class=\"Liste1\"><span class=\"Liste1Nr\" id=\"Par23_Stk2_Num3\">3)</span> at reflektere over teoretiske og metodiske forudsætninger for litteraturanalyse, og</p>\n      <p class=\"Liste1\"><span class=\"Liste1Nr\" id=\"Par23_Stk2_Num4\">4)</span> at anvende væsentlige litterære metoder og teorier med hovedvægt på de sidste 50 års udvikling.</p>\n      <p class=\"Stk2\"><span class=\"StkNr\" id=\"Par23_Stk3\">Stk. 3.</span> Modul 2 kvalificerer til analyse og perspektivering af analysen teoretisk og metodisk inden for følgende begrebssæt og teknikker:</p>\n      <p class=\"Liste1\"><span class=\"Liste1Nr\" id=\"Par23_Stk3_Num1\">1)</span> morfologi, syntaks og tekstlingvistik,</p>\n      <p class=\"Liste1\"><span class=\"Liste1Nr\" id=\"Par23_Stk3_Num2\">2)</span> lyd og skrift, herunder mundtlig og skriftlig fremstilling,</p>\n      <p class=\"Liste1\"><span class=\"Liste1Nr\" id=\"Par23_Stk3_Num3\">3)</span> semantik,</p>\n      <p class=\"Liste1\"><span class=\"Liste1Nr\" id=\"Par23_Stk3_Num4\">4)</span> sproghandlinger og samtaleanalyse, og</p>\n      <p class=\"Liste1\"><span class=\"Liste1Nr\" id=\"Par23_Stk3_Num5\">5)</span> sprogteori.</p>\n      <p class=\"Paragraf\" id=\"P24\"><span class=\"ParagrafNr\" id=\"Par24_Stk1\">§ 24.</span> Suppleringsuddannelsen til kandidatuddannelsen i didaktik (matematik) består af et modul, der svarer til 30 ECTS-point: Matematik som teoribygning. Modulet kvalificerer til udvikling af matematiske tankegangs-, ræsonnements-, repræsentations-, symbol- og formalisme-, kommunikations- og hjælpemiddelkompetence i samspil med udvikling af indsigt i og overblik over stofområderne algebra, geometri, funktioner og infinitesimalregning.</p>\n      <p class=\"Paragraf\" id=\"P25\"><span class=\"ParagrafNr\" id=\"Par25_Stk1\">§ 25.</span> Suppleringsuddannelsen til kandidatuddannelsen i didaktik (musikpædagogik) består af et modul, der svarer til 15 ECTS-point: Musikpædagogisk teori. Modulet kvalificerer til udvikling af kundskaber og færdigheder i at analysere musikpædagogiske problemstillinger og til at anvende grundlæggende begreber og teori om musikpædagogik med henblik på at kunne reflektere over egen og andres musikpædagogiske praksis.</p>\n      <p class=\"Paragraf\" id=\"P26\"><span class=\"ParagrafNr\" id=\"Par26_Stk1\">§ 26.</span> Suppleringsuddannelsen til kandidatuddannelsen i didaktik (materiel kultur) består af to moduler, der hver svarer til 15 ECTS-point: Fagmetodik og praksis (modul 1) og fagdidaktik og dannelse (modul 2).</p>\n      <p class=\"Stk2\"><span class=\"StkNr\" id=\"Par26_Stk2\">Stk. 2.</span> Modul 1 kvalificerer til viden om faglige, kulturelle og æstetiske teorier og metoder af relevans for produktfremstilling og til refleksion over forholdet mellem produkt, proces og procesteori.</p>\n      <p class=\"Stk2\"><span class=\"StkNr\" id=\"Par26_Stk3\">Stk. 3.</span> Modul 2 kvalificerer til at forbinde indsigt i faglig-pædagogisk teori og praksis med forståelse af videnskabelig metode via analytisk arbejde med fagområdets undervisningsmål, indhold, metoder og interesser i relation til almendannende teorier om børn, unge og voksne.</p>\n      <p class=\"Paragraf\" id=\"P27\"><span class=\"ParagrafNr\" id=\"Par27_Stk1\">§ 27.</span> Suppleringsuddannelsen til kandidatuddannelsen i it-didaktisk design består af to moduler, der hver svarer til 15 ECTS-point: Læring og it-didaktisk design (modul 1) og videnskabsteori og forskningsmetode i et it-didaktisk perspektiv (modul 2).</p>\n      <p class=\"Stk2\"><span class=\"StkNr\" id=\"Par27_Stk2\">Stk. 2.</span> Modul 1 kvalificerer til viden om og diskussion af den didaktiske tradition generelt, herunder dens betydning for den begyndende it-didaktiske teoridannelse, forståelse for didaktiske tankers og begrebers historiske udvikling og deres relation til dannelsen af en it-didaktisk tradition og praksis.</p>\n      <p class=\"Stk2\"><span class=\"StkNr\" id=\"Par27_Stk3\">Stk. 3.</span> Modul 2 kvalificerer til viden om dominerende retninger inden for erkendelsesteori og videnskabsteori med henblik på at kunne analysere, diskutere og vurdere de relevante forskningsmetoder og videnskabsteoretiske positioner i forhold til didaktik generelt og med særligt henblik på it-didaktikken.</p>\n      <p class=\"Kapitel\" id=\"K4\"><span id=\"Kap4\">Kapitel 4</span></p>\n      <p class=\"KapitelOverskrift2\">Eksamen</p>\n      <p class=\"Paragraf\" id=\"P28\"><span class=\"ParagrafNr\" id=\"Par28_Stk1\">§ 28.</span> For eksamen og udstedelse af eksamensbevis gælder bekendtgørelse om eksamen ved universitetsuddannelser (eksamensbekendtgørelsen), jf. dog stk. 2, bekendtgørelse om censorinstitutionen for visse videregående uddannelser under Undervisningsministeriet (censorbekendtgørelsen) og bekendtgørelse om karakterskala og anden bedømmelse ved universitetsuddannelser (karakterbekendtgørelsen).</p>\n      <p class=\"Stk2\"><span class=\"StkNr\" id=\"Par28_Stk2\">Stk. 2.</span> Universitetet bestemmer selv, om prøverne på den enkelte suppleringsuddannelse skal være interne eller eksterne, og om bedømmelsen Bestået/Ikke bestået eller karakterer efter 7-trins-skalaen anvendes ved prøverne.</p>\n      <p class=\"Stk2\"><span class=\"StkNr\" id=\"Par28_Stk3\">Stk. 3.</span> Den enkelte suppleringsuddannelse har samme censorkorps som den kandidatuddannelse, som suppleringsuddannelsen giver adgang til.</p>\n      <p class=\"Kapitel\" id=\"K5\"><span id=\"Kap5\">Kapitel 5</span></p>\n      <p class=\"KapitelOverskrift2\">Andre regler</p>\n      <p class=\"Paragraf\" id=\"P29\"><span class=\"ParagrafNr\" id=\"Par29_Stk1\">§ 29.</span> Universitetet fastsætter inden for bekendtgørelsens rammer regler om den enkelte suppleringsuddannelse i en studieordning.</p>\n      <p class=\"Stk2\"><span class=\"StkNr\" id=\"Par29_Stk2\">Stk. 2.</span> Studieordningen skal indeholde regler om:</p>\n      <p class=\"Liste1\"><span class=\"Liste1Nr\" id=\"Par29_Stk2_Num1\">1)</span> Uddannelsens formål, jf. § 1.</p>\n      <p class=\"Liste1\"><span class=\"Liste1Nr\" id=\"Par29_Stk2_Num2\">2)</span> Tilrettelæggelse, jf. § 3, stk. 2.</p>\n      <p class=\"Liste1\"><span class=\"Liste1Nr\" id=\"Par29_Stk2_Num3\">3)</span> Eventuelle regler om optagelse på kandidatuddannelsen, jf. § 4, stk. 2.</p>\n      <p class=\"Liste1\"><span class=\"Liste1Nr\" id=\"Par29_Stk2_Num4\">4)</span> Beskrivelse af modulernes mål, indhold og placering i studieforløbet, jf. kapitel 3.</p>\n      <p class=\"Liste1\"><span class=\"Liste1Nr\" id=\"Par29_Stk2_Num5\">5)</span> Undervisningsformer.</p>\n      <p class=\"Liste1\"><span class=\"Liste1Nr\" id=\"Par29_Stk2_Num6\">6)</span> Prøver og bedømmelse, jf. § 28, stk. 2.</p>\n      <p class=\"Liste1\"><span class=\"Liste1Nr\" id=\"Par29_Stk2_Num7\">7)</span> Regler om merit, jf. § 31.</p>\n      <p class=\"Liste1\"><span class=\"Liste1Nr\" id=\"Par29_Stk2_Num8\">8)</span> Eventuelle regler for hvornår den studerende senest skal have afsluttet uddannelsen efter at være påbegyndt denne.</p>\n      <p class=\"Liste1\"><span class=\"Liste1Nr\" id=\"Par29_Stk2_Num9\">9)</span> Eventuelle regler om krav om læsning af tekster på fremmedsprog og angivelse af hvilket kendskab til fremmedsproget/-ene dette forudsætter.</p>\n      <p class=\"Stk2\"><span class=\"StkNr\" id=\"Par29_Stk3\">Stk. 3.</span> Ud over regler fastsat i medfør af denne bekendtgørelse skal studieordningen indeholde regler fastsat i medfør af eksamensbekendtgørelsen og karakterbekendtgørelsen.</p>\n      <p class=\"Stk2\"><span class=\"StkNr\" id=\"Par29_Stk4\">Stk. 4.</span> Det skal af studieordningen fremgå, at universitetet, når det er begrundet i usædvanlige forhold, kan dispensere fra de regler i studieordningen, der alene er fastsat af universitetet.</p>\n      <p class=\"Paragraf\" id=\"P30\"><span class=\"ParagrafNr\" id=\"Par30_Stk1\">§ 30.</span> Ved udarbejdelse af studieordninger og væsentlige ændringer heraf indhenter universitetet udtalelser fra censorformandskabet, jf. § 28, stk. 3.</p>\n      <p class=\"Stk2\"><span class=\"StkNr\" id=\"Par30_Stk2\">Stk. 2.</span> Studieordninger og væsentlige ændringer heraf træder i kraft ved et studieårs begyndelse.</p>\n      <p class=\"Stk2\"><span class=\"StkNr\" id=\"Par30_Stk3\">Stk. 3.</span> Studieordninger og væsentlige ændringer heraf skal indeholde de fornødne overgangsregler.</p>\n      <p class=\"Stk2\"><span class=\"StkNr\" id=\"Par30_Stk4\">Stk. 4.</span> Gældende studieordninger skal være offentligt tilgængelige på universitetets hjemmeside.</p>\n      <p class=\"Paragraf\" id=\"P31\"><span class=\"ParagrafNr\" id=\"Par31_Stk1\">§ 31.</span> Universitetet kan, i hvert enkelt tilfælde eller ved almindelige regler fastsat af universitetet, godkende, at beståede uddannelseselementer eller dele heraf fra en dansk eller udenlandsk videregående uddannelsesinstitution træder i stedet for uddannelseselementer eller dele heraf, der er omfattet af denne bekendtgørelse.</p>\n      <p class=\"Stk2\"><span class=\"StkNr\" id=\"Par31_Stk2\">Stk. 2.</span> Afgørelser efter stk. 1 træffes på grundlag af en faglig vurdering.</p>\n      <p class=\"Paragraf\" id=\"P32\"><span class=\"ParagrafNr\" id=\"Par32_Stk1\">§ 32.</span> Universitetets afgørelser efter § 31, for så vidt angår afslag eller delvis afslag på merit for beståede danske uddannelseselementer, kan indbringes for et meritankenævn, jf. bekendtgørelse om ankenævn for afgørelser om merit i universitetsuddannelser (meritankenævnsbekendtgørelsen).</p>\n      <p class=\"Stk2\"><span class=\"StkNr\" id=\"Par32_Stk2\">Stk. 2.</span> Universitetets afgørelser efter § 31, for så vidt angår afslag eller delvis afslag på merit for beståede udenlandske uddannelseselementer, kan indbringes for Kvalifikationsnævnet, jf. lov om vurdering af udenlandske uddannelseskvalifikationer m.v.</p>\n      <p class=\"Paragraf\" id=\"P33\"><span class=\"ParagrafNr\" id=\"Par33_Stk1\">§ 33.</span> Universitets- og Bygningsstyrelsen kan dispensere fra denne bekendtgørelse, når det findes begrundet i usædvanlige forhold.</p>\n      <p class=\"Paragraf\" id=\"P34\"><span class=\"ParagrafNr\" id=\"Par34_Stk1\">§ 34.</span> Universitetets afgørelser efter denne bekendtgørelse kan indbringes for Universitets- og Bygningsstyrelsen af den afgørelsen vedrører (klageren), når klagen vedrører retlige spørgsmål. Fristen for indgivelse af klage er 2 uger fra den dag, afgørelsen er meddelt klageren.</p>\n      <p class=\"Stk2\"><span class=\"StkNr\" id=\"Par34_Stk2\">Stk. 2.</span> Klagen indgives til universitetet, der afgiver en udtalelse. Klageren skal have lejlighed til at kommentere universitetets udtalelse inden for en frist af mindst 1 uge. Universitetet sender klagen til styrelsen vedlagt udtalelsen og klagerens eventuelle kommentarer.</p>\n      <p class=\"Paragraf\" id=\"P35\"><span class=\"ParagrafNr\" id=\"Par35_Stk1\">§ 35.</span> Hvis ikke andet følger af denne bekendtgørelse, gælder reglerne i bekendtgørelse om deltidsuddannelse ved universiteterne (deltidsbekendtgørelsen).</p>\n      <p class=\"Kapitel\" id=\"K6\"><span id=\"Kap6\">Kapitel 6</span></p>\n      <p class=\"KapitelOverskrift2\">Ikrafttræden m.v.</p>\n      <p class=\"Paragraf\" id=\"P36\"><span class=\"ParagrafNr\" id=\"Par36_Stk1\">§ 36.</span> Bekendtgørelsen træder i kraft den 1. maj 2010.</p>\n      <p class=\"Stk2\"><span class=\"StkNr\" id=\"Par36_Stk2\">Stk. 2.</span> Bekendtgørelse nr. 423 af 21. maj 2008 om suppleringsuddannelserne til de pædagogiske kandidatuddannelser (cand.pæd.) ophæves, jf. dog stk. 3.</p>\n      <p class=\"Stk2\"><span class=\"StkNr\" id=\"Par36_Stk3\">Stk. 3.</span> Studerende, der er påbegyndt en suppleringsuddannelse før den 1. maj 2010, har ret til at færdiggøre uddannelsen efter reglerne i bekendtgørelse nr. 423 af 21. maj 2008 om suppleringsuddannelserne til de pædagogiske kandidatuddannelser (cand.pæd.). Universitetet fastsætter, hvornår der sidste gang afholdes prøver efter den nævnte bekendtgørelse.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Universitets- og Bygningsstyrelsen, den 21. april 2010</P><P CLASS=SIGN1 ALIGN=\"CENTER\">Jens Peter Jacobsen</P><P CLASS=SIGN2 ALIGN=\"RIGHT\">/ Gertie Lund</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/04/2010"
        },
        {
            "displayName": "Accession",
            "displayValue": "B20100041705"
        },
        {
            "displayName": "Entydig dokumentidentifikation",
            "displayValue": "BD000573"
        },
        {
            "displayName": "Dato for førstegangsindlæggelse",
            "displayValue": "24/04/2010"
        },
        {
            "displayName": "Dato for indlæggelse",
            "displayValue": "24/04/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "417"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "21/04/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Universitets- og Bygningsstyrelsen"
        },
        {
            "displayName": "Ressortministeriets journalnummer",
            "displayValue": "Ministeriet for Videnskab, Teknologi og Udvikling,<br />Universitets- og Bygningsstyrelsen, j.nr. 10-080091"
        },
        {
            "displayName": "Stikord",
            "displayValue": "Uddannelse, Universitet"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}