{
    "id": 84856,
    "title": "Bekendtgørelse om standardreglement for overholdelse af orden i danske havne ",
    "documentTypeId": "60",
    "isSagsforlobPeriodValid": false,
    "shortName": "BEK nr 355 af 12/05/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om standardreglement for  \r\n\r\n overholdelse af orden i danske havne </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 14, stk. 1, i lov nr. 316 af 16. maj 1990 om trafikhavne  \r\n\r\n m.v. fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Det i bilaget anførte &#187;Standardreglement  \r\n\r\n for ordens overholdelse i danske havne&#171; træder i stedet for det af  \r\n\r\n Ministeriet for Offentlige Arbejder med cirkulære af 19. november 1931  \r\n\r\n udsendte &#187;Standardreglement for overholdelse af orden m.v. i (ved)  \r\n\r\n danske havne (broer) med senere ændringer, jf. Ministeriet for Offentlige  \r\n\r\n Arbejders cirkulære af 29. september 1938 og 25. september 1962. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Standardordensreglement gælder for trafikhavne  \r\n\r\n (havne, der anvendes til erhvervsmæssige ekspedition af gods, køretøjer og  \r\n\r\n personer, jf. Trafikhavnelovens § 1) samt for større fiskerihavne. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> De hidtil gældende, for de enkelte trafikhavne  \r\n\r\n og fiskerihavne i medfør af Trafikhavnelovens § 14, stk. 1, fastsatte  \r\n\r\n ordensreglementer forbliver i kraft, dog således at det nye  \r\n\r\n standardordensreglement træder i stedet for det hidtidige  \r\n\r\n standardordensreglement, hvortil der er henvist i havnenes ordensreglementer,  \r\n\r\n jf. lovens § 20. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Bekendtgørelsen træder i kraft den 1. juni 1997.  \r\n\r\n</P>  \r\n\r\n<P CLASS=STK> <I>Stk. 2. </I> Samtidig ophæves Ministeriet for Offentlige  \r\n\r\n Arbejders cirkulærer af 19. november 1931, 29. september 1938 og 25.  \r\n\r\n september 1962. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Trafikministeriet, den 12. maj 1997 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Bjørn Westh </P>  \r\n\r\n<P CLASS=MINISTER ALIGN=RIGHT>/ Inge Guldborg Henriksen </P>  \r\n\r\n</DIV>  \r\n\r\n<P> <B>Bilag</B>  </P>  \r\n\r\n<P>Standardreglement for overholdelse af orden i danske havne </P>  \r\n\r\n<P> <B>Indholdsfortegnelse</B>  </P>  \r\n\r\n<P> <B>I: Anmeldelse, indsejling og fortøjning</B>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Anmeldelse </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Skibets stand </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Liggeplads </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Ankring </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Sejlads i havnen </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Fortøjning </P>  \r\n\r\n<P> <B>II. Lastning og losning</B>  </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Farligt gods </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Brandfaresignal </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Øjeblikkelig afgang </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Laste-/lossebestemmelser </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Spild </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Tankskibe </P>  \r\n\r\n<P> <B>III. Skibes reparation, oplægning m.v.</B>  </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Skibes reparation </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Overfladebehandling </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Oplagte eller efterladte skibe </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Vrag m.v. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Fjernelse af oplagte skibe m.v. </P>  \r\n\r\n<P> <B>IV: Benyttelse af havnens arealer</B>  </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Oplægning af gods </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Fjernelse af oplagt gods </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Afspærring </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Færdsel og parkering </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Affald </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Rengøring og oprydning </P>  \r\n\r\n<P> <B>V: Forskellige ordensbestemmelser</B>  </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Forbudte aktiviteter </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Aktiviteter, som kræver tilladelse </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Hittegods og bjærgegods </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Adgang </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Havnemyndigheden </P>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Skibets fører </P>  \r\n\r\n<P> <B>VI: Ansvar</B>  </P>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Skibets og tredjemands ansvar </P>  \r\n\r\n</DIV>  \r\n\r\n<A NAME=\"\"P31\"\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Havnemyndighedens ansvar </P>  \r\n\r\n<P> <B>VII: Straffebestemmelser</B>  </P>  \r\n\r\n</DIV>  \r\n\r\n<A NAME=\"\"P32\"\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> Bøder </P>  \r\n\r\n<P> <B>I </B></P>  \r\n\r\n<P>Anmeldelse, indsejling og fortøjning </P>  \r\n\r\n<P> <I>Anmeldelse </I></P>  \r\n\r\n</DIV>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1 </B> </P>  \r\n\r\n<P>Før et skib ankommer til havnen, skal skibets fører, mægler eller agent  \r\n\r\n rette henvendelse til havnemyndigheden og herunder give oplysning om skibets  \r\n\r\n data, forventet ankomsttidspunkt, formål med anløbet og den forventede  \r\n\r\n liggetid i havnen. </P>  \r\n\r\n<P>Når havnemyndigheden forlanger det, skal anmelderen fremvise skibets  \r\n\r\n officielle papirer og give alle relevante oplysninger om skib, ladning og  \r\n\r\n ejerforhold. </P>  \r\n\r\n<P>Havnemyndigheden kan forlange, at skibets papirer og certifikater eller en  \r\n\r\n del af disse deponeres hos havnemyndigheden under skibets ophold i havnen.  \r\n\r\n</P>  \r\n\r\n<P>Havnemyndigheden kan betinge anløbet af, at skibets ejer, bruger eller  \r\n\r\n mægler/agent etablerer en for havnemyndigheden tilfredsstillende sikkerhed  \r\n\r\n for eventuelle krav mod skibet. </P>  \r\n\r\n<P>For anmeldelse af skibe med farligt gods gælder reglerne i § 7. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2 </B> </P>  \r\n\r\n<P>Skibets stand </P>  \r\n\r\n<P>Skibet skal på tidspunktet for anmeldelsen og under opholdet i havnen være  \r\n\r\n sødygtigt og forsynet med alle nødvendige certifikater i overensstemmelse med  \r\n\r\n skibets klasse samt gældende danske og internationale regler. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3 </B> </P>  \r\n\r\n<P>Liggeplads </P>  \r\n\r\n<P>Havnemyndigheden tildeler skibene liggeplads. Som hovedregel sker dette  \r\n\r\n efter den rækkefølge, hvori skibene ankommer. Undtaget herfra er skibe i  \r\n\r\n rutefart med fast anløbsplads. Havnemyndigheden bestemmer i øvrigt til enhver  \r\n\r\n tid, i hvilken rækkefølge skibene får tildelt liggeplads. </P>  \r\n\r\n<P>Havnemyndigheden kan tillade et skib forret til en liggeplads, der ligger  \r\n\r\n umiddelbart ved lagerfaciliteter, som skibet skal laste fra eller losse til.  \r\n\r\n</P>  \r\n\r\n<P>Lastning eller losning af væsker eller gasser i bulk skal ske til eller  \r\n\r\n fra lovligt indrettede tanke og ved dertil bestemt liggeplads. </P>  \r\n\r\n<P>Skibe skal fortøjes på den plads, havnemyndigheden anviser, og der må ikke  \r\n\r\n forhales herfra uden havnemyndighedens tilladelse. </P>  \r\n\r\n<P>Havnemyndigheden har ret til at kræve et skibe forhalet til anden plads og  \r\n\r\n har ret til at lade et skib forhale for skibets regning og risiko, hvis et  \r\n\r\n påbud herom ikke efterkommes. </P>  \r\n\r\n<P>Fiskefartøjer og lystfartøjer skal fortøjes i havnen på de liggepladser,  \r\n\r\n der er beregnet hertil, medmindre havnemyndigheden har givet særlig  \r\n\r\n tilladelse til fortøjning andre steder. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4 </B> </P>  \r\n\r\n<P>Ankring </P>  \r\n\r\n<P>Der må ikke ankres inden for havnens søområde og i sejlløbene til havnen  \r\n\r\n uden bydende nødvendighed, medmindre havnemyndigheden har givet særlig  \r\n\r\n tilladelse dertil. </P>  \r\n\r\n<P>Skibe, som ligger til ankers inden for havnens søområde, er forpligtet til  \r\n\r\n at holde et efter skibets størrelse passende mandskab ombord og opretholde  \r\n\r\n behørig radiovagt. </P>  \r\n\r\n<P>Havnemyndigheden kan forlange, at ethvert skib, som ankrer inden for  \r\n\r\n havnens søområde, flyttes, hvis havnemyndigheden skønner, at skibet hindrer  \r\n\r\n fri og sikker passage. </P>  \r\n\r\n<P>Såfremt ankringen ikke er ophørt til den af havnemyndigheden fastsatte  \r\n\r\n tidsfrist, kan havnemyndigheden lade skibet flytte for skibets regning og  \r\n\r\n risiko. </P>  \r\n\r\n<P>Intet skib må uden særlig tilladelse fra havnemyndigheden ligge med varp  \r\n\r\n ude eller spærre farvandet eller havnebassinet med trosser. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5 </B> </P>  \r\n\r\n<P>Sejlads i havnen </P>  \r\n\r\n<P>Sejlads i havneområdet skal foregå med moderat og forsvarlig fart, blandt  \r\n\r\n andet således at havneanlæg, skibe eller deres fortøjninger ikke udsættes for  \r\n\r\n beskadigelse. </P>  \r\n\r\n<P>For sejlads inden for havnens område gælder i øvrigt de af  \r\n\r\n Søfartsstyrelsen til enhver tid udfærdigede regler for sejlads m.m. i visse  \r\n\r\n danske farvande. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6 </B> </P>  \r\n\r\n<P>Fortøjning </P>  \r\n\r\n<P>Skibe må kun fortøje i dertil indrettede pullerter, kroge eller ringe. Mod  \r\n\r\n kaj skal skibene være forsynet med tilstrækkelig affendring, så  \r\n\r\n kajindretning, friholderværk eller andre skibe ikke beskadiges. I øvrigt skal  \r\n\r\n havnemyndighedens eventuelle anvisninger vedrørende fortøjning følges. Skibet  \r\n\r\n skal sørge for, at der sættes sikker og belyst landgang, som ikke må være til  \r\n\r\n hinder for fri passage, havnens kraner m.v. </P>  \r\n\r\n<P>Når flere skibe ligger uden på hinanden, skal skibene inden for det  \r\n\r\n yderste skib for sørge for fri, sikker og belyst passage over dækket samt fra  \r\n\r\n skib til skib. </P>  \r\n\r\n<P>Skibe skal om fornødent have alle udløbsåbninger i skibssiden forsynet med  \r\n\r\n forsvarlige dischargekasser, således at udløbende vand hindres i at strømme  \r\n\r\n ud over andre skibe eller kajen. </P>  \r\n\r\n<P>Skibe, der formodes at have rotter eller andre skadedyr om bord, skal på  \r\n\r\n fortøjningerne anbringe metalskærme, således at sådanne skadedyr hindres i at  \r\n\r\n komme i land. </P>  \r\n\r\n<P> <B>II </B></P>  \r\n\r\n<P>Lastning og losning </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7 </B> </P>  \r\n\r\n<P>Farligt gods </P>  \r\n\r\n<P>Skibe, der transporterer, laster eller losser farligt gods, herunder 1)  \r\n\r\n eksplosive stoffer, 2) komprimerede og andre luftarter, 3) brandfarlige  \r\n\r\n væsker, 4) stoffer, der er antændelige, selvantændelige eller udvikler  \r\n\r\n antændelige luftarter i forbindelse med vand, 5) brandnærede stoffer, 6)  \r\n\r\n giftige smittefarlige stoffer, 7) radioaktive stoffer, 8) ætsende stoffer og  \r\n\r\n 9) andet gods, (jf. International Maritime Dangerous Goods koden) (IMDG),  \r\n\r\n skal mindst 24 timer før ankomst anmelde sådant gods til havnemyndigheden.  \r\n\r\n</P>  \r\n\r\n<P>Anmeldelsen skal angive art, kvantum (antal og bruttovægt), fareklasse,  \r\n\r\n UN-nr., emballage og stuvested. </P>  \r\n\r\n<P>I særlige tilfælde kan havnemyndigheden godkende, at anmeldelse afgives  \r\n\r\n med kortere frist. Bortset fra nødstilfælde må skibet ikke anløbe havnen, før  \r\n\r\n havnemyndighedens tilladelse er givet. </P>  \r\n\r\n<P>Farligt gods skal være pakket, mærket, stuvet, adskilt og sikret som  \r\n\r\n foreskrevet eller anbefalet i IMDG-koden og i gældende danske og  \r\n\r\n internationale regler. </P>  \r\n\r\n<P>Skibe, der transporterer, laster eller losser farligt gods og som ikke  \r\n\r\n opfylder gældende danske og internationale miljø- og sikkerhedsregler,  \r\n\r\n arbejdsmiljøregler samt betingelser for sådan transport, kan afvises af  \r\n\r\n havnemyndigheden. Havnemyndigheden kan pålægge et sådant skib at standse  \r\n\r\n allerede påbegyndt lastning eller losning og straks forlade havnen. </P>  \r\n\r\n<P>Havnemyndigheden kan efter samråd med det kommunale redningsberedskab:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>a) afvise skibe, såfremt de nødvendige sikkerhedsforanstaltninger for  \r\n\r\n håndtering af farligt gods ikke kan etableres. </LI>  \r\n\r\n<LI>b) pålægge skibe at sørge for nødvendige sikkerhedsforanstaltninger om  \r\n\r\n bord eller i land og at afholde udgifterne dertil. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8 </B> </P>  \r\n\r\n<P>Brandfaresignal </P>  \r\n\r\n<P> Skibe, der har farligt gods ombord, skal inden for havneområdet føre  \r\n\r\n brandfaresignal, så længe de har sådan last om bord. </P>  \r\n\r\n<P>Brandfaresignalet, der skal føres på det sted på skibet, hvorfra det bedst  \r\n\r\n kan ses, er om dagen det internationale signalflag B og om natten en  \r\n\r\n lanterne, der viser rødt lys hele horisonten rundt. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9 </B> </P>  \r\n\r\n<P>Øjeblikkelig afgang </P>  \r\n\r\n<P>Et skib, der fører brandfaresignal, skal til enhver tid være klar til at  \r\n\r\n kaste los og afgå øjeblikkelig ved egen kraft. </P>  \r\n\r\n<P>På tankskibe skal fortøjninger til land være at tovværk og belyst.  \r\n\r\n Slæbetrosser skal være af ikke brandbart materiale, fastgjort om bord og  \r\n\r\n affiret til vandoverfladen for og agter. Der skal enhver tid være det  \r\n\r\n fornødne mandskab om bord til skibets afsejling. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10 </B> </P>  \r\n\r\n<P>Laste-/lossebestemmelser </P>  \r\n\r\n<P>Dersom laste- eller lossearbejdet i et skib ikke foregår i et eller  \r\n\r\n havnemyndighedens skøn normalt tempo, og arbejdet derfor ikke vil kunne  \r\n\r\n afsluttes inden for det normalt anvendte tidsrum for pågældende vareart, kan  \r\n\r\n havnemyndigheden efter forudgående meddelelse herom forlange, at skibe for  \r\n\r\n dettes regning forhales eller forlader havnen midlertidigt, hvis et andet  \r\n\r\n skib afventer laste- eller losseplads. </P>  \r\n\r\n<P>Selv om arbejdet er begyndt i rette tid og fortsat uden afbrydelse, skal  \r\n\r\n skibet dog hales bort til en anden liggeplads, når havnemyndigheden finder  \r\n\r\n det nødvendigt. Skibet har da fortrinsret til at forlange en liggeplads  \r\n\r\n anvist, hvor dets lastning eller losning kan fortsætte. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11 </B> </P>  \r\n\r\n<P>Spild </P>  \r\n\r\n<P>Skibet skal træffe de nødvendige foranstaltninger for at sikre, at ladning  \r\n\r\n ikke udledes eller spildes. Såfremt der sker sådan udledning eller spild,  \r\n\r\n skal skibet straks stoppe udledningen eller spildet og selv sørge for  \r\n\r\n effektiv oprensning. Havnen skal straks underrettes om udledningen eller  \r\n\r\n spildet, og havnens instrukser skal følges. Dette gælder også bunkring. </P>  \r\n\r\n<P>Ved akutte uheld med farlige stoffer skal der foretages anmeldelse til  \r\n\r\n alarmeringscentralen på 1-1-2. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12 </B> </P>  \r\n\r\n<P>Tankskibe </P>  \r\n\r\n<P>Lastning og losning af farligt gods skal så vidt muligt indledes  \r\n\r\n umiddelbart efter ankomst, og pumpning deraf skal foregå hurtigst muligt,  \r\n\r\n indtil lastning eller losning er færdig. </P>  \r\n\r\n<P>Et tankskib, der er færdiglastet med farligt gods, skal straks forlade  \r\n\r\n havnen, medmindre det har udtrykkelig tilladelse fra havnemyndigheden til at  \r\n\r\n blive i havnen. Et færdiglosset tankskib, der ikke er gasfrit eller sikret  \r\n\r\n med inaktiv gas, skal ligeledes forlade havnen straks. </P>  \r\n\r\n<P> <B>III </B></P>  \r\n\r\n<P>Skibets reparation, oplægning m.v. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13 </B> </P>  \r\n\r\n<P>Skibes reparation </P>  \r\n\r\n<P>Mens et skib henligger i havnen, må reparation af skrog, maskineri,  \r\n\r\n installationer og lignende ikke påbegyndes uden havnemyndighedens tilladelse,  \r\n\r\n såfremt reparationen kan forringe skibets sødygtighed eller manøvreevne i  \r\n\r\n væsentlig grad. </P>  \r\n\r\n<P>Reparationsarbejdet eller lignende på skibe og materiel, som henligger i  \r\n\r\n havnen, skal foregå i henhold til gældende miljø- og  \r\n\r\n arbejdsmiljøbestemmelser. </P>  \r\n\r\n<P>Under udførelse af skibes reparation og vedligeholdelse skal arbejdet i  \r\n\r\n øvrigt foregå på en sådan måde, at tredjemand og omgivelserne - efter  \r\n\r\n havnemyndighedens skøn - ikke generes, og at havnens område ikke forurenes.  \r\n\r\n</P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14 </B> </P>  \r\n\r\n<P>Overfladebehandling </P>  \r\n\r\n<P>Udvendig overfladebehandling af skibe beliggende på vandet uden for  \r\n\r\n værftsområderne er forbudt, jf. for tiden Miljø- og Energiministeriets  \r\n\r\n bekendtgørelse nr. 311 af 14. maj 1991. </P>  \r\n\r\n<P>Ved overfladebehandling forstås højtryksspuling med eller uden tilsætning  \r\n\r\n af blæsemiddel, sandblæsning med eller uden vandtilsætning samt metallisering  \r\n\r\n og sprøjtemaling. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15 </B> </P>  \r\n\r\n<P>Oplagte eller efterladte skibe </P>  \r\n\r\n<P>Oplægning af et skib i havnen kan kun ske i henhold til havnemyndighedens  \r\n\r\n forudgående tilladelse. En sådan tilladelse vil i givet fald indeholde de  \r\n\r\n fornødne praktiske anvisninger, betingelser om økonomisk sikkerhed,  \r\n\r\n overholdelse af givne tidsfrister, tilsynspligt m.v. </P>  \r\n\r\n<P>Skibe, der ikke er i fart, herunder udrangerede skibe, både, pramme,  \r\n\r\n borerigge og andet materiel samt gods må ikke efterlades eller henligge i  \r\n\r\n havneområdet eller i sejlløbet uden havnemyndighedens udtrykkelige  \r\n\r\n tilladelse. </P>  \r\n\r\n<P>Oplagte eller efterladte skibe må ikke anvendes til pakhus, tanklager,  \r\n\r\n beboelse, restaurant eller lignende uden havnemyndighedens tilladelse. </P>  \r\n\r\n<P>Oplagte eller efterladte skibe eller materiel henligger i enhver henseende  \r\n\r\n for ejers regning og risiko og kan forlanges fjernet i overensstemmelser med  \r\n\r\n § 17. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16 </B> </P>  \r\n\r\n<P>Vrag m.v. </P>  \r\n\r\n<P>Vrag, skibe med brand om bord, synkefærdige eller svært beskadigede skibe  \r\n\r\n og lignende må ikke indbringes til havnen uden havnemyndighedens særlige  \r\n\r\n tilladelse hertil. En sådan tilladelse vil i givet fald indeholde de nærmere  \r\n\r\n betingelser herfor, blandt andet at havnemyndigheden til enhver tid kan kræve  \r\n\r\n sikkerhedsstillelse og endvidere anmode ejeren om straks at iværksætte de  \r\n\r\n tiltag, som havnemyndigheden skønner måtte være nødvendige eller påkrævede  \r\n\r\n for at undgå fare eller risici for fare. Sådant vrag m.v. henligger i enhver  \r\n\r\n henseende for ejerens regning og risiko. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17 </B> </P>  \r\n\r\n<P>Fjernelse af oplagte skibe m.v. </P>  \r\n\r\n<P>Oplagte, efterladte, sunkne eller strandede skibe eller vrag (samt disses  \r\n\r\n udstyr eller tilbehør) eller øvrigt efterladt gods eller materiel kan  \r\n\r\n havnemyndigheden forlange flyttet inden rimelig tid. Efterkommes  \r\n\r\n havnemyndighedens pålæg ikke, og kan havnemyndigheden ikke uden væsentlige  \r\n\r\n omkostninger eller ulempe blive ved med at sørge for genstanden, kan  \r\n\r\n havnemyndigheden efter endnu en meddelt frist foranledige genstandene fjernet  \r\n\r\n og solgt for ejerens regning. Forinden salg finder sted, skal havnen så vidt  \r\n\r\n muligt give ejeren besked. </P>  \r\n\r\n<P>Provenuet fra et salg kan anvendes til hel eller delvis dækning af  \r\n\r\n havnemyndighedens omkostninger. </P>  \r\n\r\n<P>Såfremt en uafhængig vurderingsmand har erklæret, at det pågældende er  \r\n\r\n værdiløst, eller at dets værdi ikke overstiger de skønnede salgsomkostninger,  \r\n\r\n kan havnemyndigheden skaffe genstanden bort efter at have givet skriftlig  \r\n\r\n meddelelse herom til ejeren. Såfremt ejeren eller dennes opholdssted er  \r\n\r\n ukendt for havnemyndigheden, kan meddelelse herom i stedet gives ved opslag  \r\n\r\n på fartøjet eller godset samt ved annoncering i et lokalt dagblad eller i  \r\n\r\n Statstidende. </P>  \r\n\r\n<P>Uanset sådant salg eller bortskaffelse hæfter ejeren fortsat for fuld  \r\n\r\n betaling af havnemyndighedens omkostninger. </P>  \r\n\r\n<P> <B>IV </B></P>  \r\n\r\n<P>Benyttelse af havnens arealer </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18 </B> </P>  \r\n\r\n<P>Oplægning af gods </P>  \r\n\r\n<P>Gods, som skal lastes eller er losset, må ikke henligger på kajer,  \r\n\r\n kajgader og forbindelsesveje eller på de til oplag bestemte pladser uden  \r\n\r\n havnemyndighedens tilladelse. </P>  \r\n\r\n<P>Havnemyndigheden er berettiget til at give de pålæg og tage de  \r\n\r\n forholdsregler, som det pågældende gods efter havnemyndighedens skøn  \r\n\r\n nødvendiggør, herunder eventuel anvisning af oplagsplads. </P>  \r\n\r\n<P>For benyttelse af arealer til oplægning af gods betales pladsleje til  \r\n\r\n havnemyndigheden i henhold til gældende bestemmelser. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19 </B> </P>  \r\n\r\n<P>Fjernelse af oplagt gods </P>  \r\n\r\n<P>Hvis havnemyndigheden forlanger det, skal oplagt gods fjernes eller  \r\n\r\n flyttes til et anvist sted inden for en af havnemyndigheden fastsat rimelig  \r\n\r\n tidsfrist. </P>  \r\n\r\n<P>Hvis et sådant påbud ikke efterkommes eller hvis gods henlægges uden  \r\n\r\n havnemyndighedens tilladelse, har denne ret til at lade godset fjerne i  \r\n\r\n overensstemmelse med § 17. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20 </B> </P>  \r\n\r\n<P>Afspærring </P>  \r\n\r\n<P>Ejeren af rampeanlæg, herunder passagerlandgange, for Ro-Ro-, passager- og  \r\n\r\n lastskibe, herunder færger, skal til afspærring af anlæggene og faste  \r\n\r\n passagerlandgange i hele disses bredde etablere bomanlæg eller anden sikker  \r\n\r\n afspærring. </P>  \r\n\r\n<P>Bomanlægget skal være etableret i overensstemmelse med arbejdsmiljølovens  \r\n\r\n regler om indretning af tekniske hjælpemidler. Brugeren/ejeren skal etablere  \r\n\r\n en procedure for betjening af afspærringsordningen for rampeanlægget. For  \r\n\r\n skibe i regelmæssig fart er skibets ejer eller repræsentant ansvarlig for, at  \r\n\r\n de etablerede procedurer følges, så afspærringen er korrekt anbragt og sikret  \r\n\r\n ved skibets afsejling. </P>  \r\n\r\n<P>Skiltning i færgehavne/færgehavneafsnit foretages i samarbejde med  \r\n\r\n politiet, jf. færdselslovens § 97 sammenholdt med § 95. Fornøden afskærmning  \r\n\r\n påhviler ejeren af anlægget/havnemyndigheden. </P>  \r\n\r\n<P>Midlertidig afspærring af bestemte områder må kun finde sted efter aftale  \r\n\r\n med havnemyndigheden. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21 </B> </P>  \r\n\r\n<P>Færdsel og parkering </P>  \r\n\r\n<P>Havnemyndigheden kan give anvisninger vedrørende færdsel på havneområdet.  \r\n\r\n</P>  \r\n\r\n<P>Parkering på havneområdet må kun ske i overensstemmelse med Færdselslovens  \r\n\r\n regler på dertil bestemte pladser og eventuelt efter havnemyndighedens  \r\n\r\n anvisning. </P>  \r\n\r\n<P>I særlige tilfælde kan der af havnemyndigheden anvises parkeringspladser i  \r\n\r\n tilknytning til særlige laste- eller losseoperationer. </P>  \r\n\r\n<P>Kørsel med jernbanevogne og henstillen af disse på havneområdet skal  \r\n\r\n foregå på grundlag af særlig aftale med havnemyndigheden. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22 </B> </P>  \r\n\r\n<P>Affald </P>  \r\n\r\n<P>Affald må ikke aflæsses eller hensættes på havneområdet. Opstillede  \r\n\r\n affaldscontainere må ikke benyttes til miljøbelastende eller farligt  \r\n\r\n materiale. Containerne er kun beregnet til almindeligt driftsaffald fra skibe  \r\n\r\n og må ikke benyttes af andre. </P>  \r\n\r\n<P>For aflevering af affald fra skibe ud over almindeligt driftsaffald gælder  \r\n\r\n havnemyndighedens bestemmelser om modtagelse af affald fra skibe samt den  \r\n\r\n danske og internationale miljølovgivning i øvrigt. </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23 </B> </P>  \r\n\r\n<P>Rengøring og oprydning </P>  \r\n\r\n<P>Skibet, ladningsejeren eller disses fuldmægtige skal efter endt lastning  \r\n\r\n eller losning rengøre benyttede havnearealer og fjerne alt affald derfra.  \r\n\r\n Undlades dette, kan havnemyndigheden lade sådant arbejde udføre for  \r\n\r\n pågældendes regning. </P>  \r\n\r\n<P>Containere, paller, trailere, stevedoredskaber, transportredskaber,  \r\n\r\n fiskeredskaber og fiskekasser m.v. må efter endt arbejde ikke efterlades på  \r\n\r\n kajer, kajgader, broer og forbindelsesveje, medmindre der er truffet aftale  \r\n\r\n med havnemyndigheden herom. </P>  \r\n\r\n<P>Alt efterladt materiel m.v. henstår for ejerens regning og risiko. </P>  \r\n\r\n<P> <B>V</B>  </P>  \r\n\r\n<P> <I>Forskellige ordensbestemmelser </I></P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24 </B> </P>  \r\n\r\n<P>Forbudte aktiviteter </P>  \r\n\r\n<P>Følgende aktiviteter er forbudte på havneområdet: </P>  \r\n\r\n<UL CLASS=PLAIN-LIST>  \r\n\r\n<LI>a) Overbordkastning af affald af enhver art, herunder ladningsrester.  \r\n\r\n</LI>  \r\n\r\n<LI>b) Afbrænding, udskylning, udpumpning eller deponering af enhver form for  \r\n\r\n fast eller flydende affald, herunder olie, kemikalier, toiletaffald, flydende  \r\n\r\n affald fra skibets rendestene og lignende samt rester eller vand indeholdende  \r\n\r\n sådanne stoffer. </LI>  \r\n\r\n</UL>  \r\n\r\n<P>Ved et eventuelt uheld skal havnemyndigheden straks underettes, og de  \r\n\r\n pågældende stoffer skal omgåendes fjernes, jf. i øvrigt § 11 om anmeldelse  \r\n\r\n til alarmeringcentralen på 1-1-2. </P>  \r\n\r\n<UL CLASS=PLAIN-LIST>  \r\n\r\n<LI>c) Jagt og anden skydning. </LI>  \r\n\r\n<LI>d) Aktiviteter, der medfører unødige røg-, støv-, lugt- eller støjgener,  \r\n\r\n herunder unødig brug af sirene og fløjte. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25 </B> </P>  \r\n\r\n<P>Aktiviteter, som kræver tilladelse </P>  \r\n\r\n<P>Følgende aktiviteter må kun finde sted med havnemyndighedens forudgående  \r\n\r\n tilladelse: </P>  \r\n\r\n<UL CLASS=PLAIN-LIST>  \r\n\r\n<LI>a) Røring af maskinen. En tilladelse hertil vil i givet fald forudsætte,  \r\n\r\n at dette ikke sker med en sådan kraft, at dybdeforholdene ændres, eller at  \r\n\r\n havneanlæg, andre skibe, pramme, lægtere og lignende beskadiges eller at  \r\n\r\n passerende skibe udsættes for at miste styringen på grund af skruevandet.  \r\n\r\n</LI>  \r\n\r\n</UL>  \r\n\r\n<P>Under hele røringen skal der være vagt om bord, således at røringen kan  \r\n\r\n standses, hvis havnemyndigheden kræver det. Vagten skal lytte på havnens VHF  \r\n\r\n kanal. </P>  \r\n\r\n<P>Før maskinen røres, skal agterskibet hales ud fra kajen, hvis  \r\n\r\n havnemyndiheden forlanger det. </P>  \r\n\r\n<UL CLASS=PLAIN-LIST>  \r\n\r\n<LI>b) Usædvanligt eller kraftigt lys om bord eller oplysning af skibet. Brug  \r\n\r\n af kraftigt lys, f.eks. fra projektører, skal være hensigtsmæssig og må ikke  \r\n\r\n være til gene for skibstrafik, landtrafik og lignende. </LI>  \r\n\r\n<LI>c) Åben ild om bord i skibe uden for værftsområder. Havnemyndigheden kan  \r\n\r\n forlange brandvagt i forbindelse hermed. </LI>  \r\n\r\n<LI>d) Afbrænding af fyrværkeri. Afbrænding af festfyrværkeri kræver dog  \r\n\r\n tillige politiets tilladelse. </LI>  \r\n\r\n<LI>e) Fiskeri. </LI>  \r\n\r\n<LI>f) Opfiskning eller deponering af materialer. </LI>  \r\n\r\n<LI>g) Vandskiløb, kapsejlads, benyttelse af sejlbrætter, sejlads med  \r\n\r\n vandscootere, og lignende. </LI>  \r\n\r\n<LI>h) Badning fra skibe eller bolværker. </LI>  \r\n\r\n<LI>i) Placering af husbåde. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26 </B> </P>  \r\n\r\n<P>Hittegods og bjærgegods </P>  \r\n\r\n<P>Alt, hvad der findes, optages eller bjærges inden for havneområdet, skal  \r\n\r\n straks anmeldes til havnemyndigheden, jf. for tiden Justitsministeriets  \r\n\r\n lovbekendtgørelse nr. 591 af 1. september 1986. </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27 </B> </P>  \r\n\r\n<P>Adgang </P>  \r\n\r\n<P>Havnemyndigheden og de myndigheder, som denne måtte udpege hertil, har på  \r\n\r\n ethvert tidspunkt adgang til skibet for så vidt angår forhold, som vedrører  \r\n\r\n overholdelsen af dette reglement. Skibets fører skal yde nødvendig assistance  \r\n\r\n i forbindelse med inspektion og gennemgang af skibet. </P>  \r\n\r\n<P>Såfremt sådan adgang nægtes eller begrænses, eller såfremt der ikke ydes  \r\n\r\n nødvendig assistance, kan havnemyndigheden forlange, at skibet straks  \r\n\r\n forlader havneområdet. </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28 </B> </P>  \r\n\r\n<P>Havnemyndigheden </P>  \r\n\r\n<P>Havnemyndighedens personale varetager tilsynet med overholdelse af orden  \r\n\r\n på havneområdet. </P>  \r\n\r\n<P>Personalet er almindeligvis uniformeret, men skal i øvrigt legitimere sig,  \r\n\r\n hvis det forlanges. </P>  \r\n\r\n<P>Enhver, som befinder sig på havneområdet, har pligt til at efterkomme  \r\n\r\n havnemyndighedens anvisninger og påbud. </P>  \r\n\r\n<P>Politiet, det kommunale redningsberedskab og andre myndigheder udfører  \r\n\r\n opgaver inden for havneområdet efter lovgivningens almindelige regler. </P>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29 </B> </P>  \r\n\r\n<P>Skibets fører </P>  \r\n\r\n<P>Hvis en skibsfører eller andre ikke overholder bestemmelserne i dette  \r\n\r\n reglement eller havnemyndighedens påbud, kan havnemyndigheden træffe de  \r\n\r\n fornødne foranstaltninger. </P>  \r\n\r\n<P>Er skibsføreren ikke om bord, kan ordre om skibets forhaling, fortøjning  \r\n\r\n eller lignende meddeles den øverste tilstedeværende styrmand, eller, hvis  \r\n\r\n ingen styrmand er til stede, et andet besætningsmedlem. </P>  \r\n\r\n<P>Hvis et skib forlades af hele besætningen, skal skibsføreren opgave navn,  \r\n\r\n adresse og telefonnummer på en søfartskyndig person med bopæl i nærhed af  \r\n\r\n havnen. En sådan person skal føre tilsyn med skibet, og havnemyndigheden kan  \r\n\r\n give denne påbud med samme virkning som påbud givet til skibsføreren selv.  \r\n\r\n</P>  \r\n\r\n<P> <B>VI </B></P>  \r\n\r\n<P>Ansvar </P>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30 </B> </P>  \r\n\r\n<P>Skibets og tredjemands ansvar </P>  \r\n\r\n<P>Rederen for et skib, som benytter en dansk havn, er ansvarlig for enhver  \r\n\r\n skade (herunder tings-, person-, og følgeskade), der er forårsaget ved fejl  \r\n\r\n eller forsømmelse i tjenesten af de, der udfører arbejde i skibets tjeneste.  \r\n\r\n Ansvaret gælder skade, som direkte eller indirekte er forvoldt i forbindelse  \r\n\r\n med anløbet af, opholdet i, brugen af eller afsejlingen fra havnen. </P>  \r\n\r\n</DIV>  \r\n\r\n<A NAME=\"\"P31\"\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31 </B> </P>  \r\n\r\n<P>Havnemyndighedens ansvar </P>  \r\n\r\n<P>Havnemyndigheden er ansvarlig for skader på skibet, ombordværende last,  \r\n\r\n skibets besætning og passagerer, såfremt skaderne er forårsaget ved fejl  \r\n\r\n eller forsømmelse begået af havnemyndighedens personale. </P>  \r\n\r\n<P> <B>VII </B></P>  \r\n\r\n<P>Straffebestemmelser </P>  \r\n\r\n</DIV>  \r\n\r\n<A NAME=\"\"P32\"\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32 </B> </P>  \r\n\r\n<P>Bøder </P>  \r\n\r\n<P>Overtrædelserne af dette reglements §§ 1-16, 20-25, 27 og 29 straffes med  \r\n\r\n bøde. </P>  \r\n\r\n<P>Ved overtrædelse af bestemmelserne i dette ordensreglement, der er udstedt  \r\n\r\n i henhold til Trafikhavnelovens § 14, stk. 1, kan havnen tilkendegive den  \r\n\r\n pågældende, at sagen kan afgøres uden retslig forfølgning, såfremt han  \r\n\r\n erkender sig skyldig i overtrædelsen og erklærer sig rede til inden for en en  \r\n\r\n nærmere angiven frist, der efter begæring kan forlænges, at betale en i  \r\n\r\n tilkendegivelsen angivet bøde. </P>  \r\n\r\n<P>Med hensyn til den nævnte tilkendegivelse finder Retsplejelovens  \r\n\r\n bestemmelser tilsvarende anvendelse. </P>  \r\n\r\n<P>Betales bøden i rette tid, eller bliver den efter stedfunden vedtagelse  \r\n\r\n inddrevet eller afsonet, bortfalder videre forfølgning. </P>  \r\n\r\n<P>Hvis bøden inddrives efter denne bestemmelse, tilfalder den havnekassen.  \r\n\r\n</P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/05/1997"
        },
        {
            "displayName": "Accession",
            "displayValue": "B19970035505"
        },
        {
            "displayName": "Entydig dokumentidentifikation",
            "displayValue": "CM044304"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "02/12/2004"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "355"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "12/05/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Trafikmin., j.nr. 1994-303-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}