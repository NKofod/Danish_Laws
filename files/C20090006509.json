{
    "id": 126032,
    "title": "Cirkulære om udskrivning af bindende bidrag fra kirkekasserne til finansiering af aktiviteter i stifterne",
    "documentTypeId": "150",
    "isSagsforlobPeriodValid": true,
    "shortName": "CIR nr 65 af 03/08/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Budget</p>\r\n      <p class=\"Indholdsfortegnelse\"><a href=\"#K2\">Kapitel 2</a>   Forvaltning, opkrævning og disponering</p>\r\n      <p class=\"Indholdsfortegnelse\"><a href=\"#K3\">Kapitel 3</a>   Regnskab og revision</p>\r\n      <p class=\"Indholdsfortegnelse\"><a href=\"#K4\">Kapitel 4</a>   Ikrafttræden</p><div class=\"bjelke\">Den fulde tekst</div><p class=\"Titel2\">Cirkulære om udskrivning af bindende bidrag fra kirkekasserne til finansiering af aktiviteter i stifterne</p>\r\n      <p class=\"Indledning2\">I medfør af § 23 a, stk. 3, i lov om folkekirkens økonomi, jf. lovbekendtgørelse nr. 560 af 17. juni 2009 fastsættes:</p>\r\n      <p class=\"Kapitel\" id=\"K1\"><span id=\"Kap1\">Kapitel 1</span></p>\r\n      <p class=\"KapitelOverskrift2\">Budget</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Stiftsrådet kan af hensyn til det kirkelige liv træffe beslutning om at udskrive et bindende bidrag fra kirkekasserne til finansiering af aktiviteter i stiftet, jf. § 23 a, stk. 1, i lov om folkekirkens økonomi.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Senest den 1. marts udmelder stiftsrådet rammen for bidraget for det kommende år til provstiudvalgene. Bidraget udmeldes som et beløb. Bidraget fordeles mellem ligningsområderne i stiftet i forhold til det samlede lokale kirkelige ligningsbeløb, der er fastsat i indeværende år for det enkelte ligningsområde. I ligningsområder med flere provstier fordeles bidraget mellem provstierne i ligningsområdet i forhold til det samlede ligningsbeløb i indeværende år for hver enkelt af ligningsområdets provstier.</p>\r\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Provstiudvalget orienterer menighedsrådene om bidragets størrelse i forbindelse med budgetprocessen i provstiet. Hvis det udmeldte bidrag ved provstiudvalgets (eller budgetudvalgets) fastsættelse af det samlede lokale ligningsbeløb for det kommende år udgør mere end 1 pct. af dette, nedsættes bidraget til 1 pct. af det samlede lokale ligningsbeløb. Provstiudvalget (eller budgetudvalget) meddeler i så fald det reviderede bidrag til stiftsrådet senest den 15. september.</p>\r\n      <p class=\"Stk2\"><span class=\"StkNr\" id=\"Par1_Stk4\">Stk. 4.</span> Senest den 1. november fastlægger stiftsrådet budget for anvendelsen af det kommende års bidrag, som offentliggøres på stiftets hjemmeside. Bidraget anvendes efter stiftsrådets beslutning og kan bruges til følgende aktiviteter, jf. § 23 a, stk. 2, i lov om folkekirkens økonomi:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par1_Stk4_Num1\">1)</span> Kommunikation mellem stiftet, menighedsråd og præster.</p>\r\n          <p class=\"Liste1\"><span class=\"Liste1Nr\" id=\"Par1_Stk4_Num2\">2)</span> Formidling af kristendom.</p>\r\n          <p class=\"Liste1\"><span class=\"Liste1Nr\" id=\"Par1_Stk4_Num3\">3)</span> Udviklingsprojekter inden for undervisning, diakoni, IT, medier, kirkemusik og lignende, herunder analyser til forberedelse af sådanne projekter.</p>\r\n        </div>\r\n      </p>\r\n      <p class=\"Kapitel\" id=\"K2\"><span id=\"Kap2\">Kapitel 2</span></p>\r\n      <p class=\"KapitelOverskrift2\">Forvaltning, opkrævning og disponering</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Stiftsadministrationen i det enkelte stift varetager administration, regnskab og aflæggelse af årsrapport for det bindende bidrag.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Stiftsadministrationen orienterer folkekirkens administrative fællesskab senest den 1. november om fordelingen af stiftsbidraget for det kommende år på de enkelte provstier.</p>\r\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> Folkekirkens administrative fællesskab opkræver bidraget hos provstierne kvartalsvis forud. Provstiet varetager indbetalingen af bidraget på kirkekassernes vegne.</p>\r\n      <p class=\"Stk2\"><span class=\"StkNr\" id=\"Par2_Stk4\">Stk. 4.</span> Folkekirkens administrative fællesskab udbetaler det opkrævede bidrag til de enkelte stifter kvartalsvis forud.</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Stiftsbidraget disponeres i henhold til disponeringsregler fastsat i bekendtgørelse nr. 1504 af 14. december 2006 om budget og regnskabsvæsen m.v. for fællesfonden.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Stiftsbidragets likviditetsbehov dækkes af stiftets likviditet. Der tilfalder ikke særskilt renter eller gebyrer til stiftsbidraget.</p>\r\n      <p class=\"Kapitel\" id=\"K3\"><span id=\"Kap3\">Kapitel 3</span></p>\r\n      <p class=\"KapitelOverskrift2\">Regnskab og revision</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Regnskab og årsrapport for det bindende bidrag aflægges som del af stiftets regnskab og årsrapport, jf. bekendtgørelse nr. 1504 af 14. december 2006 om budget og regnskabsvæsen m.v. for fællesfonden.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Regnskab og årsrapport for bidraget sendes til stiftsrådet og offentliggøres på stiftets hjemmeside senest den 1. april i året efter regnskabsårets udløb.</p>\r\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> Regnskabet for bidraget revideres af Rigsrevisionen som led i revisionen af stiftets regnskab.</p>\r\n      <p class=\"Kapitel\" id=\"K4\"><span id=\"Kap4\">Kapitel 4</span></p>\r\n      <p class=\"KapitelOverskrift2\">Ikrafttræden</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Cirkulæret træder i kraft den 1. september 2009.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> For så vidt angår det bindende bidrag for 2010 erstatter de i § 5 stk. 3-4 anførte frister dog de fastsatte frister i kapitel 1 og 2.</p>\r\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Senest den 11. januar 2010 fastlægger stiftsrådet budget for anvendelsen af det kommende års bidrag.</p>\r\n      <p class=\"Stk2\"><span class=\"StkNr\" id=\"Par5_Stk4\">Stk. 4.</span> Stiftsadministrationen skal senest den 11. januar 2010 orientere folkekirkens administrative fællesskab om fordelingen af stiftsbidraget for 2010 mellem de enkelte provstier.</p>\r\n      <p class=\"Stk2\"><span class=\"StkNr\" id=\"Par5_Stk5\">Stk. 5.</span> Cirkulære af 18. december 2007 om udskrivning af bindende bidrag fra kirkekasserne til finansiering af aktiviteter i stifterne ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Kirkeministeriet, den 3. august 2009</P><P CLASS=SIGN1 ALIGN=\"CENTER\">Klaus Kerrn-Jespersen</P><P CLASS=SIGN2 ALIGN=\"RIGHT\">/ Lise M. Hjort Elmquist</P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/08/2009"
        },
        {
            "displayName": "Accession",
            "displayValue": "C20090006509"
        },
        {
            "displayName": "Entydig dokumentidentifikation",
            "displayValue": "AJ000403"
        },
        {
            "displayName": "Dato for førstegangsindlæggelse",
            "displayValue": "27/08/2009"
        },
        {
            "displayName": "Dato for indlæggelse",
            "displayValue": "27/08/2009"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "65"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "03/08/2009"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Kirkemin., j.nr. 580202/09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}