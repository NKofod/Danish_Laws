{
    "id": 79511,
    "title": "Instruks for veterinærpolitiet om foranstaltninger mod rabies (hundegalskab) ",
    "documentTypeId": "680",
    "isSagsforlobPeriodValid": false,
    "shortName": "INS nr 71 af 22/04/1964",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Instruks for veterinærpolitiet om  \r\n\r\n foranstaltninger mod rabies </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(hundegalskab) </P>  \r\n\r\n<BR>  \r\n\r\n<P> <B>Instruks for veterinærpolitiet om foranstaltninger mod rabies  \r\n\r\n (hundegalskab).</B>  </P>  \r\n\r\n<P>I medfør af lov nr. 156 af 14. april 1920 om smitsomme sygdomme hos  \r\n\r\n husdyrene og lov nr. 188 af 1. maj 1923 om tillæg til nævnte lov fastsættes  \r\n\r\n herved følgende bestemmelser. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> En politimyndighed, der modtager underretning  \r\n\r\n om, at et husdyr anses som mistænkt for at være angrebet af rabies, jfr. § 1,  \r\n\r\n stk. 2, i bekendtgørelse herfra nr. 126 af dags dato om bekæmpelse af rabies  \r\n\r\n (hundegalskab), eller som på anden måde kommer til kundskab om, at et husdyr  \r\n\r\n mistænkes for at være angrebet af nævnte sygdom, skal omgående foranledige,  \r\n\r\n at der tilkaldes en dyrlæge. </P>  \r\n\r\n<P CLASS=STK> <I>Stk. 2. </I> En dyrlæge, der tilkaldes af besidderen af et  \r\n\r\n husdyr eller af politiet i anledning af, at husdyret anses som mistænkt for  \r\n\r\n at være angrebet af rabies, skal i det omfang, det er muligt, underkaste  \r\n\r\n dyret en undersøgelse. Såfremt han hos dyret konstaterer et eller flere af de  \r\n\r\n i § 1, stk. 1, i fornævnte bekendtgørelse omtalte symptomer, skal han  \r\n\r\n omgående telefonisk underrette vedkommende politimester, veterinærinspektør,  \r\n\r\n kredsdyrlæge og embedslæge om sagen, og han skal snarest muligt derefter  \r\n\r\n sende en skriftlig indberetning om sagen til politimesteren, der snarest  \r\n\r\n muligt skal videresende indberetningen med sine eventuelle bemærkninger til  \r\n\r\n vedkommende veterinærinspektør. </P>  \r\n\r\n<P CLASS=STK> <I>Stk. 3. </I> Dyrlægen skal påse, at der forholdes med det  \r\n\r\n mistænkte dyr i overensstemmelse med de i § 1, stk. 3-5, i fornævnte  \r\n\r\n bekendtgørelse fastsatte bestemmelser, og indskærpe besidderen de ham i  \r\n\r\n henhold til disse bestemmelser påhvilende pligter samt pålægge besidderen at  \r\n\r\n drage omsorg for, at dyret fodres og røgtes af en bestemt person. </P>  \r\n\r\n<P CLASS=STK> <I>Stk. 4. </I> Dyrlægen skal regelmæssigt tilse et isoleret  \r\n\r\n husdyr i tilsynsperioden. Såfremt besidderen underretter ham om yderligere  \r\n\r\n symptomer på rabies hos dyret, skal han straks tilse dette. Dyret skal altid  \r\n\r\n tilses på 6.-dagen og på 14.-dagen efter etableringen af tilsynet. Såfremt  \r\n\r\n dyrlægen efter sidstnævnte undersøgelse finder, at der intet grundlag er for  \r\n\r\n at opretholde mistanken om, at dyret er angrebet af rabies, skal han  \r\n\r\n underrette besidderen herom og om, at de i § 1, stk. 3, i fornævnte  \r\n\r\n bekendtgørelse omhandlede foranstaltninger ikke længere skal iagttages. Hvis  \r\n\r\n dyrlægen derimod ikke mener at kunne betragte mistanken som bortfaldet, skal  \r\n\r\n han telefonisk drøfte sagen med vedkommende veterinærinspektør, der afgør, om  \r\n\r\n tilsynsperioden skal forlænges. </P>  \r\n\r\n<P CLASS=STK> <I>Stk. 5. </I> Diagnosen rabies må ikke stilles, medmindre  \r\n\r\n veterinærdirektoratets godkendelse heraf foreligger, eller det er bekræftet  \r\n\r\n ved en laboratorieundersøgelse, at dyret er angrebet af sygdommen. Så snart  \r\n\r\n diagnosen rabies er stillet, meddeler veterinærdirektoratet kredsdyrlægen, om  \r\n\r\n dyret straks skal aflives ved veterinærpolitiets foranstaltning, eller -  \r\n\r\n såfremt direktoratet ikke ønsker dyret aflivet - hvordan der skal forholdes  \r\n\r\n med dyret. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> En politimyndighed, der modtager anmeldelse om  \r\n\r\n et vildtlevende dyr, der formodes at være angrebet af rabies, jfr. § 4 i  \r\n\r\n fornævnte bekendtgørelse, skal omgående underrette vedkommende  \r\n\r\n veterinærinspektør eller kredsdyrlæge herom og skal endvidere drage omsorg  \r\n\r\n for, at dyret forsøges indfanget, eller, såfremt dette er vanskeligt,  \r\n\r\n nedskydes. Skydningen skal så vidt muligt ske således, at dyrets hoved ikke  \r\n\r\n beskadiges. Har dyret bidt et menneske, må nedskydning kun ske i nødsfald, da  \r\n\r\n det af hensyn til diagnosticering af sygdommen er vigtigt, at dyret indfanges  \r\n\r\n og holdes under observation. </P>  \r\n\r\n<P CLASS=STK> <I>Stk. 2. </I> Vedkommende veterinærinspektør træffer i hvert  \r\n\r\n enkelt tilfælde nærmere bestemmelse om, hvordan der skal forholdes med et  \r\n\r\n indfanget dyr, herunder om isolation af dyret og tilsyn med dette. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Såfremt et særlig værdifuldt stykke kvæg eller  \r\n\r\n en særlig værdifuld hest er blevet bidt af et af rabies angrebet dyr, kan  \r\n\r\n veterinærdirektoratet tillade, at aflivning undlades, jfr. § 3, stk. 2, i  \r\n\r\n fornævnte bekendtgørelse. Tilladelsen skal betinges af følgende, som  \r\n\r\n besidderen skriftligt skal forpligte sig til at overholde i 6 måneder: </P>  \r\n\r\n<P>a. Dyret må ikke komme i berøring med andre husdyr og skal holdes  \r\n\r\n opstaldet på ejendommen. En hest kan dog anvendes til arbejde på ejendommens  \r\n\r\n egne marker, såfremt den er forsynet med mundkurv. Uvedkommende personer må  \r\n\r\n ikke have adgang til dyret. Dyret skal så vidt muligt fodres og røgtes af en  \r\n\r\n bestemt person, der ikke må have sår på udækkede legemsdele. Såfremt den  \r\n\r\n pågældende tilsmudses med snavs fra dyret, skal han desinficere sig, og der  \r\n\r\n skal derfor i stalden være anbragt en spand eller lignende med en 2 promille  \r\n\r\n natriumhydroxydopløsning. </P>  \r\n\r\n<P>b. Såfremt dyret malkes, kan mælken uden kogning føres til et mejeri under  \r\n\r\n forudsætning af, at dyret ikke viser symptomer på rabies, jfr. § 1, stk. 1, i  \r\n\r\n fornævnte bekendtgørelse. Såfremt dyret viser sådanne symptomer, skal mælken  \r\n\r\n nedgraves i mindst 1,3 meters dybde. Nedgravning må ikke ske i møddingen.  \r\n\r\n</P>  \r\n\r\n<P>c. Såfremt dyret dør eller viser symptomer på rabies, skal dyrlægen  \r\n\r\n omgående tilkaldes. </P>  \r\n\r\n<P>d. Såfremt dyret dør eller aflives, skal det obduceres, jfr.§ 4, stk. 2.  \r\n\r\n Kød og organer m.v. må ikke bruges til føde for mennesker eller dyr. Der skal  \r\n\r\n forholdes med kadaveret i overensstemmelse med de i § 4, stk. 3, fastsatte  \r\n\r\n bestemmelser. </P>  \r\n\r\n<P>e. Besidderen skal afholde alle de med gennemførelsen af de omhandlede  \r\n\r\n foranstaltninger forbundne udgifter. </P>  \r\n\r\n<P CLASS=STK> <I>Stk. 2. </I> Dyrlægen skal tilse de i stk. 1 omhandlede dyr  \r\n\r\n en gang om måneden i de første 3 måneder og endvidere umiddelbart før udløbet  \r\n\r\n af den i stk. 1 nævnte 6-månedersfrist. I øvrigt skal dyrlægen straks  \r\n\r\n undersøge dyret, såfremt besidderen underretter ham om, at dyret er død eller  \r\n\r\n har vist symptomer på rabies. Såfremt det konstateres, at dyret er angrebet  \r\n\r\n af rabies, skal dyrlægen forhandle med veterinærdirektoratet om, hvordan der  \r\n\r\n videre skal forholdes med dyret. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Aflivning af et mindre dyr, der er angrebet af  \r\n\r\n rabies eller mistænkt herfor, skal ske ved bladskud eller med kulilte, f.eks.  \r\n\r\n udstødningsgas fra et automobil. Æter eller kloroform kan anvendes ved  \r\n\r\n aflivning af dyrene. Benyttelse af medikamenter, der kan tænkes at beskadige  \r\n\r\n eventuelt virus og derved vanskeliggøre diagnostikken, skal undgås. Aflivning  \r\n\r\n af større husdyr som kvæg og heste skal ske ved hjerte- eller bladskud eller  \r\n\r\n eventuelt ved anvendelse af boltpistol. </P>  \r\n\r\n<P CLASS=STK> <I>Stk. 2. </I> Når et dyr, der er angrebet af rabies eller  \r\n\r\n mistænkt herfor, er død eller aflivet, skal det obduceres. Dyrlægen skal  \r\n\r\n endvidere på den hurtigste måde til statens veterinære serumlaboratorium,  \r\n\r\n B&uuml;lowsvej 27, København V. (baneadresse Frederiksberg station), indsende  \r\n\r\n hovedet af det døde dyr med de øverste halshvirvler. Af mindre dyr kan  \r\n\r\n eventuelt hele kadaveret indsendes. Materialet skal nedlægges i en  \r\n\r\n plasticpose el. lign., og i øvrigt skal der ved indpakningen anvendes  \r\n\r\n vandsugende stof i nødvendigt omfang. Der må ikke ved emballeringen anvendes  \r\n\r\n desinfektionsmidler, da benyttelse heraf kan gøre materialet uegnet til  \r\n\r\n podning. I øvrigt skal de til enhver tid gældende bestemmelser om emballering  \r\n\r\n af smittefarlige forsendelser iagttages. Forsendelsen skal være vedlagt et  \r\n\r\n omhyggeligt udfyldt eksemplar af en af serumlaboratoriet til brug ved sådanne  \r\n\r\n forsendelser udarbejdet blanket tilligemed en kopi af blanketten. </P>  \r\n\r\n<P CLASS=STK> <I>Stk. 3. </I> Dyrlægen skal påse, at resten af kadaveret med  \r\n\r\n hud og hår, efter at huden er sønderskåret på kroppen, nedgraves i mindst 1,3  \r\n\r\n meters dybde og overhældes med lysol eller kreolin. Kadavere af større dyr  \r\n\r\n kan dog tilføres en destruktionsanstalt under forudsætning af, at lederen af  \r\n\r\n denne samt den ved anstalten ansatte tilsynsførende dyrlæge i hvert enkelt  \r\n\r\n tilfælde gøres opmærksom på den med transporten og behandlingen af kadaveret  \r\n\r\n forbundne smitterisiko. Afhudning af kadaveret må ikke finde sted.  \r\n\r\n Destruktionsanstalten skal instrueres om i fornødent omfang at foretage  \r\n\r\n desinfektion af transportvogn, lokaler og personale m.v. </P>  \r\n\r\n<P CLASS=STK> <I>Stk. 4. </I> Dyrlægen skal underrette vedkommende  \r\n\r\n veterinærinspektør om det passerede og skal afgive en skriftlig indberetning  \r\n\r\n indeholdende en obduktionsberetning til politimesteren, der snarest muligt  \r\n\r\n skal tilstille veterinærdirektoratet indberetningen tilligemed en udskrift af  \r\n\r\n det, der er tilført politiprotokollen om sagen. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> I tilfælde, hvor et dyr er død eller aflivet på  \r\n\r\n grund af rabies, skal dyrlægen foranledige, at det rum, bur etc. hvori dyret  \r\n\r\n har opholdt sig, samt alle genstande, der har været udsat for besudling med  \r\n\r\n snavs, urin og gødning m.v. fra dyret, grundigt renses ved afvaskning med en  \r\n\r\n varm opløsning af soda (5 pct.) og derefter desinficeres i det omfang, dette  \r\n\r\n må anses for nødvendigt for at hindre smittespredning. Som  \r\n\r\n desinfektionsmiddel skal anvendes enten en 2 pct. natriumhydroxydopløsning,  \r\n\r\n en 1 promille sublimatopløsning eller en 2 procent formaldehydopløsning (60 g  \r\n\r\n solutio formaldehydi til 1 liter vand). </P>  \r\n\r\n<P CLASS=STK> <I>Stk. 2. </I> Dyrets gødning og strøelse, der har været  \r\n\r\n anvendt til dyret, skal brændes eller nedgraves i mindst 1,3 meters dybde.  \r\n\r\n Jord, der er blevet besudlet som i stk. 1 anført, samt eventuel mælk fra  \r\n\r\n dyret skal nedgraves i nævnte dybde. </P>  \r\n\r\n<P CLASS=STK> <I>Stk. 3. </I> Såfremt det pågældende dyr er en hund eller  \r\n\r\n kat, skal puder, hynder, tæpper, kæder, bånd, tøjler, dækkener, mundkurve og  \r\n\r\n kurve m.m., der har været anvendt til dyret, brændes. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Dyrlægen skal i videst muligt omfang påse, at  \r\n\r\n personer med sår på udækkede legemsdele ikke beskæftiger sig med dyr, der er  \r\n\r\n angrebet af rabies eller mistænkt herfor, eller med nedslagning, obduktion og  \r\n\r\n nedgravning af sådanne dyr eller med rengøring og desinfektion m.v. i henhold  \r\n\r\n til § 5, og han skal i fornødent omfang instruere personer, der beskæftiges  \r\n\r\n som anført, om den med arbejdet forbundne risiko og om, hvilke  \r\n\r\n forsigtighedsforanstaltninger der bør iagttages ved arbejdets udførelse,  \r\n\r\n herunder eventuel anvendelse af gummihandsker. Han skal drage omsorg for, at  \r\n\r\n der i fornødent omfang er desinfektionsmidler til stede. Såfremt nogen i  \r\n\r\n dyrlægens nærværelse under udførelse af sådant arbejde pådrager sig en  \r\n\r\n læsion, skal dyrlægen sørge for, at der straks foretages en foreløbig  \r\n\r\n behandling af den pågældende ved meget grundig udvaskning af læsionen med  \r\n\r\n koncentreret sæbeopløsning (20% blød sæbe i vand) med påfølgende meget  \r\n\r\n grundig udskylning med vand. Dyrlægen skal derefter pålægge den pågældende  \r\n\r\n omgående at søge lægehjælp. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Når der er konstateret rabies hos en hund eller  \r\n\r\n en kat skal politimesteren efter forhandling med vedkommende  \r\n\r\n veterinærinspektør snarest muligt etablere et afspærringsdistrikt, der skal  \r\n\r\n omfatte et område på ca. 10 km til alle sider fra det sted, hvor det angrebne  \r\n\r\n dyr hører hjemme, eller hvor det er blevet indfanget eller skudt. Har dyret  \r\n\r\n strejfet om, kan der fastsættes et større afspærringsdistrikt. Politimesteren  \r\n\r\n kan efter forhandling med veterinærinspektøren samle flere  \r\n\r\n afspærringsdistrikter, der ligger i nærheden af hinanden, til eet  \r\n\r\n afspærringsdistrikt. Distrikternes grænser skal så vidt muligt følge  \r\n\r\n naturlige grænselinier i terrænet. </P>  \r\n\r\n<P CLASS=STK> <I>Stk. 2. </I> Såfremt rabies konstateres hos andre dyr end  \r\n\r\n hunde og katte, eller såfremt det må antages, at et dyr er angrebet af  \r\n\r\n sygdommen, skal der etableres et afspærringsdistrikt, hvis  \r\n\r\n veterinærdirektoratet anmoder politimesteren herom. </P>  \r\n\r\n<P CLASS=STK> <I>Stk. 3. </I> Etablering af et afspærringsdistrikt skal  \r\n\r\n kundgøres af politiet ved avertering i de lokale blade samt ved opslag, der  \r\n\r\n udleveres fra veterinærdirektoratet. Såfremt der ikke oprettes et  \r\n\r\n afspærringsdistrikt i tilfælde, hvor rabies er konstateret, jfr. stk. 2, skal  \r\n\r\n politimesteren foranledige, at sygdomsudbruddet gøres til genstand for omtale  \r\n\r\n i de lokale blade. </P>  \r\n\r\n<P CLASS=STK> <I>Stk. 4. </I> På de veje, der fører ind i et  \r\n\r\n afspærringsdistrikt, skal der ved politiets foranstaltning anbringes tavler  \r\n\r\n af holdbart materiale, hvorpå er anført &#187;Rabies (hundegalskab).  \r\n\r\n Afspærringsdistrikt. Politiet.&#171; </P>  \r\n\r\n<P CLASS=STK> <I>Stk. 5. </I> Politimesteren skal foranledige, at hunde i et  \r\n\r\n afspærringsdistrikt vaccineres i overensstemmelse med bestemmelserne i § 7 i  \r\n\r\n fornævnte bekendtgørelse. Vaccination af en hund skal i videst muligt omfang  \r\n\r\n foretages af besidderens sædvanlige dyrlæge. Dyrlægen skal i forbindelse med  \r\n\r\n vaccinationen udlevere besidderen af hunden det med vaccinen følgende mærke  \r\n\r\n og gøre ham bekendt med, at mærket skal anbringes i hundens halsbånd, og han  \r\n\r\n skal journalisere vaccinationen med angivelse af dato og årstal for  \r\n\r\n vaccinationens udførelse, besidderens navn og adresse, dyrets signalement og  \r\n\r\n vaccinationsmærkets nummer. </P>  \r\n\r\n<P CLASS=STK> <I>Stk. 6. </I> Ophævelse af et afspærringsdistrikt foretages  \r\n\r\n af politimesteren efter forud indhentet godkendelse af veterinærdirektoratet.  \r\n\r\n Sådan godkendelse kan normalt meddeles når der er forløbet 3 måneder efter  \r\n\r\n det sidst konstaterede tilfælde af rabies i området. Ophævelse af  \r\n\r\n afspærringsdistriktet skal kundgøres af politiet i de lokale blade. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> For de i denne instruks omhandlede forretninger  \r\n\r\n honoreres dyrlægerne efter reglerne i det til enhver tid gældende cirkulære  \r\n\r\n om betaling for offentlige forretninger, jfr. for tiden cirkulære nr. 64 af  \r\n\r\n 15. marts 1962. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Denne instruks træder i kraft straks. Samtidig  \r\n\r\n ophæves afsnittet om hundegalskab inclusive §§ 156-159 i instruks nr. 167 af  \r\n\r\n 24. august 1894 for veterinærpolitiet ved den offentlige behandling af  \r\n\r\n smitsomme sygdomme hos husdyrene. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 22. april  \r\n\r\n 1964. </I> </P>  \r\n\r\n<P CLASS=UNDERSKREVET-AF ALIGN=CENTER>Karl Skytte. </P>  \r\n\r\n<P CLASS=MINISTER ALIGN=RIGHT>/L. Simonsen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/04/1964"
        },
        {
            "displayName": "Accession",
            "displayValue": "C19640007123"
        },
        {
            "displayName": "Entydig dokumentidentifikation",
            "displayValue": "CM038724"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/2002"
        },
        {
            "displayName": "Dokumenttype",
            "displayValue": "Instruks"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "71"
        },
        {
            "displayName": "År for udstedelse",
            "displayValue": "1964"
        },
        {
            "displayName": "Dato for underskrift",
            "displayValue": "22/04/1964"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Landbrugsmin. j.nr. V.246-48-1964"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}