{
    "id": 49231,
    "title": "Instruks for kemikaliekontrollen ",
    "documentTypeId": "680",
    "isSagsforlobPeriodValid": false,
    "shortName": "INS nr 215 af 25/09/1961",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Instruks for kemikaliekontrollen </H1>  \r\n\r\n<P></P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Kemikaliekontrollen har til opgave: </P>  \r\n\r\n<UL CLASS=PLAIN-LIST>  \r\n\r\n<LI>a) at føre kontrol med overholdelsen af lovgivningen om midler til  \r\n\r\n bekæmpelse af plantesygdomme, ukrudt og visse skadedyr samt om midler til  \r\n\r\n regulering af plantevækst, jfr. lov nr. 118 af 3. maj 1961, </LI>  \r\n\r\n<LI>b) at overvåge overholdelsen af lovgivningen om gifte og sundhedsfarlige  \r\n\r\n stoffer, jfr. § 19 i lov nr. 119 af 3. maj 1961, </LI>  \r\n\r\n<LI>c) at foretage kemisk analyse med hensyn til de af den under a) nævnte  \r\n\r\n lovgivning omfattende midler for statens forsøgsvirksomhed i plantekultur,  \r\n\r\n statens skadedyrslaboratorium og statens husdyrbrugsudvalg, </LI>  \r\n\r\n<LI>d) efter begæring af fabrikanter og importører at foretage kemisk analyse  \r\n\r\n af bekæmpelsesmidler (frivillig forhåndskontrol). </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Yderligere opgaver kan pålægges  \r\n\r\n kemikaliekontrollen. </P>  \r\n\r\n<P CLASS=STK> <I>Stk. 3. </I> For de i stk. 1 under b) nævnte opgaver kan  \r\n\r\n kemikaliekontrollens virksomhed fastsættes ved en af indenrigsministeriet  \r\n\r\n udarbejdet instruks. </P>  \r\n\r\n<P>Kontrol med tilvirkning, salg og anvendelse af midler til bekæmpelse af  \r\n\r\n plantesygdomme, ukrudt og visse skadedyr samt af midler til regulering af  \r\n\r\n plantevækst. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ved den i § 1, stk. 1, a, nævnte kontrol skal  \r\n\r\n kemikaliekontrollen påse, at de fastsatte forskrifter for tilvirkning, salg  \r\n\r\n og anvendelse m.m. af bekæmpelsesmidler nøje overholdes. Kemikaliekontrollen  \r\n\r\n skal herunder særligt påse: </P>  \r\n\r\n<UL CLASS=PLAIN-LIST>  \r\n\r\n<LI>a) at bekæmpelsesmidlernes indhold af virksomme stoffer m.m. - med den  \r\n\r\n indrømmede latitude - svarer til den på pakningen angivne deklaration, </LI>  \r\n\r\n<LI>b) at bekæmpelsesmidlerne sælges i den foreskrevne emballage og med den  \r\n\r\n foreskrevne etikette, </LI>  \r\n\r\n<LI>c) at reklamering m.m. med hensyn til bekæmpelsesmidler ikke er  \r\n\r\n vildledende, herunder bl.a. med hensyn til giftfare, eller i strid med de  \r\n\r\n gældende bestemmelser om afprøvning og anerkendelse af bekæmpelsesmidler,  \r\n\r\n</LI>  \r\n\r\n<LI>d) at forhandlerne overholder de for salg og opbevaring af  \r\n\r\n bekæmpelsesmidlerne fastsatte forskrifter, herunder bl.a. med hensyn til  \r\n\r\n opbevaring i giftskab (giftrum) og forbud mod salg i anbrud, </LI>  \r\n\r\n<LI>e) at personer, der har fået landbrugsministeriets tilladelse til  \r\n\r\n anvendelse af bekæmpelsesmidler i fareklasse X, kun anvender midler, som er  \r\n\r\n omfattet af tilladelsen. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Den i § 2, a, omhandlede kontrol udøves ved  \r\n\r\n udtagning af prøver af færdigblandede bekæmpelsesmidler. Prøveudtagning kan  \r\n\r\n foretages såvel hos fabrikanter og importører som hos forhandlere og  \r\n\r\n forbrugere af bekæmpelsesmidler. </P>  \r\n\r\n<P CLASS=STK> <I>Stk. 2. </I> Når prøveudtagning foretages på  \r\n\r\n fremstillingsvirksomheder, der har eget analytisk laboratorium, i hvilket  \r\n\r\n samtlige de af virksomheden fremstillede partier af et bekæmpelsesmiddel  \r\n\r\n underkastes kontrolanalyse efter et system, der kan godkendes af  \r\n\r\n landbrugsministeriet eller kemikaliekontrollen, kan kemikaliekontrollen  \r\n\r\n normalt kun udtage prøver af bekæmpelsesmidler, der er færdiganalyseret på  \r\n\r\n virksomhedens laboratorium og derefter agtes bragt på markedet. </P>  \r\n\r\n<P CLASS=STK> <I>Stk. 3. </I> Udtagning af prøver hos forhandlere og  \r\n\r\n forbrugere skal så vidt muligt ske ved udtagning af hele pakninger, men hvor  \r\n\r\n bekæmpelsesmidlerne forekommer i store pakninger (f.eks. tromler, tønder,  \r\n\r\n balloner o.lign.) kan en passende prøve udtages af pakningerne, der derefter  \r\n\r\n plomberes af kontrollen. </P>  \r\n\r\n<P CLASS=STK> <I>Stk. 4. </I> I almindelighed bør kemikaliekontrollen ikke  \r\n\r\n yde betaling for de hos fabrikanter eller importører udtagne prøver. Prøver,  \r\n\r\n der udtages hos forhandlere eller forbrugere, kan betales af kontrollen,  \r\n\r\n eller kontrollen kan til de pågældende udlevere en kvittering, der giver de  \r\n\r\n pågældende ret til at kræve en anden pakning leveret fra fabrikanten eller  \r\n\r\n importøren. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Undersøgelser af de udtagne prøver sker  \r\n\r\n fortrinsvis ved kemisk analyse i overensstemmelse med reglerne i § 8. Hvor  \r\n\r\n kemisk analyse ikke kan finde sted, eller biologisk afprøvning af andre  \r\n\r\n grunde måtte være ønskelig, kan kemikaliekontrollen foranledige de pågældende  \r\n\r\n bekæmpelsesmidler underkastet biologisk afprøvning ved en af statens  \r\n\r\n institutioner efter nærmere forhandling med vedkommende institution. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ved konstaterede overtrædelser af bestemmelserne  \r\n\r\n om bekæmpelsesmidler - bortset fra forhandleres overtrædelse af forskrifterne  \r\n\r\n for salg og opbevaring af bekæmpelsesmidler - skal kemikaliekontrollen ved  \r\n\r\n henvendelse til vedkommende virksomhed søge sagen oplyst. Såfremt der ikke  \r\n\r\n herved fås tilstrækkelige oplysninger, kan kemikaliekontrollen om fornødent  \r\n\r\n foranledige politirapport optaget til nærmere belysning af sagen. </P>  \r\n\r\n<P CLASS=STK> <I>Stk. 2. </I> Når en overtrædelsessag er tilstrækkeligt  \r\n\r\n oplyst - eventuelt efter at der indhentet erklæring fra de institutioner, der  \r\n\r\n foretager afprøvning og meddeler anerkendelse af bekæmpelsesmidler, eller fra  \r\n\r\n landbrugsministeriets giftnævn - og kemikaliekontrollen finder, at der i  \r\n\r\n sagens anledning bør pålægges bøde eller meddeles advarsel, skal  \r\n\r\n kemikaliekontrollen afgive indstilling herom. Såfremt indstillingen går ud på  \r\n\r\n pålæggelse af bøde, skal kemikaliekontrollen fremsætte forslag om bødens  \r\n\r\n størrelse. </P>  \r\n\r\n<P CLASS=STK> <I>Stk. 3. </I> Ved overtrædelser af mindre betydning kan  \r\n\r\n kemikaliekontrollen slutte sagen ved overfor den pågældende at påtale  \r\n\r\n overtrædelsen. </P>  \r\n\r\n<P>Kemisk analyse for andre institutioner. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Når brugelige analysemetoder findes, skal  \r\n\r\n kemikaliekontrollen foretage kemisk analyse af de præparater, som indsendes  \r\n\r\n til afprøvning ved statens forsøgsvirksomhed i plantekultur og statens  \r\n\r\n skadedyrlaboratorium med henblik på anerkendelse af disse præparater.  \r\n\r\n Endvidere skal kemikaliekontrollen foretage analyse af andre præparater, som  \r\n\r\n disse institutioner med henblik på det dem påhvilende forsknings- og  \r\n\r\n oplysningsarbejde vedrørende bekæmpelsesmidler måtte ønske nærmere undersøgt,  \r\n\r\n dog kun i det omfang, kontrollens tid tillader det. Endelig skal  \r\n\r\n kemikaliekontrollen foretage kemisk analyse af de præparater, der indleveres  \r\n\r\n til landbrugsministeriets giftnævn med henblik på klassificering. </P>  \r\n\r\n<P>Frivillig forhåndskontrol. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Frivillig forhåndskontrol skal efter begæring af  \r\n\r\n fabrikanter og importører foretages af kemikaliekontrollen i det omfang,  \r\n\r\n tilsynet med de i handelen værende præparater tillader det. </P>  \r\n\r\n<P CLASS=STK> <I>Stk. 2. </I> Taksterne for frivillig forhåndskontrol skal  \r\n\r\n godkendes af landbrugsministeriet. Om de for tiden godkendte takster henvises  \r\n\r\n til bilaget til denne instruks. </P>  \r\n\r\n<P>Fremgangsmåden ved undersøgelse af bekæmpelsesmidler. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Bekæmpelsesmidler skal underkastes kemisk  \r\n\r\n analyse ved en af kemikaliekontrollens faste analytikere. Dog kan  \r\n\r\n kemikaliekontrollens laboratoriemedhjælpere foretage de forberedende skridt.  \r\n\r\n</P>  \r\n\r\n<P CLASS=STK> <I>Stk. 2. </I> De foretagne analyser skal indføres i en af  \r\n\r\n landbrugsministeriet autoriseret analyseprotokol og underskrives af den, der  \r\n\r\n har foretaget den pågældende analyse. </P>  \r\n\r\n<P CLASS=STK> <I>Stk. 3. </I> Såfremt kemikaliekontrollen efter foretaget  \r\n\r\n analyse konstaterer, at bekæmpelsesmidlernes indhold af stoffer ikke svarer  \r\n\r\n til det opgivne (eventuelt med de indrømmede latituder) eller det forlangte,  \r\n\r\n skal kemikaliekontrollen så vidt muligt foretage analyser på mere end en  \r\n\r\n prøve. 2 a 3 på hinanden følgende analyser skal vise overtrædelse af kravene,  \r\n\r\n for at en overtrædelse skal kunne betragtes som påvist. </P>  \r\n\r\n<P CLASS=STK> <I>Stk. 4. </I> I tilfælde, hvor en fabrikant eller importør  \r\n\r\n bestrider rigtigheden af et af kemikaliekontrollen opnået analyseresultat,  \r\n\r\n hvorved der er konstateret underindhold i et af vedkommende fremstillet eller  \r\n\r\n importeret bekæmpelsesmiddel, kan kemikaliekontrollen opfordre vedkommende  \r\n\r\n til at lade en sagkyndig repræsentant for denne i fællesskab med kontrollens  \r\n\r\n personale og under benyttelse af kontrollens apparatur foretage en analyse af  \r\n\r\n den pågældende prøve. </P>  \r\n\r\n<P CLASS=STK> <I>Stk. 5. </I> Så længe en sag om urigtig indhold af stoffer i  \r\n\r\n et bekæmpelsesmiddel verserer, skal kemikaliekontrollen opbevare den del af  \r\n\r\n den udtagne prøve, der ikke er benyttet til analysering. På begæring af  \r\n\r\n fabrikanten eller importøren skal kemikaliekontrollen udlevere en del af  \r\n\r\n prøven. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Det påhviler kemikaliekontrollen at drage omsorg  \r\n\r\n for, at de kemikaliekontrollen tilkommende afgifter betales. Såfremt betaling  \r\n\r\n ikke sker, skal kemikaliekontrollen fremkomme med indstilling til  \r\n\r\n landbrugsministeriet om beløbets inddrivelse. </P>  \r\n\r\n<P CLASS=STK> <I>Stk. 2. </I> De til kemikaliekontrollen givne oplysninger om  \r\n\r\n virksomhedernes omsætning, på grundlag af hvilke afgifterne beregnes, må af  \r\n\r\n kemikaliekontrollen ikke videregives til andre end landbrugsministeriet, men  \r\n\r\n kemikaliekontrollen skal på grundlag af de givne oplysninger årligt udarbejde  \r\n\r\n en oversigt over omsætningen fordelt på de enkelte bekæmpelsesmiddelgrupper  \r\n\r\n til brug for statens forsøgsvirksomhed i plantekultur og statens  \r\n\r\n skadedyrlaboratorium. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 25. september  \r\n\r\n 1961. </I> </P>  \r\n\r\n<P CLASS=UNDERSKREVET-AF ALIGN=CENTER>Karl Skytte. </P>  \r\n\r\n<P CLASS=MINISTER ALIGN=RIGHT>/ J. Jensen. </P>  \r\n\r\n</DIV>  \r\n\r\n<P>Bilag. </P>  \r\n\r\n<P>Takster for analyser, der af kemikaliekontrollen udføres som frivillig  \r\n\r\n forhåndskontrol. </P>  \r\n\r\n<PRE>  \r\n\r\n aldrin                                                       250 kr.  \r\n\r\n antu                                                         100 -  \r\n\r\n arsen                                                         65 -  \r\n\r\n arsen vandopløseligt                                          65 -  \r\n\r\n azobenzen                                                    125 -  \r\n\r\n captan                                                       125 -  \r\n\r\n chlorbensid                                                  125 -  \r\n\r\n chlorpicrin                                                  250 -  \r\n\r\n CMU                                                          250 -  \r\n\r\n coumachlor                                                   200 -  \r\n\r\n cyanider                                                      75 -  \r\n\r\n cyanater                                                     100 -  \r\n\r\n DDT                                                          250 -  \r\n\r\n DDT, leveret udpræpareret                                    150 -  \r\n\r\n diazinon                                                     200 -  \r\n\r\n 3-(3,4-dichlorphenyl)-1,1-dimethylurinstof                   250 -  \r\n\r\n dieldrin                                                     250 -  \r\n\r\n difenson                                                     125 -  \r\n\r\n 0,0-dimethyl-0-(1,2-dibrom-2,2-dichlorethyl)-phosphat        250 -  \r\n\r\n dinoseb                                                      200 -  \r\n\r\n DNOC                                                         125 -  \r\n\r\n endrin                                                       250 -  \r\n\r\n fenson                                                       125 -  \r\n\r\n ferbam                                                       125 -  \r\n\r\n 4K-2M-eddikesyre                                             300 -  \r\n\r\n 4K-2M-eddikesyre, leveret udpræpareret                       150 -  \r\n\r\n 4K-2M-propeionsyre                                           300 -  \r\n\r\n 4K-2M-propionsyre, leveret udpræpareret                      150 -  \r\n\r\n fluor                                                         70 -  \r\n\r\n frugttrækarbolineum                                          400 -  \r\n\r\n karathan                                                     125 -  \r\n\r\n kobber                                                        60 -  \r\n\r\n kviksølv                                                     150 -  \r\n\r\n lindan                                                       250 -  \r\n\r\n lindan, leveret udpræpareret                                 150 -  \r\n\r\n malathion                                                    300 -  \r\n\r\n malathion, i flydende form                                   200 -  \r\n\r\n maneb                                                        125 kr.  \r\n\r\n metaldehyd                                                    75 -  \r\n\r\n methoxychlor                                                 250 -  \r\n\r\n methylbromid                                                 250 -  \r\n\r\n methyldemeton                                                250 -  \r\n\r\n methylparathion                                              250 -  \r\n\r\n methyparathion, i flydende form                              150 -  \r\n\r\n nabam                                                        125 -  \r\n\r\n natriumchlorat                                                60 -  \r\n\r\n nicotin flydende                                             125 -  \r\n\r\n nicotin (strimler o.lign.)                                   200 -  \r\n\r\n paradechlorbenzen                                             90 -  \r\n\r\n parathion                                                    250 -  \r\n\r\n parathion i flydende form                                    150 -  \r\n\r\n pentachlornitrobenzen                                        300 -  \r\n\r\n piperonylbutoxyd                                             250 -  \r\n\r\n pyrethrin I og II                                            400 -  \r\n\r\n ronnel                                                       250 -  \r\n\r\n rotenon                                                      125 -  \r\n\r\n rotenon + totalæteroplyselig ekstrakt                        150 -  \r\n\r\n salicylanilid                                                 75 -  \r\n\r\n sprøjteolier                                                 250 -  \r\n\r\n sulfo-TEPP                                                   150 -  \r\n\r\n svovl                                                        100 -  \r\n\r\n svovlkalk                                                    125 -  \r\n\r\n 666, gammaisomeren i 666                                     250 -  \r\n\r\n 666, leveret udpræpareret                                    150 -  \r\n\r\n tecnazen                                                     300 -  \r\n\r\n thallium i rene vandige opløsninger                           60 -  \r\n\r\n thallium i andre præparater                                  115 -  \r\n\r\n thiram                                                       200 -  \r\n\r\n totalsyre i 2,4-D-eddikesyre præparater                      150 -  \r\n\r\n N-trichlormethylmercaptobenzen-1,2-dicarboximid              125 -  \r\n\r\n 3-((beta-acetyl-alpha-phenyl)-ethyl)-4-hydroxycoumarin       250 -  \r\n\r\n zineb                                                        125 -  \r\n\r\n Zinkphosphid                                                 125 -  \r\n\r\n ziram                                                        125 -  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/10/1961"
        },
        {
            "displayName": "Accession",
            "displayValue": "C19610021523"
        },
        {
            "displayName": "Entydig dokumentidentifikation",
            "displayValue": "CM008040"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "04/09/2003"
        },
        {
            "displayName": "Dokumenttype",
            "displayValue": "Instruks"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "215"
        },
        {
            "displayName": "År for udstedelse",
            "displayValue": "1961"
        },
        {
            "displayName": "Dato for underskrift",
            "displayValue": "25/09/1961"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Miljøstyrelsen"
        },
        {
            "displayName": "Ressortministeriets journalnummer",
            "displayValue": "Landbrugsmin. j.nr. V. 425-135-1961"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}