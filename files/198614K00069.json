{
    "id": 107949,
    "title": "1986 BTL 69   BETÆNKNING OVER FORSLAG TIL LOV OM ÆNDRING AF LOV OM ERSTATNING TIL   BESÆTTELSESTIDENS OFRE    NR L 69 1986-87, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 69",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 69 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om erstatning til  \r\n\r\n besættelsestidens ofre <BR>  \r\n\r\n Nr L 69 1986-87, 1. samling </P>  \r\n\r\n<P></P>  \r\n\r\n<P>Afgivet af socialudvalget </P>  \r\n\r\n<P></P>  \r\n\r\n<P>Afgivet: 19870409 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til socialministeren, som denne har besvaret </P>  \r\n\r\n<P>skriftligt. Nogle af disse spørgsmål og ministerens svar herpå er </P>  \r\n\r\n<P>optrykt som bilag til betænkningen. </P>  \r\n\r\n<P>Udvalget har endvidere modtaget skriftlig henvendelse fra </P>  \r\n\r\n<P>Sammenslutningen af Erhvervshæmmede fra Frihedskampen. </P>  \r\n\r\n<P>Der er af et flertal stillet ændringsforslag, hvorom henvises til de </P>  \r\n\r\n<P>ledsagende bemærkninger. </P>  \r\n\r\n<P>Herefter indstiller et FLERTAL (Socialdemokratiets, Socialistisk </P>  \r\n\r\n<P>Folkepartis og Det Radikale Venstres medlemmer af udvalget) </P>  \r\n\r\n<P>lovforslaget til VEDTAGELSE med det stillede ændringsforslag. </P>  \r\n\r\n<P>Under 1. behandling var der bred enighed om lovforslagets </P>  \r\n\r\n<P>intentioner, men nogen tvivl om måden at løse problemet på. Det </P>  \r\n\r\n<P>fremgik, at socialministeren havde ændret sin hidtil lidt </P>  \r\n\r\n<P>afvisende holdning og nu mente, at den bedste løsning ville være, </P>  \r\n\r\n<P>at der blev givet dispensation efter lovens § 64, stk. 1, og under </P>  \r\n\r\n<P>udvalgsarbejdet har ministeren i en kommentar til en redegørelse </P>  \r\n\r\n<P>fra Erstatningsrådet fremhævet, at den pågældende </P>  \r\n\r\n<P>dispensationsbestemmelse bør kunne anvendes. </P>  \r\n\r\n<P>Imidlertid fremgår det af Erstatningsrådets redegørelse, at </P>  \r\n\r\n<P>meddelelse af dispensation efter § 64, stk. 1, alene vil medføre, </P>  \r\n\r\n<P>at tilfældet vil kunne behandles efter erstatningslovens § 1, og </P>  \r\n\r\n<P>kun vil kunne give mulighed for erstatningstilkendegivelse, </P>  \r\n\r\n<P>såfremt betingelserne for dispensation fra kravet om </P>  \r\n\r\n<P>anmeldelsesfristens overholdelse er opfyldt, jf. §§ 7 og 66. Det </P>  \r\n\r\n<P>indebærer ifølge redegørelsen, at der skal foreligge væsentlig </P>  \r\n\r\n<P>invaliditet, og at det ikke kan skønnes at være overvejende </P>  \r\n\r\n<P>sandsynligt, at lidelsen skyldes andre forhold end de forhold, </P>  \r\n\r\n<P>hvorunder den pågældende har levet under besættelsen. </P>  \r\n\r\n<P>Erstatningsrådet konkluderer herefter, at der formentlig i de fleste </P>  \r\n\r\n<P>tilfælde ikke vil blive tale om ydelse af erstatning, samt at </P>  \r\n\r\n<P>dette formentlig i særlig grad vil være tilfældet med hensyn til </P>  \r\n\r\n<P>tilkendelse af erstatning til enker. </P>  \r\n\r\n<P>Det er derfor flertallets opfattelse, at en benyttelse af § 64, stk. </P>  \r\n\r\n<P>1, ikke vil tilgodese de såkaldte Shanghai-søfolk og deres </P>  \r\n\r\n<P>efterladte. </P>  \r\n\r\n<P>Regeringspartierne ønsker en klassificering af folk, der led under </P>  \r\n\r\n<P>krigen og dens følger, hvorimod fanger og modstandsfolk ikke </P>  \r\n\r\n<P>ønsker denne sortering. </P>  \r\n\r\n<P>Frihedsfonden ved Paul Thygesen og Jørgen Kieler har imidlertid den </P>  \r\n\r\n<P>opfattelse, at dispensation ikke er nok. </P>  \r\n\r\n<P>Flertallet ønsker derfor at sikre såvel Shanghai-søfolkene som deres </P>  \r\n\r\n<P>enker imod enhver fortolkningstvivl ved dette lovforslag. </P>  \r\n\r\n<P>Et MINDRETAL (Det Konservative Folkepartis, Venstres, </P>  \r\n\r\n<P>Centrum-Demokraternes og Kristeligt Folkepartis medlemmer af </P>  \r\n\r\n<P>udvalget) finder ikke, at der er behov for at gennemføre en </P>  \r\n\r\n<P>ændring som foreslået. Det skal herved især bemærkes, at </P>  \r\n\r\n<P>Erstatningsrådet med socialministerens tilslutning er af den </P>  \r\n\r\n<P>opfattelse, at Shanghai-søfolkene kan bevilges dispensation efter </P>  \r\n\r\n<P>§ 64, stk. 1. Mindretallet er enigt i, at Shanghai-søfolkenes </P>  \r\n\r\n<P>sager skal optages til behandling efter lov om erstatning til </P>  \r\n\r\n<P>besættelsestidens ofre, og har hæftet sig ved de vurderinger, der </P>  \r\n\r\n<P>foreligger i Erstatningsrådets redegørelse af 20. januar 1987. </P>  \r\n\r\n<P>Det fremgår heraf, at når der dispenseres for Shanghai-søfolkene </P>  \r\n\r\n<P>efter lovens § 64, stk. 1, vil betingelsen for tilkendelse af </P>  \r\n\r\n<P>erstatning være, dels at der skal foreligge væsentlig invaliditet, </P>  \r\n\r\n<P>dels at der ikke skal skønnes at være overvejende sandsynlighed </P>  \r\n\r\n<P>for, at lidelsen skyldes andre forhold end de forhold, hvorunder </P>  \r\n\r\n<P>pågældende har levet under besættelsen. Mindretallet finder, at </P>  \r\n\r\n<P>dette er rimelige krav. </P>  \r\n\r\n<P>Det fremgår også af Erstatningsrådets redegørelse, at konsekvenserne </P>  \r\n\r\n<P>af at lade Shanghai-søfolkene henføre under lovens § 1 a ville </P>  \r\n\r\n<P>være en urimelig forskelsbehandling i forhold til f.eks. personer, </P>  \r\n\r\n<P>der har deltaget i stærkt fysisk eller psykisk belastende </P>  \r\n\r\n<P>modstandsarbejde her i landet, men som blot ikke opfylder lovens </P>  \r\n\r\n<P>krav om mindst 12 måneders uafbrudt aktivitet. Ligeledes ville der </P>  \r\n\r\n<P>blive tale om en urimelig forskelsbehandling i forhold til </P>  \r\n\r\n<P>personer, der var interneret under belastende forhold her i </P>  \r\n\r\n<P>landet. </P>  \r\n\r\n<P>Hvad angår ændringsforslaget om indsættelse af en ny § 1 b, skal det, </P>  \r\n\r\n<P>som det også fremgår af svaret på spørgsmål 5, bemærkes, at dette </P>  \r\n\r\n<P>alene er en redaktionel ændring i forhold til det foreliggende </P>  \r\n\r\n<P>lovforslag og vil medføre nøjagtig den samme urimelige </P>  \r\n\r\n<P>forskelsbehandling. </P>  \r\n\r\n<P>Mindretallet indstiller derfor det foreliggende lovforslag til </P>  \r\n\r\n<P>FORKASTELSE ved 3. behandling. </P>  \r\n\r\n<P>Ændringsforslag </P>  \r\n\r\n<P>Af et FLERTAL (S, SF og RV): </P>  \r\n\r\n<P>Til teksten </P>  \r\n\r\n<P>1) Den foreslåede ændring af § 1 a udgår, og i stedet indsættes: </P>  \r\n\r\n<P>&#187;Efter § 1 a indsættes som ny paragraf: </P>  \r\n\r\n<P>&#187;§ 1 b. Danske statsborgere, som under den tyske besættelse som </P>  \r\n\r\n<P>søfarende har været interneret eller tilbageholdt i mindst 12 </P>  \r\n\r\n<P>måneder i udenlandsk havn, og deres efterladte er berettigede til </P>  \r\n\r\n<P>ydelse efter bestemmelserne i dette afsnit på samme måde som </P>  \r\n\r\n<P>fastsat i § 1 a.&#171;&#187; </P>  \r\n\r\n<P>BEMÆRKNINGER </P>  \r\n\r\n<P>Til nr. 1 </P>  \r\n\r\n<P>Ændringsforslaget er stillet delvis på baggrund af udtalelsen fra </P>  \r\n\r\n<P>Erstatningsrådet af 20. januar 1987. </P>  \r\n\r\n<P>AGNETE LAUSTSEN (KF) fmd. KAREN HØJTE JENSEN (KF) LIZZIE </P>  \r\n\r\n<P>LICHTENBERG (KF) MERETE AARUP (KF) BIRTHE RØNN HORNBECH (V) </P>  \r\n\r\n<P>HANNE SEVERINSEN (V) BIRGITH MOGENSEN (CD) KOFOD-SVENDSEN (KRF) HANNE  \r\n\r\n ANDERSEN (S) JYTTE ANDERSEN (S) METTE GROES (S) </P>  \r\n\r\n<P>JOANNA RØNN (S) ERIK B. SMITH (S) nfmd. TAANQUIST (S) </P>  \r\n\r\n<P>AGERSCHOU (SF) BIRTHE HANSEN (SF) AASE OLESEN (RV) </P>  \r\n\r\n<P>Partierne FP og VS havde ikke medlemmer i udvalget. </P>  \r\n\r\n<P>Bilag 1 </P>  \r\n\r\n<P>Et af udvalgets spørgsmål til socialministeren </P>  \r\n\r\n<P>samt dennes besvarelse heraf </P>  \r\n\r\n<P>SPØRGSMÅL 5: </P>  \r\n\r\n<P>Hvilke bemærkninger har ministeren til det af Erstatningsrådet </P>  \r\n\r\n<P>foreslåede om indsættelse af en ny § 1 b? Endvidere ønskes oplyst, </P>  \r\n\r\n<P>hvilke konsekvenser det i øvrigt ville kunne få, om man udvidede </P>  \r\n\r\n<P>tidsperioden fra de foreslåede 6 til 12 måneder. </P>  \r\n\r\n<P>SVAR: </P>  \r\n\r\n<P>Indledningsvis bemærkes, at Erstatningsrådet i sin redegørelse af 20. </P>  \r\n\r\n<P>januar 1987 udtaler, at en ny bestemmelse som foreslået i § 1 a, </P>  \r\n\r\n<P>stk. 1, nr. 3, vil medføre en urimelig forskelsbehandling over for </P>  \r\n\r\n<P>personer, der har deltaget i belastende modstandsarbejde, men ikke </P>  \r\n\r\n<P>fuldt ud opfylder varighedskravet på 1 år, eller personer, der på </P>  \r\n\r\n<P>grund af deltagelse i modstandsarbejde har været interneret her i </P>  \r\n\r\n<P>landet. Socialministeriet er som tidligere anført enigt med </P>  \r\n\r\n<P>Erstatningsrådet heri. </P>  \r\n\r\n<P>Når rådet har foreslået en eventuel ny § 1 b, er dette alene udtryk </P>  \r\n\r\n<P>for en redaktionel ændring i forhold til det foreliggende </P>  \r\n\r\n<P>lovforslag. En sådan § 1 b vil derfor medføre den samme urimelige </P>  \r\n\r\n<P>forskelsbehandling. </P>  \r\n\r\n<P>Skulle en sådan løsning imidlertid alligevel vælges, kan </P>  \r\n\r\n<P>Socialministeriet være enigt med Erstatningsrådet i, at en </P>  \r\n\r\n<P>placering som § 1 b vil være mest hensigtsmæssig af de af rådet </P>  \r\n\r\n<P>anførte grunde, jf. redegørelsen af 20. januar 1987. </P>  \r\n\r\n<P>Erstatningsrådets forslag om en eventuel udvidelse af varighedskravet </P>  \r\n\r\n<P>fra 6 til 12 måneder skal ses på baggrund af det samtidige forslag </P>  \r\n\r\n<P>om, at eventuel sejlads i allieret tjeneste skal kunne indgå i </P>  \r\n\r\n<P>tidsperioden. </P>  \r\n\r\n<P>En udvidelse af tidsperioden må selvsagt antages at formindske </P>  \r\n\r\n<P>antallet af mulige erstatningsberettigede. Dette vil dog næppe </P>  \r\n\r\n<P>have betydning for de søfarende, der var interneret i Shanghai </P>  \r\n\r\n<P>under besættelsen, under hensyn til interneringsperiodens </P>  \r\n\r\n<P>varighed. </P>  \r\n\r\n<P>Det er ikke muligt at indhente nærmere oplysninger for så vidt angår </P>  \r\n\r\n<P>personer, der eventuelt kan være erstatningsberettigede, jf. </P>  \r\n\r\n<P>svarene på spørgsmål 1 og 4. </P>  \r\n\r\n<P>Bilag 2 </P>  \r\n\r\n<P>Erstatningsrådets redegørelse af 20. januar 1987 </P>  \r\n\r\n<P>ERSTATNINGSRÅDET </P>  \r\n\r\n<P>Den 20. januar 1987 </P>  \r\n\r\n<P>SOCIALMINISTERIET. </P>  \r\n\r\n<P>I skrivelse af 3. november 1986 (1. kt. j.nr. 1401) har </P>  \r\n\r\n<P>Socialministeriet anmodet Erstatningsrådet om en udtalelse i </P>  \r\n\r\n<P>anledning af forslag til lov om ændring af lov om erstatning til </P>  \r\n\r\n<P>besættelsestidens ofre, fremsat af Tommy Dinesen (SF) m.fl. den </P>  \r\n\r\n<P>29. oktober 1986. </P>  \r\n\r\n<P>Efter forslaget indsættes i erstatningslovens § 1 a, stk. 1, et nyt </P>  \r\n\r\n<P>nr. 3 af følgende ordlyd: &#187;3) har været interneret eller </P>  \r\n\r\n<P>tilbageholdt som søfarende i mindst 6 måneder i udenlandsk havn, </P>  \r\n\r\n<P>eller&#171;. </P>  \r\n\r\n<P>De nugældende nr. 3 og 4 bliver herefter nr. 4 og 5. </P>  \r\n\r\n<P>Efter bemærkningerne til den foreslåede bestemmelse medfører denne, </P>  \r\n\r\n<P>at personkredsen, der er omfattet af erstatningsloven, udvides med </P>  \r\n\r\n<P>søfolk, der har været interneret eller tilbageholdt i mindst 6 </P>  \r\n\r\n<P>måneder i udenlandsk havn. </P>  \r\n\r\n<P>Det anføres videre, at ændringen specielt vedrører de danske søfolk, </P>  \r\n\r\n<P>der under 2. verdenskrig blev forhindret i at forlade Shanghai, og </P>  \r\n\r\n<P>som er udførligt omtalt i de almindelige bemærkninger, men at </P>  \r\n\r\n<P>bestemmelsen i øvrigt også finder anvendelse på andre, der har </P>  \r\n\r\n<P>været udsat for en lignende situation. </P>  \r\n\r\n<P>Det anføres endvidere i bemærkningerne, at socialministeren i et svar </P>  \r\n\r\n<P>på et skriftligt spørgsmål har oplyst, at den pågældende </P>  \r\n\r\n<P>personkreds ikke kan omfattes af dispensationsbestemmelsen i </P>  \r\n\r\n<P>erstatningslovens § 64, stk. 1, hvorfor en udvidelse af </P>  \r\n\r\n<P>personkredsen er nødvendig. </P>  \r\n\r\n<P>Erstatningsrådet har behandlet det rejste spørgsmål i møder den 8. </P>  \r\n\r\n<P>december 1986 og den 16. januar 1987. </P>  \r\n\r\n<P>Ved behandlingen var Erstatningsrådet bekendt med den udtalelse, som </P>  \r\n\r\n<P>Sikringsstyrelsen har afgivet til Socialministeriet den 13. </P>  \r\n\r\n<P>november 1986. </P>  \r\n\r\n<P>Endvidere var rådet bekendt med, at der under 1. behandling af </P>  \r\n\r\n<P>lovforslaget såvel af socialministeren som af ordførere blev peget </P>  \r\n\r\n<P>på den mulighed, at den hidtil fulgte praksis vedrørende </P>  \r\n\r\n<P>anvendelse af erstatningslovens § 64, stk. 1, for så vidt angår </P>  \r\n\r\n<P>Shanghai-søfolkene og andre i en tilsvarende situation blev </P>  \r\n\r\n<P>ændret. </P>  \r\n\r\n<P>Erstatningsrådet skal udtale følgende: </P>  \r\n\r\n<P>Som det er Socialministeriet bekendt, har Erstatningsrådet fundet, at </P>  \r\n\r\n<P>dispensation efter § 64, stk. 1, måtte forudsætte, at der forelå </P>  \r\n\r\n<P>en indsats fra den pågældende. For så vidt angår de søfolk, der </P>  \r\n\r\n<P>under 2. verdenskrig opholdt sig i Shanghai, forelå ikke for alles </P>  \r\n\r\n<P>vedkommende nogen indsats, og Erstatningsrådet har derfor ikke </P>  \r\n\r\n<P>fundet grundlag for at meddele dispensation. </P>  \r\n\r\n<P>Det kan oplyses, at der fra Erstatningsrådet har foreligget en sag om </P>  \r\n\r\n<P>en sømand, der på grund af sygdom var afmønstret i Shanghai den 3. </P>  \r\n\r\n<P>januar 1940 og derefter var forblevet i Shanghai. </P>  \r\n\r\n<P>Han blev den 13. oktober 1944 arresteret af japanerne og idømt 10 års </P>  \r\n\r\n<P>fængsel for sammen med en i Shanghai bosat dansker at have hjulpet </P>  \r\n\r\n<P>engelske og amerikanske officerer til flugt. </P>  \r\n\r\n<P>Han var fængslet til den 16. august 1945. </P>  \r\n\r\n<P>Efter at den pågældende i 1960 havde indgivet anmeldelse af krav på </P>  \r\n\r\n<P>erstatning efter erstatningslovens afsnit 1, meddelte </P>  \r\n\r\n<P>Erstatningsrådet dispensation efter § 64, stk. 1, og efter at </P>  \r\n\r\n<P>Sikringsstyrelsen i 1977 havde fastsat invaliditeten til 100 pct., </P>  \r\n\r\n<P>blev der efter § 1 i lov nr. 376 af 12. juli 1946 om tillæg til </P>  \r\n\r\n<P>erstatningsloven, jf. dennes afsnit 2, tillagt ham hædersgave. Han </P>  \r\n\r\n<P>afgik ved døden i 1977. </P>  \r\n\r\n<P>Erstatningsrådet har drøftet, om der i de meget udførlige </P>  \r\n\r\n<P>oplysninger, der nu gennem den af Frihedsfonden foretagne </P>  \r\n\r\n<P>undersøgelse er tilvejebragt om Shanghai-søfolkenes forhold under </P>  \r\n\r\n<P>2. verdenskrig og deres nuværende helbredsforhold, måtte kunne </P>  \r\n\r\n<P>findes en begrundelse for at meddele dispensation efter § 64, stk. </P>  \r\n\r\n<P>1, selv om der ikke for alles vedkommende kan dokumenteres en </P>  \r\n\r\n<P>indsats. </P>  \r\n\r\n<P>Efter de nu foreliggende oplysninger har de pågældende under opholdet </P>  \r\n\r\n<P>i Shanghai været udsat for belastninger, der for manges </P>  \r\n\r\n<P>vedkommende har medført en stærk forringelse af deres helbred. </P>  \r\n\r\n<P>Rådet mener, at dette kan begrunde en ændring af praksis, således </P>  \r\n\r\n<P>at der gives dispensation efter § 64, stk. 1. </P>  \r\n\r\n<P>Erstatningsrådet har herved fundet det af betydning, at </P>  \r\n\r\n<P>erstatningslovens § 1 omfatter personer, der her i landet har </P>  \r\n\r\n<P>været ramt af krigshandlinger og krigslignende handlinger, og </P>  \r\n\r\n<P>herunder også personer, der har været tilfældige ofre for sådanne </P>  \r\n\r\n<P>handlinger, uden egen indsats. </P>  \r\n\r\n<P>Erstatningsrådet har imidlertid under hensyn til, at spørgsmålet om </P>  \r\n\r\n<P>en udvidelse af den af erstatningsloven omfattede personkreds nu </P>  \r\n\r\n<P>er under behandling i Folketinget, ikke ment på egen hånd at burde </P>  \r\n\r\n<P>foregribe afgørelsen ved at foretage en sådan ændring i konkret </P>  \r\n\r\n<P>foreliggende sager. </P>  \r\n\r\n<P>Herved har Erstatningsrådet også taget i betragtning, at meddelelse </P>  \r\n\r\n<P>af dispensation efter erstatningslovens § 64, stk. 1, alene vil </P>  \r\n\r\n<P>medføre, at tilfældet vil kunne behandles efter erstatningslovens </P>  \r\n\r\n<P>§ 1, og således som anført i Sikringsstyrelsens udtalelse kun vil </P>  \r\n\r\n<P>kunne medføre mulighed for erstatningstilkendelse, såfremt </P>  \r\n\r\n<P>betingelserne for dispensation for anmeldelsesfristens </P>  \r\n\r\n<P>overskridelse, jf. §§ 7 og 66, er opfyldt. </P>  \r\n\r\n<P>Dette vil som anført af Sikringsstyrelsen sige, at der foreligger </P>  \r\n\r\n<P>væsentlig invaliditet, og at det ikke skønnes at være overvejende </P>  \r\n\r\n<P>sandsynligt, at lidelsen skyldes andre forhold end de forhold, </P>  \r\n\r\n<P>hvorunder den pågældende har levet under besættelsen. </P>  \r\n\r\n<P>Det er Erstatningsrådets opfattelse, at der som følge af disse </P>  \r\n\r\n<P>betingelser, selv om dispensation meddeles, i en række, og </P>  \r\n\r\n<P>formentlig de fleste, tilfælde ikke vil blive tale om ydelse af </P>  \r\n\r\n<P>erstatning. Dette vil formentlig i særlig grad være tilfældet med </P>  \r\n\r\n<P>hensyn til tilkendelse af erstatning til enker. </P>  \r\n\r\n<P>For så vidt angår forslaget om i § 1 a, stk. 1, at indsætte et nyt </P>  \r\n\r\n<P>nr. 3 omfattende primært Shanghai-søfolkene skal Erstatningsrådet </P>  \r\n\r\n<P>bemærke, at rådet deler de betænkeligheder, som Sikringsstyrelsen </P>  \r\n\r\n<P>i sin udtalelse giver udtryk for. </P>  \r\n\r\n<P>Rådet finder, at der vil blive tale om en urimelig forskelsbehandling </P>  \r\n\r\n<P>over for personer, der har deltaget i belastende modstandsarbejde, </P>  \r\n\r\n<P>men ikke fuldt ud opfylder bestemmelsens varighedskrav, eller </P>  \r\n\r\n<P>personer, der - som nævnt af Sikringsstyrelsen - på grund af </P>  \r\n\r\n<P>deltagelse i modstandsarbejde har været interneret her i landet. </P>  \r\n\r\n<P>I denne forbindelse bør det ikke overses, at en ændring af </P>  \r\n\r\n<P>lovbestemmelsen som foreslået kunne befrygtes at få den </P>  \r\n\r\n<P>konsekvens, at også andre grupper med baggrund i besættelsestiden </P>  \r\n\r\n<P>måtte kunne fremsætte ønske om inddragelse under erstatningsloven, </P>  \r\n\r\n<P>hvilket ville kunne medføre yderligere urimeligheder i forhold til </P>  \r\n\r\n<P>de folk, der gjorde en aktiv indsats i Danmark. </P>  \r\n\r\n<P>Efter disse generelle betragtninger skal rådet i øvrigt pege på, at </P>  \r\n\r\n<P>en indsættelse af et nyt nr. 3 og i konsekvens heraf ændring af de </P>  \r\n\r\n<P>hidtidige nr. 3 og 4 til nr. 4 og 5 forekommer mindre </P>  \r\n\r\n<P>hensigtsmæssig. Efter en eventuel lovændring som foreslået vil der </P>  \r\n\r\n<P>vedrørende de to grupper kunne være risiko for usikkerhed i </P>  \r\n\r\n<P>forhold til tidligere behandlede sager. </P>  \r\n\r\n<P>Rådet går ud fra, at indplacering som nyt nr. 3 er sket, fordi det </P>  \r\n\r\n<P>nye nr. 3 ligesom det gældende nr. 2 omhandler søfolk. </P>  \r\n\r\n<P>Imidlertid er der den væsentlige forskel på nr. 2 og det nye nr. 3, </P>  \r\n\r\n<P>at personer omfattet af nr. 2 har ydet en indsats, medens dette </P>  \r\n\r\n<P>ikke er tilfældet vedrørende alle personer omfattet af det nye nr. </P>  \r\n\r\n<P>3. At personer omfattet af de nugældende nr. 3 og 4 også har ydet </P>  \r\n\r\n<P>en indsats, gør placeringen yderligere uhensigtsmæssig. </P>  \r\n\r\n<P>Rådet vil finde, at indsættelsen af den foreslåede gruppe i givet </P>  \r\n\r\n<P>fald lige så godt kunne ske som et nyt nr. 5. </P>  \r\n\r\n<P>Rådet skal pege på, at det muligvis endog ville være mere </P>  \r\n\r\n<P>hensigtsmæssigt på baggrund af de særlige forhold, der har ført </P>  \r\n\r\n<P>til ønsket om at indsætte et nyt nr., at den nye bestemmelse </P>  \r\n\r\n<P>indsættes som en ny paragraf 1 b. </P>  \r\n\r\n<P>Bestemmelsen kunne eventuelt formuleres således: &#187;Danske </P>  \r\n\r\n<P>statsborgere, som under den tyske besættelse som søfarende har </P>  \r\n\r\n<P>været interneret eller tilbageholdt i mindst 6 måneder i </P>  \r\n\r\n<P>udenlandsk havn, og deres efterladte er berettigede til ydelse </P>  \r\n\r\n<P>efter bestemmelserne i dette afsnit på samme måde som fastsat i § </P>  \r\n\r\n<P>1 a.&#171; </P>  \r\n\r\n<P>Erstatningsrådet skal i denne forbindelse pege på, at der for rådet </P>  \r\n\r\n<P>har foreligget et antal tilfælde omhandlende danske søfolk, der </P>  \r\n\r\n<P>efter den 9. april 1940 havde begyndt sejlads i allieret tjeneste, </P>  \r\n\r\n<P>men som på grund af, at de ved Frankrigs kapitulation havde </P>  \r\n\r\n<P>befundet sig i fransk havn i selve Frankrig eller i franske </P>  \r\n\r\n<P>besiddelser i Nordafrika, var blevet afskåret fra at fortsætte i </P>  \r\n\r\n<P>allieret tjeneste, og som yderligere i en række tilfælde var </P>  \r\n\r\n<P>blevet underkastet frihedsberøvelse eller tilbageholdelse, dog af </P>  \r\n\r\n<P>betydelig kortere varighed end for Shanghai-søfolkene. </P>  \r\n\r\n<P>Erstatningsrådet har i sådanne tilfælde meddelt dispensation efter </P>  \r\n\r\n<P>erstatningslovens § 64, stk. 1, således at tilfældene kunne </P>  \r\n\r\n<P>behandles efter erstatningslovens § 1. </P>  \r\n\r\n<P>Erstatningsrådet skal pege på, at det, såfremt det under hensyn til </P>  \r\n\r\n<P>det foreliggende lovforslags intention findes hensigtsmæssigt at </P>  \r\n\r\n<P>indsætte en ny bestemmelse som foreslået i erstatningsloven, burde </P>  \r\n\r\n<P>overvejes at udforme det tidsmæssige krav således, at eventuel </P>  \r\n\r\n<P>sejlads i allieret tjeneste kunne sammenlægges med efterfølgende </P>  \r\n\r\n<P>frihedsberøvelse eller tilbageholdelse. </P>  \r\n\r\n<P>I så fald burde det dog muligvis overvejes at øge det tidsmæssige </P>  \r\n\r\n<P>krav fra 6 måneder til 12 måneder. </P>  \r\n\r\n<P>På ERSTATNINGSRåDETS VEGNE </P>  \r\n\r\n<P>N. E. Bank-Mikkelsen </P>  \r\n\r\n<P>K. Kampmann </P>  \r\n\r\n<P>Socialministerens kommentarer til Erstatningsrådets </P>  \r\n\r\n<P>redegørelse af 20. januar 1987 </P>  \r\n\r\n<P>Under henvisning til mit indlæg ved 1. behandling af ovennævnte </P>  \r\n\r\n<P>lovforslag, hvori jeg tilkendegav, at jeg ville opfordre </P>  \r\n\r\n<P>Erstatningsrådet til at overveje en dispensation for </P>  \r\n\r\n<P>Shanghai-søfolkene efter lovens § 64, stk. 1, samt eventuelle </P>  \r\n\r\n<P>andre muligheder, fremsender jeg hermed Erstatningsrådets </P>  \r\n\r\n<P>redegørelse. Jeg vil anmode om, at denne redegørelse må indgå i </P>  \r\n\r\n<P>udvalgets arbejde. </P>  \r\n\r\n<P>Som kommentar til redegørelsen vil jeg påpege, at Erstatningsrådet på </P>  \r\n\r\n<P>det grundlag, der nu foreligger, finder, at der kan gives </P>  \r\n\r\n<P>dispensation efter § 64, stk. 1, i disse sager. Jeg er enig heri. </P>  \r\n\r\n<P>Som påpeget af Erstatningsrådet giver dette ikke i sig selv garanti </P>  \r\n\r\n<P>for, at erstatning tilkendes. Jeg skal dog i denne forbindelse </P>  \r\n\r\n<P>pege på, at betingelserne for at opnå erstatning i disse tilfælde </P>  \r\n\r\n<P>herefter vil være, at der skal foreligge væsentlig invaliditet, og </P>  \r\n\r\n<P>at der ikke skal skønnes at være overvejende sandsynlighed for, at </P>  \r\n\r\n<P>lidelsen skyldes andre forhold end de forhold, hvorunder </P>  \r\n\r\n<P>pågældende har levet under besættelsen. Gennem disse regler </P>  \r\n\r\n<P>opstilles således en formodning om, at invaliditeten skyldes </P>  \r\n\r\n<P>forholdene under besættelsen. </P>  \r\n\r\n<P>Jeg finder da heller ikke, at der er nogen grund til at tilkende </P>  \r\n\r\n<P>erstatning efter lov om erstatning til besættelsestidens ofre, </P>  \r\n\r\n<P>hvis det er overvejende sandsynligt, at lidelsen har en anden </P>  \r\n\r\n<P>årsag end pågældendes forhold under besættelsen. Jeg skal særlig </P>  \r\n\r\n<P>henvise til, at Erstatningsrådet har udtalt, at en gunstigere </P>  \r\n\r\n<P>tilkendelsesregel vil betyde en urimelig forskelsbehandling i </P>  \r\n\r\n<P>forhold til andre grupper. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00069"
        },
        {
            "displayName": "Entydig dokumentidentifikation",
            "displayValue": "CL005223"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "69"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}