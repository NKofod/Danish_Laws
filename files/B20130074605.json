{
    "id": 152481,
    "title": "Bekendtgørelse om særlige betingelser for godkendelse af udbud af erhvervsakademiuddannelser, professionsbacheloruddannelser, videregående voksenuddannelser (akademiuddannelser) og diplomuddannelser",
    "documentTypeId": "60",
    "isSagsforlobPeriodValid": true,
    "shortName": "BEK nr 746 af 24/06/2013",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om særlige betingelser for godkendelse af udbud af erhvervsakademiuddannelser, professionsbacheloruddannelser, videregående voksenuddannelser (akademiuddannelser) og diplomuddannelser</p>\r\n<p class=\"Indledning2\">I medfør af § 21, stk. 4, i lov nr. 601 af 12. juni 2013 om akkreditering af videregående uddannelsesinstitutioner fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Bekendtgørelsen finder anvendelse ved godkendelse af de videregående uddannelsesinstitutioners udbud af erhvervsakademiuddannelser, professionsbacheloruddannelser, videregående voksenuddannelser (akademiuddannelser) og diplomuddannelser, jf. bekendtgørelse om akkreditering af videregående uddannelsesinstitutioner og godkendelse af nye videregående uddannelser.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Ministeren for forskning, innovation og videregående uddannelser godkender et erhvervsakademis udbud af de erhvervsakademiuddannelser og videregående voksenuddannelser (akademiuddannelser), der er behov for, at erhvervsakademiet udbyder, jf. § 4 i lov om erhvervsakademier for videregående uddannelser. Ministeren godkender tillige en professionshøjskoles udbud af de erhvervsakademiuddannelser og videregående voksenuddannelser (akademiuddannelser), der er behov for, at professionshøjskolen udbyder, jf. § 4, stk. 3, i lov om professionshøjskoler for videregående uddannelser. Det er dog en betingelse, at professionshøjskolen er etableret ved en sammenlægning af en eller flere professionshøjskoler og et eller flere erhvervsakademier.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Er en professionshøjskole ikke omfattet af stk. 1, kan ministeren godkende dens udbud af en erhvervsakademiuddannelse eller en videregående voksenuddannelse (akademiuddannelse), hvis der er et behov for udbud af uddannelsen, som ikke kan eller forventes at kunne dækkes af udbud, der er godkendt efter stk. 1.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Ministeren kan godkende, at en maritim uddannelsesinstitution, der er godkendt til at udbyde videregående uddannelser, kan udbyde en erhvervsakademiuddannelse eller videregående voksenuddannelse (akademiuddannelse) inden for det maritime område.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> En godkendelse efter stk. 1-3 gives til at dække behovet for udbuddet af den pågældende uddannelse i institutionens vedtægtsbestemte forsyningsområde eller et nærmere bestemt geografisk område.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Ministeren for forskning, innovation og videregående uddannelser godkender en professionshøjskoles udbud af de professionsbacheloruddannelser og diplomuddannelser, der er behov for, at professionshøjskolen udbyder, jf. § 4 i lov om professionshøjskoler for videregående uddannelser. Ministeren godkender tillige medie- og journalisthøjskolens udbud af de professionsbacheloruddannelser og diplomuddannelser inden for højskolens område, der er behov for, at medie- og journalisthøjskolen udbyder, jf. § 4 i lov om medie- og journalisthøjskolen.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Ministeren godkender et erhvervsakademis udbud af de tekniske og merkantile professionsbacheloruddannelser og tekniske og merkantile diplomuddannelser, der er behov for, at erhvervsakademiet udbyder. Det er dog en betingelse herfor, at erhvervsakademiet har indgået en partnerskabsaftale med en professionshøjskole, jf. § 6 i lov om erhvervsakademier for videregående uddannelser og § 5 a i lov om professionshøjskoler for videregående uddannelser.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Ministeren kan godkende, at en uddannelsesinstitution, der ikke er en professionshøjskole, kan udbyde en professionsbacheloruddannelse eller en diplomuddannelse, hvis der er et behov for udbud af uddannelsen, som ikke kan eller forventes at kunne dækkes af udbud, der er godkendt efter stk. 1 og 2, jf. dog stk. 4 og 5. En godkendelse efter 1. pkt. kan kun gives til en uddannelsesinstitution inden for den offentlige forvaltning med statslig godkendelse til udbud af en eller flere videregående uddannelser.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Ministeren kan godkende, at Aarhus Universitet og Danmarks Tekniske Universitet efter sammenlægningen med henholdsvis Ingeniørhøjskolen i Aarhus og Ingeniørhøjskolen i København kan udbyde professionsbacheloruddannelser og diplomuddannelser inden for ingeniørområdet. Ministeren kan godkende, at Københavns Universitet efter sammenlægning med Det Informationsvidenskabelige Akademi kan udbyde diplomuddannelser inden for det informationsvidenskabelige område.</p>\r\n<p class=\"Stk2\">\r\n   <span class=\"StkNr\" id=\"Par3_Stk5\">Stk. 5.</span> Ministeren kan godkende, at en maritim uddannelsesinstitution, der er godkendt til at udbyde videregående uddannelser, kan udbyde en professionsbacheloruddannelse eller diplomuddannelse inden for det maritime område.</p>\r\n<p class=\"Stk2\">\r\n   <span class=\"StkNr\" id=\"Par3_Stk6\">Stk. 6.</span> En godkendelse efter stk. 1-5 gives til at dække behovet for udbuddet af den pågældende uddannelse i institutionens vedtægtsbestemte forsyningsområde eller et nærmere bestemt geografisk område.</p>\r\n<p class=\"Stk2\">\r\n   <span class=\"StkNr\" id=\"Par3_Stk7\">Stk. 7.</span> Ministeren træffer senest den 31. december 2014 afgørelse om, hvilken professionshøjskole der overtager en godkendelse efter stk. 2.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Bekendtgørelsen træder i kraft den 1. juli 2013.</p><div class=\"Givet\" id=\"Givet\"><p class=\"Givet\" align=\"center\">Ministeriet for Forskning, Innovation og Videregående Uddannelser, den 24. juni 2013</p><p class=\"Sign1\" align=\"center\">Morten Østergaard</p><p class=\"Sign2\" align=\"right\">/ Jette Skovbjerg</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2013"
        },
        {
            "displayName": "Accession",
            "displayValue": "B20130074605"
        },
        {
            "displayName": "Entydig dokumentidentifikation",
            "displayValue": "BR000273"
        },
        {
            "displayName": "Dato for førstegangsindlæggelse",
            "displayValue": "26/06/2013"
        },
        {
            "displayName": "Dato for indlæggelse",
            "displayValue": "26/06/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "746"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "24/06/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Forskning, Innovation og Videregående Uddannelser, <br />Styrelsen for Universiteter og Internationalisering, j.nr. 13/006082-02"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}