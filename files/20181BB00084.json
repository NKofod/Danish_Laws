{
    "id": 206721,
    "title": "Forslag til folketingsbeslutning om at udvikle risikovurderinger af scenarier for global opvarmning",
    "documentTypeId": "480",
    "isSagsforlobPeriodValid": true,
    "shortName": "2018/1 BSF 84",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 29. januar 2019 af Rasmus Nordqvist (ALT), Uffe Elbæk (ALT) og Christian Poll (ALT)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at udvikle risikovurderinger af scenarier for global opvarmning</p>\r\n<p class=\"NormalInd\">Folketinget pålægger regeringen at udarbejde risikoscenarier for de samfundsøkonomiske konsekvenser for Danmark ved en global temperaturstigning på henholdsvis 1,5, 2, 4 og 6 grader i 2050.</p>\r\n<p class=\"NormalInd\">\r\n</p>\r\n<p class=\"NormalInd\">De samfundsøkonomiske konsekvenser bør bl.a. inkludere forholdene for:</p>\r\n<p class=\"Liste1\">\r\n   <span class=\"Liste1Nr\">–</span> Fødevareforsyning, herunder omkostninger i forbindelse med ændrede forhold for fødevareproduktionen, høstudbytte m.v.</p>\r\n<p class=\"Liste1\">\r\n   <span class=\"Liste1Nr\">–</span> Sundhedsomkostninger, herunder særlig i forbindelse med luftforurening.</p>\r\n<p class=\"Liste1\">\r\n   <span class=\"Liste1Nr\">–</span> Klimatilpasning i forhold til kystsikring m.v.</p>\r\n<p class=\"Liste1\">\r\n   <span class=\"Liste1Nr\">–</span> Finansielle risici, herunder tabte investeringer og finansiel ustabilitet samt forsikringsmæssige forhold ved de forskellige temperaturstigninger.</p>\r\n<p class=\"Liste1\">\r\n   <span class=\"Liste1Nr\">–</span> Migration til Danmark som følge af mennesker på flugt fra klimaforandringer.</p>\r\n<p class=\"Liste1\">\r\n   <span class=\"Liste1Nr\">–</span> Infrastruktur, særlig transportinfrastrukturen, der traditionelt er særlig sårbar.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Prisen for klimaforandringer kan ikke alene gøres op i kroner og øre. Klimaforandringer har en lang række konsekvenser, som er vanskelige at værdisætte. De koster menneskeliv, de tvinger folk væk fra deres hjem og ødelægger natur og miljø. Det er konsekvenser, der aldrig kan rettes op på, og som har mere end en økonomisk pris. Vi skal gøre alt, vi kan, for at undgå fremtidige temperaturstigninger – lige meget hvordan man kan måle og veje omkostningerne ved dem.</p>\r\n<p class=\"NormalInd\">\r\n</p>\r\n<p class=\"NormalInd\">Dog ved vi, at det, man har tal på, taler man om. Derfor opfordrer forslagsstillerne til, at vi får udarbejdet risikoscenarier for de samfundsøkonomiske konsekvenser i Danmark ved henholdsvis 1,5, 2, 4 og 6 graders global opvarmning i 2050.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne mener, at risikoen for klimarelaterede effekter må forstås som samspillet mellem klimarelaterede katastrofer og sårbarheden og eksponeringen af menneskelige og naturlige systemer.</p>\r\n<p class=\"NormalInd\">\r\n</p>\r\n<p class=\"NormalInd\">Disse risikoscenarier skal ikke guide Danmarks klimapolitik, men de kan bidrage til at sikre, at debatten foregår på et mest muligt oplyst grundlag. Der findes i dag forskning at læne sig op ad, som f.eks. Tyndall Centre for Climate Change Researchs HELIX-program (High-End cLimate Impacts and eXtremes), der assisterer beslutningstagere i at tilpasse sig et ændret klima med troværdige, sammenhængende globale og regionale analyser af en verden med henholdsvis 1,5, 2, 4 og 6 graders global opvarmning.</p>\r\n<p class=\"NormalInd\">\r\n</p>\r\n<p class=\"NormalInd\">Vi har i dag intet overblik over de samfundsøkonomiske konsekvenser for Danmark som følge af de fremtidige klimaforandringer, mens vi fra en række internationale organisationer har bud på, hvad de globale omkostninger kan blive. F.eks. kan prisen for tilpasning til klimaforandringerne alene meget vel blive 500 mia. dollar pr. år inden 2050 ifølge FN.</p>\r\n<p class=\"NormalInd\">\r\n</p>\r\n<p class=\"NormalInd\">Klimarelateret ekstremt vejr koster i forvejen mange penge, mens de fremtidige omkostninger i forbindelse med klimaforandringer er ekstremt afhængige af, hvor hurtigt vi reducerer drivhusgasudledningerne. Prisen for klimaforandringerne kan imidlertid reduceres markant, hvis vi formår at begrænse den globale opvarmning mest muligt.</p>\r\n<p class=\"NormalInd\">\r\n</p>\r\n<p class=\"NormalInd\">Ifølge Climate Action Network (CAN) kostede ekstremt vejr som tørke, storme, floder og brande i 2017 14 mia. euro i Europa. CAN’s prognose er, at 3 graders global opvarmning vil koste 190 mia. euro i årlige økonomiske tab som følge af ekstremt vejr, sundhedsomkostninger, ændrede høstudbytter og påvirkning af turisme og infrastruktur, mens vi ved 2 graders global opvarmning vil have økonomiske omkostninger på 120 mia. euro årligt.</p>\r\n<p class=\"NormalInd\">\r\n</p>\r\n<p class=\"NormalInd\">Herhjemme så vi for nylig eksempler på, hvad fremtidens ændrede og mere ekstreme vejr kan få af samfundsøkonomiske konsekvenser. Tørken i sommeren 2018 reducerede den danske kornhøst med mindst 2,9 mio. t og påførte erhvervet tab på minimum 5,8 mia. kr.</p>\r\n<p class=\"NormalInd\">\r\n</p>\r\n<p class=\"NormalInd\">Den 27. november 2018 meddelte regeringen i forbindelse med Europa-Kommissionens udspil til en langsigtet klimastrategi, at regeringen ønsker at vide, hvad det vil koste for Europa, hvis vi ikke reducerer udledningerne. I denne forbindelse udtalte energi-, forsynings- og klimaminister Lars Christian Lilleholt: »Hvis vi blot sidder med hænderne i skødet, vil en masse omkostninger stige eksplosivt« og »Jeg har en klar forventning om, at det vil være god business at gøre en kraftig indsats mod klimaforandringerne, og at det vil blive alt for dyrt ikke at gøre noget« (Berlingske Tidende, den 27. november 2018: »Regeringen stiller krav til EU: Vi vil kende klimaprisen«).</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne kvitterer for dette initiativ, som Alternativet vil følge tæt for at sikre, at alle væsentlige aspekter af prisen for klimaforandringer medtages, og mener, at vi samtidig skal udarbejde risikoscenarier ved de forskellige temperaturstigninger i dansk kontekst, så klimadebatten kan foregå på et så nuanceret grundlag som muligt.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Rasmus Nordqvist </span>(ALT):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at udvikle risikovurderinger af scenarier for global opvarmning.</p>\r\n<p class=\"ForslagsNummer\">(Beslutningsforslag nr. B 84)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2018/1 BF 84",
            "stateLabel": "Forkastet",
            "references": [
                {
                    "shortName": "2018/1 BSF 84",
                    "title": "Forslag til folketingsbeslutning om at udvikle risikovurderinger af scenarier for global opvarmning",
                    "presentationName": "Beslutningsforslag som fremsat",
                    "documentTypeId": 480,
                    "documentId": 206721,
                    "eliUri": "/eli/ft/20181BB00084",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/beslutningsforslag/b84/index.htm"
                },
                {
                    "shortName": "2018/1 BRB 84",
                    "title": "Beretning over Forslag til folketingsbeslutning om at udvikle risikovurderinger af scenarier for global opvarmning",
                    "presentationName": "Beretning over beslutningsforslag",
                    "documentTypeId": 510,
                    "documentId": 209013,
                    "eliUri": "/eli/ft/20181EB01071",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "30/01/2019"
        },
        {
            "displayName": "Accession",
            "displayValue": "20181BB00084"
        },
        {
            "displayName": "Entydig dokumentidentifikation",
            "displayValue": "AX022577"
        },
        {
            "displayName": "Dato for førstegangsindlæggelse",
            "displayValue": "30/01/2019"
        },
        {
            "displayName": "Dato for indlæggelse",
            "displayValue": "30/01/2019"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "84"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}