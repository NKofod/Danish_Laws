{
    "id": 32967,
    "title": "Vedrørende anvendelse af tvangsbøder ",
    "documentTypeId": "250",
    "isSagsforlobPeriodValid": false,
    "shortName": "UDT nr 9120 af 04/08/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at det er en betingelse for, at tilsynsmyndighederne kan  \r\n\r\n anvende sanktioner, at der foreligger den fornødne klarhed vedrørende  \r\n\r\n ulovligheden, dvs. at der ikke må være rimelig tvivl om, at lovgivningen er  \r\n\r\n tilsidesat. </I> </P>  \r\n\r\n<P> <I>Det vil sædvanligvis være afgørende for tilsynsmyndighedernes  \r\n\r\n vurdering af lovligheden, at der foreligger en udtalelse fra vedkommende  \r\n\r\n ressortmyndighed. Ressortmyndigheden vil blive anmodet om at udtale sig om  \r\n\r\n dels, hvorvidt der foreligger en klar ulovlighed, dels hvorvidt myndigheden i  \r\n\r\n det konkrete tilfælde finder anvendelse af sanktioner påkrævet. Hvis der  \r\n\r\n foreligger en utvetydig udtalelse fra ressortmyndigheden, vil den i  \r\n\r\n almindelighed blive lagt til grund og forpligte tilsynsmyndighederne til at  \r\n\r\n gribe ind i overensstemmelse hermed. </I> </P>  \r\n\r\n<P> <I>Endvidere udtalt på baggrund af to udtalelser fra ressortmyndigheden,  \r\n\r\n at en kommunes praksis med afvisning af boligsøgende med flygtningestatus til  \r\n\r\n almennyttigt boligbyggeri, var klart ulovligt. Henset til, at  \r\n\r\n kommunalbestyrelsen efter at være blevet gjort bekendt hermed havde fastholdt  \r\n\r\n denne praksis, fandt Indenrigsministeriet det påkrævet at gennemtvinge, at  \r\n\r\n denne praksis bragtes til ophør. Betingelserne for at anvende tvangsbøder  \r\n\r\n over for de medlemmer af kommunalbestyrelsen, som var ansvarlige for  \r\n\r\n undladelsen af at lovliggøre praksis, var derfor efter Indenrigsministeriets  \r\n\r\n opfattelse opfyldte. Det forhold, at kommunalbestyrelsen måtte anlægge  \r\n\r\n retssag mod ressortmyndigheden, fandtes ikke i den konkrete sag at kunne  \r\n\r\n tillægges betydning. </I> </P>  \r\n\r\n<P> <I>Endelig udtalt, at Indenrigsministeriet var af den opfattelse, at  \r\n\r\n tilsynsrådet i den konkrete sag var forpligtet til at træffe beslutning om  \r\n\r\n anvendelse af tvangsbøder, og at det ville være klart ulovligt, såfremt  \r\n\r\n tilsynsrådet undlod at opfylde denne forpligtelse. Ministeriet gav i denne  \r\n\r\n forbindelse udtryk for, at såfremt tilsynsrådet skulle træffe beslutning om  \r\n\r\n ikke at anvende tvangsbøder, var ministeriet indstillet på at gennemtvinge en  \r\n\r\n ændret beslutning ved anvendelse af tvangsbøder over for tilsynsrådets  \r\n\r\n medlemmer. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vedrørende anvendelse af tvangsbøder </H1>  \r\n\r\n<P></P>  \r\n\r\n<BR>  \r\n\r\n<P>Tilsynsrådet for Københavns Amt </P>  \r\n\r\n<P>Nannasgade 28 </P>  \r\n\r\n<P>2200 København N </P>  \r\n\r\n<P>I brev af 21. juli 1993 anmodede Boligministeriet, Bygge- og  \r\n\r\n Boligstyrelsen, Tilsynsrådet for Københavns Amt om at foretage det videre  \r\n\r\n fornødne i anledning af, at Hvidovre Kommune uberettiget afviser flygtninge,  \r\n\r\n der ønsker at leje en lejlighed i det almennyttige byggeri i kommunen. </P>  \r\n\r\n<P>På tilsynsrådets møde den 31. juli 1993 besluttede flertallet af rådets  \r\n\r\n medlemmer, at de ikke på det foreliggende grundlag kunne godkende, at der  \r\n\r\n blev pålagt medlemmerne af Hvidovre Kommunalbestyrelse tvangsbøder, men at  \r\n\r\n der skulle indhentes en udtalelse fra Indenrigsministeriet om lovligheden af  \r\n\r\n kommunalbestyrelsens beslutning. </P>  \r\n\r\n<P>I brev af 2. august 1993 anmodede Tilsynsrådet for Københavns Amt herefter  \r\n\r\n Indenrigsministeriet om en udtalelse. Tilsynsrådet fremsendte samtidig sagens  \r\n\r\n akter. </P>  \r\n\r\n<P>Det fremgår af sagens akter, at Bygge- og Boligstyrelsen i 1992 afgav en  \r\n\r\n række udtalelser om Hvidovre Kommunes praksis med afslag til boligsøgende  \r\n\r\n flygtninge, foranlediget af klager over kommunens konkrete afgørelser. </P>  \r\n\r\n<P>I foråret 1993 foretog styrelsen en undersøgelse af, hvordan 3  \r\n\r\n københavnske forstadskommuner, heriblandt Hvidovre, praktiserer deres  \r\n\r\n godkendelsesordninger for boligsøgende til almennyttigt byggeri. Det kom i  \r\n\r\n den forbindelse frem, at Hvidovre Kommune praktiserer en ordning, hvorefter  \r\n\r\n der generelt sker en afvisning af flygtninge. </P>  \r\n\r\n<P>Hvidovre Kommunalbestyrelse, Økonomiudvalget, anførte i en besvarelse af  \r\n\r\n 25. marts 1993 til Boligministeriet, at afvisning af flygtninge sker  \r\n\r\n &#187;under henvisning til fordelingsplanen for flygtninge i Københavns Amt  \r\n\r\n hvoraf det fremgår, at Hvidovre kommune ikke skal have boligplaceret flere  \r\n\r\n flygtninge i perioden 1991 til 1993&#171;. I besvarelsen er endvidere anført,  \r\n\r\n at afvisningen sker med &#187;usikker hjemmel&#171;. </P>  \r\n\r\n<P>I ovennævnte brev af 21. juli 1993 fra Bygge- og Boligstyrelsen til  \r\n\r\n Tilsynsrådet for Københavns Amt fremgår bl.a.: &#187;... </P>  \r\n\r\n<P>Dansk Flygtningehjælp har tidligere overfor styrelsen oplyst, at der ikke  \r\n\r\n eksisterer en sådan fordelingsplan. Derimod har Dansk Flygtningehjælp over  \r\n\r\n for Hvidovre kommune tilkendegivet, at Dansk Flygtningehjælp ikke som  \r\n\r\n organisation er aktivt boligsøgende i Hvidovre kommune i årene 1991-1993.  \r\n\r\n</P>  \r\n\r\n<P>Bygge- og Boligstyrelsen udtalte som nævnt i 1992 i 5 tilfælde til  \r\n\r\n Hvidovre kommunalbestyrelse m.fl., at det er styrelsens opfattelse, at  \r\n\r\n såfremt boligsøgende med flygtningestatus på eget initiativ har fået tilbudt  \r\n\r\n en almennyttig bolig, skal disse naturligvis behandles på lige fod med andre  \r\n\r\n boligsøgende i kommunen. </P>  \r\n\r\n<P>Styrelsen har endvidere overfor kommunen bemærket, at efter styrelsens  \r\n\r\n opfattelse ville en aftale som den anførte være i strid med gældende regler,  \r\n\r\n idet der ikke kan indgås en aftale af den nævnte art, hvorved bestemte  \r\n\r\n grupper udelukkes fra at søge bolig i almennyttigt boligbyggeri. ... </P>  \r\n\r\n<P>Hvidovre kommune har ved skrivelse af 23.4.1993 svaret, at man i det hele  \r\n\r\n henholder sig (til) kommunens redegørelse af 25.3.1993. </P>  \r\n\r\n<P>På udtalelser af 20.7.1993 i pressen fra Hvidovre kommunes borgmester  \r\n\r\n Britta Christensen har styrelsen forstået, at Hvidovre kommunalbestyrelse vil  \r\n\r\n fortsætte sin praksis med afvisning af flygtninge. </P>  \r\n\r\n<P>Efter Bygge- og Boligstyrelsens opfattelse er der tale om en praksis, som  \r\n\r\n er i strid med lov om boligbyggeri, § 14, stk. 1, sammenholdt med § 14, stk.  \r\n\r\n 6. Den sidstnævnte bestemmelse indeholder i sidste punktum en regel,  \r\n\r\n hvorefter boligsøgende flygtninge kun kan afvises af kommunalbestyrelsen,  \r\n\r\n såfremt kommunen efter reglerne i lov om individuel boligstøtte kan afslå at  \r\n\r\n yde støtte. </P>  \r\n\r\n<P>Selv om den endelige afgørelse af, om kommunalbestyrelsens fremgangsmåde  \r\n\r\n er lovlig, hører under domstolene, skal Bygge- og Boligstyrelsen anmode  \r\n\r\n tilsynsrådet om at foretage det videre fornødne, jfr. lov om kommunernes  \r\n\r\n styrelse, § 61. ...&#171; </P>  \r\n\r\n<P>Foranlediget af henvendelsen fra Bygge- og Boligstyrelsen meddelte  \r\n\r\n formanden for Tilsynsrådet for Københavns Amt på rådets vegne i brev af 22.  \r\n\r\n juli 1993 Hvidovre Kommunalbestyrelse, at der efter tilsynsrådets opfattelse  \r\n\r\n var det fornødne grundlag til stede for at anvende de i den kommunale  \r\n\r\n styrelseslovs § 61 omhandlede sanktioner. </P>  \r\n\r\n<P>Hvidovre Kommunalbestyrelse behandlede sagen på et ekstraordinært  \r\n\r\n kommunalbestyrelsesmøde den 28. juli 1993. Dagsordenspunktet var formuleret  \r\n\r\n således: </P>  \r\n\r\n<P>&#187;Skal kommunalbestyrelsen fastholde sin hidtidige praksis om  \r\n\r\n afvisning af de boligsøgende med flygtningestatus?&#187; </P>  \r\n\r\n<P>Den efterfølgende afstemning viste, at 9 kommunalbestyrelsesmedlemmer  \r\n\r\n stemte for forslaget, mens 8 stemte imod. 4 medlemmer var fraværende på grund  \r\n\r\n af ferie eller sygdom. </P>  \r\n\r\n<P>Tilsynsrådet for Københavns Amt behandlede efterfølgende sagen på et  \r\n\r\n ekstraordinært møde den 31. juli 1993. Af brevet af 2. august 1993 fra  \r\n\r\n tilsynsrådet til Indenrigsministeriet fremgår bl.a. følgende vedrørende  \r\n\r\n udfaldet af tilsynsrådets behandling af sagen: </P>  \r\n\r\n<P>&#187;Et flertal af rådets medlemmer (Ove Bjerregaard-Madsen, Finn  \r\n\r\n Jørgensen og Peter Valenius) fastslog, at de ikke på det foreliggende  \r\n\r\n grundlag kunne godkende, at der pålægges medlemmer af Hvidovre  \r\n\r\n kommunalbestyrelse tvangsbøder. Flertallet besluttede, </P>  \r\n\r\n<P> <I>at</I>  der meddeles Hvidovre Kommunalbestyrelse en frist til inden 1.  \r\n\r\n september 1993 at træffe beslutning om at indbringe spørgsmålet om  \r\n\r\n lovligheden af den fulgte praksis for retten, samt </P>  \r\n\r\n<P> <I>at</I>  der indhentes en udtalelse fra Indenrigsministeriet om  \r\n\r\n lovligheden af kommunalbestyrelsens beslutning, idet Bygge- og  \r\n\r\n Boligstyrelsens lange reaktionstid, vejledende udtalelser i 1992 og senest  \r\n\r\n skrivelsen af 21. juli 1993 ikke skønnes tilstrækkeligt klart at give udtryk  \r\n\r\n for, at kommunens fremgangsmåde er ulovlig. </P>  \r\n\r\n<P>Et mindretal af rådets medlemmer (Allan Schneidermann og Henning Strøm)  \r\n\r\n fandt, at der forelå et tilstrækkeligt grundlag til at fastslå, at kommunens  \r\n\r\n praksis med afvisning af flygtninge er ulovlig, og de fandt derfor, at  \r\n\r\n betingelserne for at anvende tvangsbøder overfor de 9  \r\n\r\n kommunalbestyrelsesmedlemmer var opfyldt. Det ene medlem (Allan  \r\n\r\n Schneidermann) fandt, at tvangsbøderne først skulle bringes i anvendelse med  \r\n\r\n virkning fra 1. september 1993, således at kommunalbestyrelsen havde mulighed  \r\n\r\n for at behandle sagen påny og ændre sin beslutning, medens det andet medlem  \r\n\r\n (Henning Strøm) fandt, at tvangsbøderne skulle have virkning straks. Han  \r\n\r\n fremhævede, at et tilsynsråd efter hans opfattelse havde pligt til at reagere  \r\n\r\n og reagere straks over for en ulovlighed af den foreliggende karakter. </P>  \r\n\r\n<P>Under henvisning til ovenstående skal man anmode Indenrigsministeriet om  \r\n\r\n den af rådets flertal ønskede udtalelse.&#171; </P>  \r\n\r\n<P>Indenrigsministeriet fandt det herefter rettest i brev af 2. august 1993  \r\n\r\n at anmode Bygge- og Boligstyrelsen om en supplerende udtalelse for at  \r\n\r\n tilvejebringe det fornødne grundlag for vurderingen af spørgsmålet om  \r\n\r\n anvendelse af tvangsbøder over for medlemmerne af tilsynsrådet.  \r\n\r\n Indenrigsministeriet henviste i den forbindelse til en dom afsagt af Østre  \r\n\r\n Landsret den 22. januar 1991 vedrørende Ishøj Kommune. </P>  \r\n\r\n<P>I brev af 3. august 1993 er Bygge- og Boligstyrelsen fremkommet med en  \r\n\r\n supplerende udtalelse. I udtalelsen er bl.a. anført: </P>  \r\n\r\n<P>&#187;Bygge- og Boligstyrelsen har i skrivelse af 21.7.1993 til  \r\n\r\n Tilsynsrådet (og i 1992 gentagne gange over for Hvidovre kommune) redegjort  \r\n\r\n for, at den fordelingsplan for flygtninge i Københavns Amt, som kommunen  \r\n\r\n begrunder sin afvisning af flygtninge med, ifølge oplysninger fra Dansk  \r\n\r\n Flygtningehjælp ikke eksisterer. </P>  \r\n\r\n<P>Styrelsen har endvidere bemærket, at efter styrelsens opfattelse ville en  \r\n\r\n aftale som den anførte hvorefter Hvidovre kommune ikke skal have  \r\n\r\n boligplaceret flere flygtninge i en periode, være i strid med gældende  \r\n\r\n regler, idet der ikke kan indgås en aftale af den nævnte art, hvorved  \r\n\r\n bestemte grupper udelukkes fra at søge bolig i almennyttigt boligbyggeri.  \r\n\r\n</P>  \r\n\r\n<P>Styrelsen har herved henvist til boligbyggerilovens § 14, stk. 1, som  \r\n\r\n bl.a. indeholder hovedprincippet om, at ledige lejligheder af selskabet skal  \r\n\r\n anvises til boligsøgende som er optaget på en venteliste i selskabet og som  \r\n\r\n har behov for almennyttige boliger af den pågældende art. Styrelsen har  \r\n\r\n endvidere henvist til boligbyggerilovens § 14, stk. 6, hvori det udtrykkeligt  \r\n\r\n er fastsat, at boligsøgende flygtninge kun kan afvises, såfremt kommunen  \r\n\r\n efter reglerne i lov om individuel boligstøtte kan afslå at yde støtte. </P>  \r\n\r\n<P>Styrelsen skal endelig henvise til Østre Landsrets dom af 22.1.1991,  \r\n\r\n vedrørende Ishøj kommunes nægtelse af godkendelse af overdragelse af en ledig  \r\n\r\n lejlighed i et almennyttigt boligselskab, begrundet i den boligsøgendes  \r\n\r\n nationalitet. Som nævnt i Indenrigsministeriets ovennævnte skrivelse udtalte  \r\n\r\n Landsretten, at kommunen havde varetaget et hensyn, der ikke fandtes hjemmel  \r\n\r\n til i § 14 i lov om boligbyggeri og Boligministeriets bekendtgørelse om  \r\n\r\n almennyttige boligselskaber, hvilke bestemmelser måtte ses i sammenhæng med  \r\n\r\n loven om forbud mod forskelsbehandling på grund af race m.v. </P>  \r\n\r\n<P>På denne baggrund er styrelsen af den opfattelse, at Hvidovre kommunes  \r\n\r\n praksis kan betegnes som en klar ulovlighed. </P>  \r\n\r\n<P>Styrelsen finder endvidere, at Hvidovre kommunes ulovlige praksis har  \r\n\r\n alvorlige konsekvenser for de berørte boligsøgende og derfor må bringes til  \r\n\r\n ophør hurtigst muligt. Man skal derfor henholde sig til styrelsens tidligere  \r\n\r\n anmodning om, at Tilsynsrådet bringer de i styrelseslovens § 61 nævnte  \r\n\r\n sanktionsmuligheder i anvendelse.&#171; </P>  \r\n\r\n<P>I denne anledning skal Indenrigsministeriet udtale følgende: </P>  \r\n\r\n<P>I den foreliggende situationen er Indenrigsministeriet ikke almindelig  \r\n\r\n klagemyndighed i forhold til tilsynsrådet. </P>  \r\n\r\n<P>Indenrigsministeriet kan imidlertid som følge af sagens karakter reagere i  \r\n\r\n medfør af § 61 a i lov om kommunernes styrelse (lovbekendtgørelse nr. 526 af  \r\n\r\n 22. juni 1993). Det følger af denne bestemmelse, at indenrigsministeren kan  \r\n\r\n anvende de samme foranstaltninger over for et tilsynsråds ulovlige  \r\n\r\n beslutninger eller undladelser, som et tilsynsråd kan anvende over for en  \r\n\r\n kommunalbestyrelse. Indenrigsministeren kan således anvende sanktioner over  \r\n\r\n for et tilsynsråd, hvis tilsynsrådet handler (klart) ulovligt, og anvendelse  \r\n\r\n af sanktioner i det konkrete tilfælde må anses for påkrævet.  \r\n\r\n Indenrigsministeriet har endnu ikke haft behov for at udnytte denne adgang  \r\n\r\n til at anvende sanktioner over for (medlemmer af) et tilsynsråd. </P>  \r\n\r\n<P>§ 61 a, stk. 1, har følgende ordlyd: </P>  \r\n\r\n<P>&#187;§ 61 a. Indenrigsministeren kan anvende de foranstaltninger, der er  \r\n\r\n nævnt i § 61, stk. 1-4, over for et tilsynsråds ulovlige beslutninger eller  \r\n\r\n undladelser. § 61, stk. 5, finder tilsvarende anvendelse på tilsynsrådets  \r\n\r\n medlemmer.&#171; </P>  \r\n\r\n<P>I § 61, stk. 1-4, er anført de sanktioner, som et tilsynsråd kan anvende  \r\n\r\n over for en kommunalbestyrelse, (og som Indenrigsministeriet kan anvende over  \r\n\r\n for et tilsynsråd): </P>  \r\n\r\n<P>&#187;§ 61. Har kommunalbestyrelsen truffet en beslutning, der strider mod  \r\n\r\n lovgivningen, kan tilsynsmyndigheden sætte beslutningen ud af kraft. Under  \r\n\r\n behandlingen af sagen kan tilsynsmyndigheden midlertidigt suspendere den  \r\n\r\n pågældende beslutning. Er beslutningen bragt til udførelse, kan den dog kun  \r\n\r\n suspenderes eller sættes ud af kraft, hvis </P>  \r\n\r\n<P>1) en part over for tilsynsmyndigheden skriftligt fremsætter begæring  \r\n\r\n herom, </P>  \r\n\r\n<P>2) der ikke efter anden lovgivning er en klageinstans og </P>  \r\n\r\n<P>3) væsentlige hensyn, særlig til private interesser, ikke taler herimod.  \r\n\r\n</P>  \r\n\r\n<P>Stk. 2. Undlader kommunalbestyrelsen at udføre en foranstaltning, som den  \r\n\r\n efter lovgivningen har pligt til at udføre, kan tilsynsmyndigheden pålægge de  \r\n\r\n medlemmer af kommunalbestyrelsen, som er ansvarlige for undladelsen,  \r\n\r\n tvangsbøder. </P>  \r\n\r\n<P>Stk. 3. Tilsynsmyndigheden kan anlægge erstatningssag mod et  \r\n\r\n kommunalbestyrelsesmedlem, som er ansvarlig for, at kommunen er påført et  \r\n\r\n tab. </P>  \r\n\r\n<P>Stk. 4. Tilsynsmyndigheden kan frafalde sagsanlæg mod, at det pågældende  \r\n\r\n medlem inden en fastsat frist indbetaler et nærmere angivet beløb til  \r\n\r\n kommunen. Ved beløbets fastsættelse kan der tages hensyn til den udviste  \r\n\r\n skyld, skadens størrelse og omstændighederne i øvrigt. Dersom medlemmer  \r\n\r\n indvilliger i at betale beløbet og indbetaler dette inden den fastsatte  \r\n\r\n frist, kan der ikke fremsættes yderligere erstatningskrav mod den  \r\n\r\n pågældende.&#171; </P>  \r\n\r\n<P>Det er såvel i administrativ praksis som i domspraksis antaget, at det er  \r\n\r\n en betingelse for, at tilsynsmyndighederne kan anvende de ovennævnte  \r\n\r\n sanktioner, at der foreligger den fornødne klarhed vedrørende ulovligheden,  \r\n\r\n dvs. at der ikke må være rimelig tvivl om, at lovgivningen er tilsidesat.  \r\n\r\n</P>  \r\n\r\n<P>Det vil sædvanligvis være afgørende for tilsynsmyndighedernes vurdering af  \r\n\r\n lovligheden, at der foreligger en udtalelse fra vedkommende  \r\n\r\n ressortministerium - her Boligministeriet, Bygge- og Boligstyrelsen.  \r\n\r\n Ressortministeriet vil blive anmodet om at udtale sig om dels, hvorvidt der  \r\n\r\n foreligger en klar ulovlighed, dels hvorvidt ressortministeriet i det  \r\n\r\n konkrete tilfælde finder anvendelse af sanktioner påkrævet. </P>  \r\n\r\n<P>Hvis der foreligger en utvetydig udtalelse fra ressortmyndigheden, vil den  \r\n\r\n i almindelighed blive lagt til grund og forpligte tilsynsmyndighederne til at  \r\n\r\n gribe ind - om fornødent ved at anvende sanktioner for at gennemtvinge en  \r\n\r\n lovliggørelse. </P>  \r\n\r\n<P>§ 14, stk. 1, 1. pkt. og stk. 6, i lov om boligbyggeri (lovbekendtgørelse  \r\n\r\n nr. 135 af 25. februar 1992 med senere ændringer), hvortil Bygge- og  \r\n\r\n Boligstyrelsen har henvist i sine udtalelser om sagen, har følgende ordlyd:  \r\n\r\n</P>  \r\n\r\n<P>&#187;§ 14. Ledige lejligheder skal af selskabet anvises til boligsøgende,  \r\n\r\n som er optaget på en venteliste i selskabet, og som har behov for  \r\n\r\n almennyttige boliger af den pågældende art.... </P>  \r\n\r\n<P>Stk. 6. Såfremt ledige lejligheder i medfør af stk. 1 eller 5 stilles til  \r\n\r\n rådighed for flygtninge, jf. § 65 i lov om individuel boligstøtte, finder  \r\n\r\n regler i stk. 2 vedrørende kommunens betaling af leje og garanti for  \r\n\r\n opfyldelse af boligtagerens forpligtelser over for boligselskabet til at  \r\n\r\n istandsætte boligen ved fraflytning tilsvarende anvendelse. Overdragelsen  \r\n\r\n skal godkendes af kommunalbestyrelsen. Den boligsøgende kan kun afvises,  \r\n\r\n såfremt kommunen efter reglerne i lov om individuel boligstøtte kan afslå at  \r\n\r\n yde støtte. </P>  \r\n\r\n<P>§ 65 i lov om individuel boligstøtte (lovbekendtgørelse nr. 87 af 23.  \r\n\r\n februar 1993 med senere ændringer), har følgende ordlyd: </P>  \r\n\r\n<P>&#187;§ 65. Reglerne i dette kapitel finder anvendelse for personer, der  \r\n\r\n søger om boligstøtte inden for de første 3 år efter, at de har fået  \r\n\r\n opholdstilladelse efter bestemmelserne i udlændingelovens §§ 7, 8 og 9, stk.  \r\n\r\n 2, nr. 2.&#171; </P>  \r\n\r\n<P>På baggrund af Bygge- og Boligstyrelsens udtalelse af 21. juli 1993,  \r\n\r\n hvortil styrelsen i udtalelsen af 3. august 1993 i det hele har kunnet  \r\n\r\n henholde sig, er Indenrigsministeriet af den opfattelse, at Hvidovre Kommunes  \r\n\r\n praksis med afvisning af boligsøgende med flygtningestatus til almennyttigt  \r\n\r\n boligbyggeri, er klart ulovlig. </P>  \r\n\r\n<P>Når endvidere henses til Hvidovre Kommunalbestyrelses beslutning af 28.  \r\n\r\n juli 1993, hvor den ulovlige praksis blev fastholdt, findes det efter  \r\n\r\n Indenrigsministeriets opfattelse påkrævet at gennemtvinge, at denne praksis  \r\n\r\n bringes til ophør. Betingelserne i den kommunale styrelseslovs § 61, stk. 2,  \r\n\r\n for at anvende tvangsbøder over for de medlemmer af Hvidovre  \r\n\r\n Kommunalbestyrelse, som er ansvarlige for undladelsen af at lovliggøre  \r\n\r\n praksis, findes derfor at være til stede. </P>  \r\n\r\n<P>Indenrigsministeriet er således af den opfattelse, at Tilsynsrådet for  \r\n\r\n Københavns Amt efter lovgivningen er forpligtet til at træffe beslutning om  \r\n\r\n anvendelse af tvangsbøder over for de medlemmer af Hvidovre  \r\n\r\n Kommunalbestyrelse, der stemte for beslutningen om at fastholde den ulovlige  \r\n\r\n praksis på mødet den 28. juli 1993. Det vil derfor være klart ulovligt,  \r\n\r\n såfremt tilsynsrådet undlader at opfylde denne forpligtelse. </P>  \r\n\r\n<P>Det forhold, at Hvidovre Kommunalbestyrelse måtte anlægge retssag inden 1.  \r\n\r\n september 1993, bør efter Indenrigsministeriets opfattelse ikke i det  \r\n\r\n foreliggende tilfælde tillægges betydning for afgørelsen af spørgsmålet om,  \r\n\r\n hvorvidt sanktioner skal bringes i anvendelse over for medlemmerne af  \r\n\r\n kommunalbestyrelsen. </P>  \r\n\r\n<P>Det bemærkes herved, at Indenrigsministeriet kan tiltræde det anførte i  \r\n\r\n Bygge- og Boligstyrelsens udtalelse vedrørende den alvorlige konsekvens med  \r\n\r\n hensyn til indgreb i boligsøgende flygtninges adgang til en almennyttig  \r\n\r\n bolig, som er en følge af Hvidovre Kommunes praksis. </P>  \r\n\r\n<P>På denne baggrund skal Indenrigsministeriet anmode om, at Tilsynsrådet for  \r\n\r\n Københavns Amt snarest indkaldes til et ekstraordinært møde for at tage  \r\n\r\n stilling til spørgsmålet om anvendelse af tvangsbøder over for medlemmer af  \r\n\r\n Hvidovre Kommunalbestyrelse. </P>  \r\n\r\n<P>Såfremt tilsynsrådet træffer beslutning om  <I>ikke</I>  at anvende  \r\n\r\n tvangsbøder, skal Indenrigsministeriet anmode om navn og adresse på de  \r\n\r\n medlemmer af tilsynsrådet, der har stemt imod beslutningen eller har undladt  \r\n\r\n at stemme, idet ministeriet i så fald er indstillet på at gennemtvinge en  \r\n\r\n ændret beslutning ved at pålægge de nævnte medlemmer tvangsbøder, jf. § 61 a  \r\n\r\n i lov om kommunernes styrelse. </P>  \r\n\r\n<P>Der henvises til j.nr. 1993-951/167-11. </P>  \r\n\r\n<P>Boligministeren, Bygge- og Boligstyrelsen og Hvidovre Kommunalbestyrelse  \r\n\r\n har modtaget kopi af dette brev. </P>  \r\n\r\n<P>Med venlig hilsen </P>  \r\n\r\n<P>Birte Weiss </P>  \r\n\r\n<P>/Henrik Grunnet </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1)Lov om kommunernes styrelse med kommentarer, 1991, side 210-228. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19930912058"
        },
        {
            "displayName": "Entydig dokumentidentifikation",
            "displayValue": "CA000891"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9120"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "04/08/1993"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "4.K.KT. 1993/122/150-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}