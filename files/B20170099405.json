{
    "id": 192581,
    "title": "Bekendtgørelse om vedtægt for Danmarks Evalueringsinstitut",
    "documentTypeId": "60",
    "isSagsforlobPeriodValid": true,
    "shortName": "BEK nr 994 af 21/08/2017",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om vedtægt for Danmarks Evalueringsinstitut</p>\r\n<p class=\"Indledning2\">I medfør af § 5, stk. 5, 1. pkt., og § 6, stk. 7, i lov om Danmarks Evalueringsinstitut, jf. lovbekendtgørelse nr. 449 af 10. maj 2017, fastsættes:</p>\r\n<p class=\"Paragraf\" id=\"id2af5beb0-7061-408d-99de-846b0723af4c\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1. </span> Danmarks Evalueringsinstitut er en selvstændig, statslig institution med hjemsted i Holbæk.</p>\r\n<p class=\"Paragraf\" id=\"ide5ce3e1f-3ae4-40fe-870f-7196568ceb2f\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Bestyrelsen for Danmarks Evalueringsinstitut underrettes af instituttets leder om alle forhold, som er af betydning for bestyrelsens varetagelse af sin ledelse af instituttet.</p>\r\n<p class=\"Paragraf\" id=\"id4c349069-9d02-4a71-9d1b-546aca1e391b\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Instituttets leder afgiver indstilling til bestyrelsen om årsprogram og budget for instituttet, herunder såvel rammer for den indtægtsdækkede virksomhed som for de enkelte områder. Lederen forhandler budgettet med Undervisningsministeriet efter bestyrelsens godkendelse.</p>\r\n<p class=\"Paragraf\" id=\"id9eb88f0b-47cf-4e95-b3af-661bf7c3fa1a\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Bestyrelsen indsender udkast til forslag i henhold til § 4, stk. 1, og § 6, stk. 2, i lov om Danmarks Evalueringsinstitut, til undervisningsministeren inden den 1. oktober.</p>\r\n<p class=\"Paragraf\" id=\"id30f5087d-2b03-4db8-8d80-d088f561d243\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Bestyrelsen modtager rapporter og øvrige produkter, når disse foreligger i endelig form. Bestyrelsen kan ikke ændre i produkternes indhold og anbefalinger. Bestyrelsen kan afgive kommentarer til produkterne, hvad angår strategiske, faglige og formidlingsmæssige perspektiver.</p>\r\n<p class=\"Paragraf\" id=\"id7640f9c2-608f-4ee1-a0f6-dd98337c1952\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Bestyrelsen etablerer kontakter, samarbejde og dialog med relevante eksterne institutter eller centre med pædagogisk og samfundsfaglig ekspertise. Bestyrelsen kan, ud over hvad der følger af vedtægtens § 8, etablere netværk til aftagerområder, relevante samarbejdspartnere, forskningsråd m.fl. under hensyn til de forskellige uddannelsesområder, der er omfattet af instituttets kompetence.</p>\r\n<p class=\"Paragraf\" id=\"id76652c19-6ae5-45fc-b393-727456ce03ff\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Bestyrelsen kan til Undervisningsministeriet indstille forslag om ændring af vedtægten.</p>\r\n<p class=\"Paragraf\" id=\"id7646cdd1-07e4-43d8-8bdf-8a1e1bad866e\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Instituttet har et repræsentantskab, der er fælles for hele instituttets virksomhed. Repræsentantskabet, der nedsættes af bestyrelsen, består af op til 44 medlemmer og sammensættes på følgende måde:</p>\r\n<p class=\"Liste1\">\r\n   <span class=\"Liste1Nr\" id=\"id9c7b3ad8-4187-45b8-b95a-4a1f5e46a57e\">1)</span> 1 medlem udpeges efter indstilling fra KL som repræsentant for denne.</p>\r\n<p class=\"Liste1\">\r\n   <span class=\"Liste1Nr\" id=\"id68e3bea6-735d-446f-ad3f-f443c4d85531\">2)</span> 1 medlem udpeges efter indstilling fra Danske Regioner som repræsentant for denne.</p>\r\n<p class=\"Liste1\">\r\n   <span class=\"Liste1Nr\" id=\"id14ab78d0-fbd4-4afa-8590-57da43209210\">3)</span> 5-8 medlemmer udpeges efter indstilling fra sektoren for institutionsejere, bestyrelsesforeninger og arbejdsgivere i øvrigt, således at der er 1 repræsentant for de selvejende daginstitutioner, 1 repræsentant fra området for frie skoler, op til 2 repræsentanter fra ungdomsuddannelsesområdet, op til 3 repræsentanter fra de videregående uddannelsers område og 1 repræsentant fra voksen- og efteruddannelsesområdet.</p>\r\n<p class=\"Liste1\">\r\n   <span class=\"Liste1Nr\" id=\"id1bf99a9c-21ca-4742-bae9-ed520fc9e0d6\">4)</span> 4-7 medlemmer udpeges efter indstilling fra sektoren for rektorforsamlinger og ledersammenslutninger, således at der er 1 repræsentant fra grundskoleområdet, op til 2 repræsentanter fra ungdomsuddannelsesområdet, op til 3 repræsentanter fra de videregående uddannelsers område, og 1 repræsentant for voksen- og efteruddannelsesområdet.</p>\r\n<p class=\"Liste1\">\r\n   <span class=\"Liste1Nr\" id=\"id2e403d65-d2a5-4293-a5dd-6ae47063a1d1\">5)</span> 6 medlemmer udpeges efter indstilling fra sektoren for arbejdsmarkedets parter, således at der er 3 repræsentanter fra arbejdsgiverside og 3 repræsentanter fra arbejdstagerside.</p>\r\n<p class=\"Liste1\">\r\n   <span class=\"Liste1Nr\" id=\"id95fa4834-209e-4ecc-b0f9-280080f190e4\">6)</span> 5-10 medlemmer udpeges efter indstilling fra sektoren for faglige, uddannelsesmæssige og pædagogiske foreninger, således at der er op til 2 repræsentanter for dagtilbudsområdet, op til 2 repræsentanter fra grundskoleområdet, op til 2 repræsentanter fra ungdomsuddannelsesområdet, op til 3 repræsentanter fra de videregående uddannelsers område og 1 repræsentant for voksen- og efteruddannelsesområdet.</p>\r\n<p class=\"Liste1\">\r\n   <span class=\"Liste1Nr\" id=\"id6766c7c0-3e29-4944-8bbc-62f745be0df3\">7)</span> 2 medlemmer udpeges efter indstilling fra forældreorganisationer, således at der er 1 repræsentant for dagtilbudsområdet og 1 repræsentant for grundskoleområdet.</p>\r\n<p class=\"Liste1\">\r\n   <span class=\"Liste1Nr\" id=\"id7d94d8bf-0936-4f83-a490-0eaa0ab298c3\">8)</span> 4-7 medlemmer udpeges efter indstilling fra sektoren for studenter- og elevsammenslutninger, således at der er 1 repræsentant fra grundskoleområdet, op til 2 repræsentanter fra ungdomsuddannelsesområdet, op til 3 repræsentanter fra de videregående uddannelsers område og 1 repræsentant for voksen- og efteruddannelsesområdet.</p>\r\n<p class=\"Liste1\">\r\n   <span class=\"Liste1Nr\" id=\"id96b1f69c-0d08-4849-8728-618a1c65def8\">9)</span> 2 medlemmer med bred international evalueringsfaglig viden, som udpeges af bestyrelsen.</p>\r\n<p class=\"Stk2\">\r\n   <span class=\"StkNr\" id=\"id3811abaf-983e-4e26-a1f2-fc578fe20d67\">Stk. 2.</span> Bestyrelsen afgør, hvilke organisationer, foreninger m.v. den vil anmode om indstilling med henblik på at repræsentere de i stk. 1, nr. 1-8, nævnte sektorer.</p>\r\n<p class=\"Stk2\">\r\n   <span class=\"StkNr\" id=\"id31116e44-80f3-48df-8a00-921a31394cd2\">Stk. 3.</span> Repræsentantskabet nedsættes for en 3-årig periode, der følger bestyrelsens beskikkelsesperiode.</p>\r\n<p class=\"Stk2\">\r\n   <span class=\"StkNr\" id=\"id1437360d-7aee-40bd-83fe-4bd4b7cc0420\">Stk. 4.</span> Medlemskab af repræsentantskabet er personligt.</p>\r\n<p class=\"Stk2\">\r\n   <span class=\"StkNr\" id=\"id4da86ba4-9ebe-48f4-9148-42219c7ee84e\">Stk. 5.</span> Udtræder en repræsentant i løbet af sin beskikkelsesperiode, beskikkes en ny repræsentant for den resterende periode, jf. stk. 4.</p>\r\n<p class=\"Stk2\">\r\n   <span class=\"StkNr\" id=\"ided431bd2-1325-4295-9215-f918aaeb528a\">Stk. 6.</span> Repræsentanter kan genbeskikkes.</p>\r\n<p class=\"Stk2\">\r\n   <span class=\"StkNr\" id=\"id49c9b058-a5e4-461a-ac75-ccc9dada9ebc\">Stk. 7.</span> Bestyrelsen afholder mindst en gang om året et møde med repræsentantskabet, hvor der gives en orientering om instituttets igangværende virksomhed.</p>\r\n<p class=\"TekstGenerel\">\r\n</p>\r\n<p class=\"Stk2\">\r\n   <span class=\"StkNr\" id=\"idf4c5fdf3-2e91-468c-b27c-296bba124ac7\">Stk. 8.</span> Instituttets leder afgiver instituttets årsberetning til instituttets repræsentantskab.</p>\r\n<p class=\"Paragraf\" id=\"id17bc71e3-9363-4fd4-984e-4b5b18e4f6ea\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Institutioner, der har været involveret i en uddannelsesevaluerings gennemførelse, skal inden offentliggørelsen af en evalueringsrapport have mulighed for at udtale sig om rapporten, herunder have mulighed for at korrigere eventuelle faktuelle fejl.</p>\r\n<p class=\"Paragraf\" id=\"id59a04480-70e3-4e2e-a725-7a25e751bc5a\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Som statens videncenter på området foretager instituttet i øvrigt publiceringsvirksomhed om national og international erfaring med uddannelsesevaluering og kvalitetsudvikling.</p>\r\n<p class=\"Paragraf\" id=\"id9acc4450-1baf-4c01-b5ba-20c18d091928\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Instituttets udgifter til gennemførelse af evalueringer efter § 2 i lov om Danmarks Evalueringsinstitut samt til varetagelse af de generelle rådgivnings- og informationsopgaver dækkes ved ordinære bevillinger, mens instituttets varetagelse af evalueringer m.v. efter § 3 i lov om Danmarks Evalueringsinstitut sker ved indtægtsdækket virksomhed.</p>\r\n<p class=\"Stk2\">\r\n   <span class=\"StkNr\" id=\"id4287c777-d90d-4d53-9f24-087e38353723\">Stk. 2.</span> Udgifterne og eventuel fordeling heraf til gennemførelse af evalueringer efter § 2, stk. 3, i lov om Danmarks Evalueringsinstitut indgår i aftalen mellem de involverede myndigheder.</p>\r\n<p class=\"Stk2\">\r\n   <span class=\"StkNr\" id=\"idd6fa9de7-3267-447e-8c94-21fb382e3e4f\">Stk. 3.</span> Udgifterne til evalueringer efter § 2, stk. 4, i lov om Danmarks Evalueringsinstitut afholdes af vedkommende minister.</p>\r\n<p class=\"Paragraf\" id=\"id3018ade6-c68d-4a01-8d64-6f83d7ca2dbd\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Instituttets regnskabsår er finansåret. Ved regnskabsårets afslutning udarbejdes et årsregnskab omfattende resultatopgørelse, balance og anlægsoversigt.</p>\r\n<p class=\"Paragraf\" id=\"id8680dfb4-7b52-4b1d-9b71-e44ca8741336\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Bekendtgørelsen træder i kraft den 1. september 2017.</p><div class=\"Givet\" id=\"Givet\"><p class=\"Givet\" align=\"center\">Undervisningsministeriet, den 21. august 2017</p><p class=\"Sign1\" align=\"center\">P.M.V.<br />E.B.<br />Ole Hvilsom Larsen</p><p class=\"Sign2\" align=\"right\">/ Lise Hjort Elmquist</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/08/2017"
        },
        {
            "displayName": "Accession",
            "displayValue": "B20170099405"
        },
        {
            "displayName": "Entydig dokumentidentifikation",
            "displayValue": "CU000177"
        },
        {
            "displayName": "Dato for førstegangsindlæggelse",
            "displayValue": "26/08/2017"
        },
        {
            "displayName": "Dato for indlæggelse",
            "displayValue": "26/08/2017"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "994"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "21/08/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Undervisningsmin., j.nr. 17/05890"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}