{
    "id": 130418,
    "title": "Bekendtgørelse om fødevarer til særlig ernæring",
    "documentTypeId": "60",
    "isSagsforlobPeriodValid": true,
    "shortName": "BEK nr 175 af 22/02/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om fødevarer til særlig ernæring</p>\n      <p class=\"Indledning2\">I medfør af § 7, § 8, § 15, stk. 1, § 16, § 19, § 49, stk. 1, § 51 og § 60, stk. 3, i lov nr. 526 af 24. juni 2005 om fødevarer fastsættes:</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Denne bekendtgørelse omfatter fødevarer bestemt til særlig ernæring.</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Ved fødevarer bestemt til særlig ernæring forstås fødevarer, som på grund af deres særlige sammensætning eller den særlige måde, hvorpå de er fremstillet, klart adskiller sig fra almindelige fødevarer, er egnede til det angivne ernæringsmæssige formål og forhandles på en sådan måde, at det fremgår, at de er egnede til dette formål.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Særlig ernæring skal opfylde særlige ernæringsbehov</p>\n      <p class=\"Liste1\"><span class=\"Liste1Nr\" id=\"Par2_Stk2_Num1\">1)</span> hos visse kategorier af personer, hvis fordøjelse eller stofskifte er i uorden,</p>\n      <p class=\"Liste1\"><span class=\"Liste1Nr\" id=\"Par2_Stk2_Num2\">2)</span> hos visse kategorier af personer, som befinder sig i en særlig fysiologisk tilstand, og som derfor kan have særlig gavn af en kontrolleret indtagelse af visse stoffer i fødevarer eller</p>\n      <p class=\"Liste1\"><span class=\"Liste1Nr\" id=\"Par2_Stk2_Num3\">3)</span> hos sunde spædbørn og småbørn.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> For følgende grupper af fødevarer er der fastsat bekendtgørelser, hvis bestemmelser erstatter eller supplerer bestemmelserne i denne bekendtgørelse:</p>\n      <p class=\"Liste1\"><span class=\"Liste1Nr\" id=\"Par3_Stk1_Num1\">1)</span> Modermælkserstatninger og tilskudsblandinger til spædbørn og småbørn.</p>\n      <p class=\"Liste1\"><span class=\"Liste1Nr\" id=\"Par3_Stk1_Num2\">2)</span> Forarbejdet børnemad til spædbørn og småbørn.</p>\n      <p class=\"Liste1\"><span class=\"Liste1Nr\" id=\"Par3_Stk1_Num3\">3)</span> Slankekostprodukter.</p>\n      <p class=\"Liste1\"><span class=\"Liste1Nr\" id=\"Par3_Stk1_Num4\">4)</span> Levnedsmidler til særlige medicinske formål.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Krav til sammensætning, der er fastsat i de i stk. 1 nævnte bekendtgørelser, kan fraviges for fødevarer, for hvilke Europa-Kommissionen i henhold til direktiv 2009/39/EF art. 4, stk. 2, har meddelt midlertidig tilladelse til markedsføring.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Beskaffenheden eller sammensætningen af fødevarer bestemt til særlig ernæring skal være således, at fødevarerne er egnede til det særlige ernæringsmæssige formål, som de er bestemt til.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Fødevarer bestemt til særlig ernæring skal ligeledes opfylde enhver obligatorisk bestemmelse gældende for almindelige fødevarer, dog bortset fra de ændringer, der er foretaget for at bringe varerne i overensstemmelse med definitionen i § 2.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Betegnelserne »diæt-« eller »diætetisk« er forbeholdt de i § 2, stk. 2, nr. 1 og 2 omhandlede fødevarer bestemt til særlig ernæring.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Ved mærkning og præsentation af almindelige fødevarer og ved reklame i forbindelse hermed forbydes:</p>\n      <p class=\"Liste1\"><span class=\"Liste1Nr\" id=\"Par5_Stk2_Num1\">1)</span> brugen af udtrykket »diæt-« eller »diætetisk« alene eller sammen med andre ord som betegnelse for disse fødevarer,</p>\n      <p class=\"Liste1\"><span class=\"Liste1Nr\" id=\"Par5_Stk2_Num2\">2)</span> enhver anden angivelse eller præsentation, der kan give indtryk af, at det drejer sig om en af de i § 2 definerede fødevarer.</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> For de kategorier af stoffer, der tilsættes med særligt ernæringsmæssigt formål til fødevarer bestemt til særlig ernæring, og som er anført i bilaget til Kommissionens Forordning (EF) nr. 953/2009 af 13. oktober 2009 om stoffer, der i specielt ernæringsmæssigt øjemed kan anvendes i fødevarer til særlig ernæring, må kun anvendes de kemiske stoffer, der er anført under hver enkelt kategori. De anførte kemiske stoffer skal opfylde renhedskriterierne i Positivlisten, jf. bilag 7 i bekendtgørelse nr. 1547 af 17. december 2009.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Andre stoffer, som ikke tilhører en af de kategorier, der er anført i bilaget til den i stk. 1 nævnte forordning, og som tilsættes med særligt ernæringsmæssigt formål, kan også anvendes ved fremstilling af fødevarer bestemt til særlig ernæring.</p>\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Næringsstoffer skal anvendes i fødevarer bestemt til særlig ernæring på en sådan måde, at der fremstilles sikre produkter, der opfylder de særlige ernæringsmæssige behov hos de personer, de er beregnet for, bevist ved generelt accepterede videnskabelige data.</p>\n      <p class=\"Stk2\"><span class=\"StkNr\" id=\"Par6_Stk4\">Stk. 4.</span> Producenten eller eventuelt importøren skal på anmodning fra tilsynsmyndigheden fremlægge det videnskabelige arbejde og de data, der dokumenterer, at anvendelsen af stoffer, der tilsættes med henblik på særlige ernæringsmæssige formål, er i overensstemmelse med stk. 3. Hvis oplysningerne findes i en allerede offentliggjort publikation, er det tilstrækkeligt med henvisning til denne.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Ved mærkning af fødevarer bestemt til særlig ernæring og dennes udformning samt ved præsentation og reklame i forbindelse hermed må der ikke tillægges produkterne egenskaber med hensyn til forebyggelse, behandling eller helbredelse af en sygdom hos mennesker eller vækkes forestilling om sådanne egenskaber.</p>\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Stk. 1 er ikke til hinder for udbredelse af enhver nyttig oplysning eller anbefaling, som udelukkende er bestemt for personer, der er kvalificerede inden for medicin, ernæring eller apotekervæsen.</p>\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> For grupper af fødevarer, som er omfattet af § 3, kan specielle regler dog være fastsat.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Fødevarer bestemt til særlig ernæring skal ud over at opfylde de til enhver tid gældende generelle regler om mærkning af fødevarer være mærket med:</p>\n      <p class=\"Liste1\"><span class=\"Liste1Nr\" id=\"Par8_Stk1_Num1\">1)</span> Fødevarens varebetegnelse, suppleret med dens særlige ernæringsmæssige egenskaber. Dog skal varebetegnelsen for fødevarer til sunde spædbørn og småbørn suppleres med den personkategori, som fødevaren angives at være bestemt for.</p>\n      <p class=\"Liste1\"><span class=\"Liste1Nr\" id=\"Par8_Stk1_Num2\">2)</span> Arten og mængden af de særlige bestanddele eller den særlige fremstillingsmåde, som giver fødevaren dens særlige ernæringsmæssige egenskaber.</p>\n      <p class=\"Liste1\"><span class=\"Liste1Nr\" id=\"Par8_Stk1_Num3\">3)</span> Varens indhold af energi, udtrykt i kilojoule (kJ) og kilokalorier (kcal) samt protein, fedt og kulhydrat, udtrykt i gram pr. 100 g eller pr. 100 ml af varen, således som den sælges, samt hvis det er hensigtsmæssigt, supplerende for angivet mængde af varen, således som den foreslås indtaget. Såfremt energiværdien er mindre end 50 kJ (12 kcal) pr. 100 g eller 100 ml af varen, som den sælges, kan den i stedet forsynes med en oplysning herom.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> De angivelser, der er fastsat i stk. 1, skal være anført på dansk eller på andre sprog, der kun ved uvæsentlige forskelle i stavning adskiller sig fra dansk.</p>\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Stk. 1, nr. 2 og 3 gælder ikke for grupper af fødevarer, som er omfattet af § 3.</p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Fødevarer bestemt til særlig ernæring må kun sælges færdigpakkede.</p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Før markedsføring af en fødevare bestemt til særlig ernæring, skal producenten eller den for importen ansvarlige fremsende et eksemplar af den anvendte mærkning af produktet til Fødevarestyrelsen, i givet fald suppleret med oplysning om, hvilken myndighed inden for De Europæiske Fællesskaber, der tidligere har fået underretning.</p>\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Fødevarestyrelsen kan kræve yderligere oplysninger, herunder dokumentation for at produktet opfylder kravene i §§ 2 og 4 og § 8, stk. 1, nr. 2.</p>\n      <p class=\"Stk2\"><span class=\"StkNr\" id=\"Par10_Stk3\">Stk. 3.</span> Stk. 1 og 2 gælder ikke for grupper af fødevarer, som er omfattet af § 3. For disse fødevarer er der fastsat særlige regler.</p>\n      <p class=\"Stk2\"><span class=\"StkNr\" id=\"Par10_Stk4\">Stk. 4.</span> Stk. 1 og 2 gælder desuden ikke for fødevarer til indtagelse i forbindelse med stærkt krævende muskelarbejde, især for sportsfolk. Tilsætning af næringsstoffer til disse fødevarer skal dog anmeldes til Fødevarestyrelsen i henhold til de til enhver tid gældende generelle regler om tilsætningsstoffer til fødevarer, jfr. § 11.</p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Tilsætning af næringsstoffer til fødevarer bestemt til særlig ernæring skal anmeldes til Fødevarestyrelsen i henhold til de til enhver tid gældende generelle regler om tilsætningsstoffer til fødevarer. Dette gælder dog ikke for de grupper af fødevarer, der er omfattet af § 3.</p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Med bøde straffes den, der overtræder § 2, § 4, § 5, § 6, stk. 1, 3 og 4, § 7, stk. 1, § 8, stk. 1 og 2, § 9, § 10, stk. 1.</p>\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Straffen kan stige til hæfte eller fængsel i indtil 2 år, hvis overtrædelsen er begået med forsæt eller grov uagtsomhed, og der ved overtrædelsen er</p>\n      <p class=\"Liste1\"><span class=\"Liste1Nr\" id=\"Par12_Stk2_Num1\">1)</span> forvoldt skade på sundheden eller fremkaldt fare herfor eller</p>\n      <p class=\"Liste1\"><span class=\"Liste1Nr\" id=\"Par12_Stk2_Num2\">2)</span> opnået eller tilsigtet opnået en økonomisk fordel for den pågældende selv eller andre, herunder ved besparelser.</p>\n      <p class=\"Stk2\"><span class=\"StkNr\" id=\"Par12_Stk3\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Bekendtgørelsen træder i kraft den 1. marts 2010. Samtidig ophæves bekendtgørelse nr. 115 af 11. marts 2002 om fødevarer bestemt til særlig ernæring.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Fødevarestyrelsen, den 22. februar 2010</P><P CLASS=SIGN1 ALIGN=\"CENTER\">Esben Egede Rasmussen</P><P CLASS=SIGN2 ALIGN=\"RIGHT\">/ Mogens Kühl</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/02/2010"
        },
        {
            "displayName": "Accession",
            "displayValue": "B20100017505"
        },
        {
            "displayName": "Entydig dokumentidentifikation",
            "displayValue": "AH003752"
        },
        {
            "displayName": "Dato for førstegangsindlæggelse",
            "displayValue": "24/02/2010"
        },
        {
            "displayName": "Dato for indlæggelse",
            "displayValue": "24/02/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "175"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "22/02/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fødevarestyrelsen, j.nr. 2009-20-2301-00325"
        },
        {
            "displayName": "Stikord",
            "displayValue": "Ernæring, fødevarer, særlig ernæring"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}