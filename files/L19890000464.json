{
    "id": 65198,
    "title": "Bekendtgørelse af overenskomst af 2. maj 1988 med Den ungarske Folkerepublik om fremme og gensidig beskyttelse af investeringer ",
    "documentTypeId": "220",
    "isSagsforlobPeriodValid": false,
    "shortName": "BKI nr 4 af 01/02/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 2. maj 1988  \r\n\r\n med Den ungarske Folkerepublik om fremme og gensidig beskyttelse af  \r\n\r\n investeringer </H1>  \r\n\r\n<P></P>  \r\n\r\n<BR>  \r\n\r\n<P>Den 2. maj 1988 undertegnedes i Budapest en overenskomst mellem Danmark og  \r\n\r\n Den Ungarske Folkerepublik om fremme og gensidig beskyttelse af  \r\n\r\n investeringer. </P>  \r\n\r\n<P>Overenskomstens ordlyd er som følger: </P>  \r\n\r\n<P>OVERENSKOMST </P>  \r\n\r\n<P>MELLEM KONGERIGET DANMARKS REGERING </P>  \r\n\r\n<P>OG DEN UNGARSKE </P>  \r\n\r\n<P>FOLKEREPUBLIKS REGERING </P>  \r\n\r\n<P>VEDRØRENDE FREMME OG GENSIDIG </P>  \r\n\r\n<P>BESKYTTELSE AF INVESTERINGER </P>  \r\n\r\n<P>Præambel </P>  \r\n\r\n<P>Kongeriget Danmarks regering og Den ungarske Folkerepubliks regering, </P>  \r\n\r\n<P>SOM ØNSKER at skabe fordelagtige betingelser for investeringer i begge  \r\n\r\n stater og styrke samarbejdet mellem foretagender i begge stater med henblik  \r\n\r\n på at stimulere den produktive anvendelse af ressourcer, og </P>  \r\n\r\n<P>SOM ANERKENDER, at fremme og gensidig beskyttelse under en international  \r\n\r\n aftale af sådanne investeringer vil bidrage til at stimulere investorernes  \r\n\r\n erhvervstiltag og vil øge velstanden i begge stater, </P>  \r\n\r\n<P>ER BLEVET enige om følgende: </P>  \r\n\r\n<P>Artikel 1 </P>  \r\n\r\n<P>Definitioner </P>  \r\n\r\n<P>I denne overenskomst </P>  \r\n\r\n<UL CLASS=PLAIN-LIST>  \r\n\r\n<LI>(1) a) betyder udtrykket &#187;investering&#171;: enhver ret til at  \r\n\r\n deltage i et hvilket som helst selskab, herunder enhver kapitalandel, som  \r\n\r\n tilkommer investorer, såvel som enhver værdiforøgelse, og i særdeleshed, men  \r\n\r\n ikke udelukkende: </LI>  \r\n\r\n<LI>i) aktier, andele eller enhver anden form for deltagelse i selskaber, som  \r\n\r\n er registrerede i en kontraherende parts territorium; </LI>  \r\n\r\n<LI>ii) geninvesteret udbytte, fordringer på penge eller andre rettigheder  \r\n\r\n knyttet til tjenesteydelser af finansiel værdi; </LI>  \r\n\r\n<LI>iii) fast ejendom og løsøre såvel som enhver anden formuerettighed såsom  \r\n\r\n panterettigheder, privilegier, garantier og andre lignende rettigheder i  \r\n\r\n overensstemmelse med lovgivningen i den kontraherende parts territorium, hvor  \r\n\r\n det pågældende formuegode befinder sig; </LI>  \r\n\r\n<LI>iv) industriel og intellektuel ejendomsret, teknologi, varemærker,  \r\n\r\n goodwill, know-how og enhver anden lignende rettighed; </LI>  \r\n\r\n<LI>v) forretningsrettigheder, som er tildelt ved lov eller ved kontrakt,  \r\n\r\n herunder de rettigheder, der vedrører naturressourcer, </LI>  \r\n\r\n<LI>b) skal ovennævnte definition finde anvendelse: </LI>  \r\n\r\n</UL>  \r\n\r\n<P>på enhver investering i selskaber, som er foretaget for at etablere varige  \r\n\r\n økonomiske forbindelser mellem investoren og selskabet, og som giver  \r\n\r\n investoren mulighed for at øve betydelig indflydelse på det pågældende  \r\n\r\n selskabs ledelse. </P>  \r\n\r\n<P>Investeringsbegrebet dækker alle investeringer foretaget i en  \r\n\r\n kontraherende parts territorium af investorer fra den anden kontraherende  \r\n\r\n part efter den 1. januar 1973. </P>  \r\n\r\n<UL CLASS=PLAIN-LIST>  \r\n\r\n<LI>(2) betyder udtrykket &#187;udbytter&#171;: </LI>  \r\n\r\n</UL>  \r\n\r\n<P>de beløb, som investeringen afkaster, omfattende især, men ikke  \r\n\r\n udelukkende, fortjeneste, renter, kapitalgevinster, dividender, royalties og  \r\n\r\n honorarer. </P>  \r\n\r\n<UL CLASS=PLAIN-LIST>  \r\n\r\n<LI>(3) betyder udtrykket &#187;investorer&#171;: </LI>  \r\n\r\n<LI>a) fysiske personer, hvis status som statsborgere i en kontraherende  \r\n\r\n part, er en følge af dennes lov. </LI>  \r\n\r\n<LI>b) selskaber, firmaer eller sammenslutninger, som er registreret eller  \r\n\r\n etableret under gældende ret i enhver af de kontraherende parter. </LI>  \r\n\r\n<LI>(4) betyder udtrykket &#187;territorium&#171;: </LI>  \r\n\r\n<LI>a) For så vidt angår Kongeriget Danmark: </LI>  \r\n\r\n</UL>  \r\n\r\n<P>det territorium, som hører under dets suverænitet, og de havområder og  \r\n\r\n undersøiske områder, over hvilke Kongeriget Danmark i henhold til folkeretten  \r\n\r\n udøver suverænitet, suveræne rettigheder eller jurisdiktion. </P>  \r\n\r\n<P>Udtrykket omfatter ikke Færøerne og Grønland. </P>  \r\n\r\n<UL CLASS=PLAIN-LIST>  \r\n\r\n<LI>b) For så vidt angår Den ungarske Folkerepublik: </LI>  \r\n\r\n</UL>  \r\n\r\n<P>territoriet i Den ungarske Folkerepublik. </P>  \r\n\r\n<P>Artikel 2 </P>  \r\n\r\n<P>Investeringsfremme </P>  \r\n\r\n<P>Hver kontraherende part skal i overensstemmelse med sine love og egen  \r\n\r\n administrativ praksis tillade investeringer af investorer fra den anden  \r\n\r\n kontraherende part og i videst muligt omfang fremme sådanne investeringer.  \r\n\r\n</P>  \r\n\r\n<P>Artikel 3 </P>  \r\n\r\n<P>Investeringsbeskyttelse (1) Investeringer fra investorer fra hver af de  \r\n\r\n kontraherende parter skal til enhver tid gives en rimelig og retfærdig  \r\n\r\n behandling og ydes fuld beskyttelse og sikkerhed i den anden kontraherende  \r\n\r\n parts territorium. Ingen kontraherende part må på nogen måde ved urimelige  \r\n\r\n eller diskriminatoriske foranstaltninger skade forvaltningen, opretholdelsen,  \r\n\r\n anvendelsen, besiddelsen eller afviklingen af investeringer i dens  \r\n\r\n territorium fra den anden kontraherende parts investorer. Hver kontraherende  \r\n\r\n part skal overholde alle forpligtelser, den måtte have indgået vedrørende  \r\n\r\n investeringer fra den anden kontraherende parts investorer. </P>  \r\n\r\n<UL CLASS=PLAIN-LIST>  \r\n\r\n<LI>(2) Ingen kontraherende part må på sit territorium underkaste  \r\n\r\n investeringer foretaget af den anden kontraherende parts investorer eller  \r\n\r\n udbytte af sådanne investeringer en mindre gunstig behandling end den, som  \r\n\r\n gives investeringer eller udbytte, der tilkommer dens egne investorer eller  \r\n\r\n investorer fra noget tredjeland. </LI>  \r\n\r\n<LI>(3) Ingen kontraherende part må på sit territorium udsætte den anden  \r\n\r\n kontraherende parts investorer for en mindre gunstig behandling af deres  \r\n\r\n investeringer eller udbytte, hvad angår forvaltning, opretholdelse,  \r\n\r\n anvendelse, besiddelse eller afvikling end den, som gives dens egne  \r\n\r\n investorer eller investorer fra noget tredjeland. </LI>  \r\n\r\n</UL>  \r\n\r\n<P>Artikel 4 </P>  \r\n\r\n<P>Undtagelser </P>  \r\n\r\n<P>Bestemmelserne i denne aftale vedrørende en ikke mindre gunstig behandling  \r\n\r\n end den, der gives investorer fra enhver kontraherende part eller noget  \r\n\r\n tredjeland, skal ikke udlægges som en forpligtelse for den ene kontraherende  \r\n\r\n part til at tilbyde investorer fra den anden kontraherende part fordelene ved  \r\n\r\n nogen behandling, præference eller privilegier, der hidrører fra: </P>  \r\n\r\n<UL CLASS=PLAIN-LIST>  \r\n\r\n<LI>(a) enhver eksisterende eller fremtidig toldunion, regional økonomisk  \r\n\r\n organisation eller tilsvarende international overenskomst, i hvilken den ene  \r\n\r\n eller begge kontraherende parter er eller måtte blive part. </LI>  \r\n\r\n<LI>(b) enhver international overenskomst eller ordning, som helt eller  \r\n\r\n fortrinsvis vedrører beskatning, eller fra nogen national lovgivning, der  \r\n\r\n helt eller fortrinsvis vedrører beskatning. </LI>  \r\n\r\n</UL>  \r\n\r\n<P>Artikel 5 </P>  \r\n\r\n<P>Ekspropriation og erstatning </P>  \r\n\r\n<UL CLASS=PLAIN-LIST>  \r\n\r\n<LI>(1) Investeringer eller udbytte fra enhver kontraherende parts investorer  \r\n\r\n må ikke nationaliseres, eksproprieres eller underkastes foranstaltninger med  \r\n\r\n virkning svarende til nationalisering eller ekspropriation (i det følgende  \r\n\r\n benævnt &#187;ekspropriation&#171;) i den anden kontraherende parts  \r\n\r\n territorium, medmindre det har et offentligt sigte knyttet til den  \r\n\r\n eksproprierende parts interne behov og forudsat, at det sker på fuldt lovlig  \r\n\r\n vis, på et ikke-diskriminatorisk grundlag og mod omgående, fyldestgørende og  \r\n\r\n effektiv erstatning. Denne erstatning skal svare til værdien af den  \r\n\r\n eksproprierede investering eller det eksproprierede udbytte umiddelbart før  \r\n\r\n ekspropriationen eller den forestående ekspropriation blev offentlig kendt;  \r\n\r\n den skal erlægges uden forsinkelse og forrentes med en normal rentesats  \r\n\r\n indtil udbetalingsdagen, være frit omsættelig og skal frit kunne overføres.  \r\n\r\n Investoren skal i henhold til den eksproprierende kontraherende parts love  \r\n\r\n have ret til omgående at få prøvet lovligheden ved en domstol eller anden  \r\n\r\n uafhængig instans hos den nævnte part af sin sag og af erstatningsvurderingen  \r\n\r\n vedrørende sin investering i overensstemmelse med de principper, der er  \r\n\r\n fastsat i dette stk. </LI>  \r\n\r\n<LI>(2) Hvis en kontraherende part eksproprierer aktiver tilhørende et  \r\n\r\n selskab, som er registreret eller etableret på nogen del af dens eget  \r\n\r\n territorium i henhold til gældende lov, og i hvilket den anden kontraherende  \r\n\r\n parts investorer ejer aktier eller gældsbreve, skal den sikre, at  \r\n\r\n bestemmelserne i denne artikels stk. 1 anvendes i nødvendigt omfang for at  \r\n\r\n garantere ejerne af disse aktier eller gældsbreve omgående, fyldestgørende og  \r\n\r\n effektiv erstatning for deres investering. </LI>  \r\n\r\n</UL>  \r\n\r\n<P>Artikel 6 </P>  \r\n\r\n<P>Erstatning for tab </P>  \r\n\r\n<UL CLASS=PLAIN-LIST>  \r\n\r\n<LI>(1) Investorer fra en kontraherende part, hvis investeringer i den anden  \r\n\r\n kontraherende parts territorium lider tab på grund af krig eller anden væbnet  \r\n\r\n konflikt, revolution, national undtagelsestilstand, revolte, oprør eller  \r\n\r\n optøjer i sidstnævnte kontraherende parts territorium, skal gives en  \r\n\r\n behandling af sidstnævnte kontraherende part, hvad angår genindsættelse i  \r\n\r\n tidligere rettigheder, skadesløsholdelse, erstatning eller anden  \r\n\r\n fyldestgørelse, der ikke er mindre gunstig end den, som sidstnævnte  \r\n\r\n kontraherende part yder sine egne investorer eller investorer fra noget  \r\n\r\n tredjeland. </LI>  \r\n\r\n</UL>  \r\n\r\n<P>En sådan behandling skal også udvises overfor investorer fra hver  \r\n\r\n kontraherende part, som i nogen af de beskrevne situationer lider tab på den  \r\n\r\n anden kontraherende parts territorium, som følge af: </P>  \r\n\r\n<UL CLASS=PLAIN-LIST>  \r\n\r\n<LI>a) beslaglæggelser af deres ejendom af dens styrker eller myndigheder,  \r\n\r\n</LI>  \r\n\r\n<LI>b) ødelæggelse af deres ejendom af dens styrker eller myndigheder, som  \r\n\r\n ikke var forvoldt i en kampsituation. </LI>  \r\n\r\n<LI>(2) Betalinger som følge af enhver bestemmelse i denne artikel skal frit  \r\n\r\n kunne overføres, skal ske uden forsinkelse og skal forrentes med en normal  \r\n\r\n rentesats indtil udbetalingsdagen og skal være frit omsættelige. </LI>  \r\n\r\n</UL>  \r\n\r\n<P>Artikel 7 </P>  \r\n\r\n<P>Hjemtagning og overførsel </P>  \r\n\r\n<P>af kapital og udbytte </P>  \r\n\r\n<UL CLASS=PLAIN-LIST>  \r\n\r\n<LI>(1) Hver kontraherende part skal, under forbehold af hver kontraherende  \r\n\r\n parts ret til retfærdigt, i god tro og på et ikke-diskriminatorisk grundlag  \r\n\r\n at udøve lovlige beføjelser, uden forsinkelse tillade overførsel af: </LI>  \r\n\r\n<LI>a) den investerede kapital eller provenuet af hel eller delvis  \r\n\r\n likvidation eller overdragelse af investeringen; </LI>  \r\n\r\n<LI>b) det realiserede udbytte; </LI>  \r\n\r\n<LI>c) betalinger, som udgør afdrag på gæld vedrørende investeringer og  \r\n\r\n forfaldne renter; </LI>  \r\n\r\n<LI>d) en passende del af indkomster fra de borgere, som har tilladelse til  \r\n\r\n at arbejde i forbindelse med en investering, som er foretaget i den anden  \r\n\r\n kontraherende parts territorium. </LI>  \r\n\r\n<LI>(2) Valutaoverførsler i henhold til artiklerne 5 og 6 og stk. 1 i denne  \r\n\r\n artikel skal foretages i den konvertible valuta, hvori investeringen er  \r\n\r\n foretaget, eller, hvis investor er enig heri, i en hvilken som helst anden  \r\n\r\n konvertibel valuta til den officielle vekselkurs gældende på  \r\n\r\n overførselsdatoen. </LI>  \r\n\r\n</UL>  \r\n\r\n<P>Artikel 8 </P>  \r\n\r\n<P>Subrogation </P>  \r\n\r\n<P>Hvis en kontraherende part foretager betaling til sine egne investorer  \r\n\r\n under en garanti, den har udstedt med hensyn til en investering i den anden  \r\n\r\n kontraherende parts territorium, skal sidstnævnte kontraherende part  \r\n\r\n anerkende: </P>  \r\n\r\n<UL CLASS=PLAIN-LIST>  \r\n\r\n<LI>a) overdragelsen af en hvilken som helst rettighed eller fordring fra  \r\n\r\n investoren til førstnævnte kontraherende part, hvad enten den foretages i  \r\n\r\n henhold til lov eller retshandel i dette land, såvel som </LI>  \r\n\r\n<LI>b) at førstnævnte kontraherende part er berettiget til i kraft af  \r\n\r\n subrogation at udøve investorens rettigheder og gennemtvinge investorens  \r\n\r\n fordringer og skal påtage sig forpligtelserne vedrørende investeringen. </LI>  \r\n\r\n</UL>  \r\n\r\n<P>Artikel 9 </P>  \r\n\r\n<P>Voldgift og mægling </P>  \r\n\r\n<UL CLASS=PLAIN-LIST>  \r\n\r\n<LI>(1) Enhver tvist, som måtte opstå mellem en investor fra den ene  \r\n\r\n kontraherende part og den anden kontraherende part i forbindelse med en  \r\n\r\n investering i den anden kontraherende parts territorium skal gøres til  \r\n\r\n genstand for forhandlinger mellem tvistens parter. </LI>  \r\n\r\n<LI>(2) Hvis en tvist i henhold til denne overenskomsts art. 5 mellem en  \r\n\r\n investor fra den ene kontraherende part og den anden kontraherende part  \r\n\r\n fortsat eksisterer efter en periode på seks måneder, skal hver af tvistens  \r\n\r\n parter have ret til at indbringe sagen for Det Internationale Center for  \r\n\r\n Bilæggelse af Investeringstvister med henblik på mægling eller voldgift under  \r\n\r\n Konventionen om Bilæggelse af Investeringstvister mellem Stater og  \r\n\r\n Statsborgere i Andre Stater, der blev åbnet for undertegnelse i Washington  \r\n\r\n den 18. marts 1965. </LI>  \r\n\r\n</UL>  \r\n\r\n<P>Artikel 10 </P>  \r\n\r\n<P>Konsultationer mellem de </P>  \r\n\r\n<P>kontraherende parter </P>  \r\n\r\n<P>Hver af de kontraherende parter kan foreslå den anden part konsultationer  \r\n\r\n angående enhver sag af betydning for anvendelsen af denne overenskomst. Den  \r\n\r\n anden part skal positivt overveje og give tilstrækkelig mulighed for en sådan  \r\n\r\n konsultation. </P>  \r\n\r\n<P>Artikel 11 </P>  \r\n\r\n<P>Tvister mellem </P>  \r\n\r\n<P>de kontraherende parter </P>  \r\n\r\n<UL CLASS=PLAIN-LIST>  \r\n\r\n<LI>(1) Tvister mellem de kontraherende parter vedrørende fortolkningen og  \r\n\r\n anvendelsen af denne overenskomst bør så vidt muligt bilægges gennem  \r\n\r\n forhandlinger mellem de kontraherende parter. Hvis en sådan tvist ikke kan  \r\n\r\n bilægges inden for seks måneder fra forhandlingernes begyndelse, skal den  \r\n\r\n efter anmodning fra enhver kontraherende part forelægges for en  \r\n\r\n voldgiftsdomstol. </LI>  \r\n\r\n<LI>(2) En sådan voldgiftsdomstol skal nedsættes for hver enkelt sag på  \r\n\r\n følgende måde: </LI>  \r\n\r\n</UL>  \r\n\r\n<P>Inden for tre måneder fra modtagelsen af begæringen om voldgift skal hver  \r\n\r\n kontraherende part udpege et medlem af domstolen. Disse to medlemmer skal  \r\n\r\n derpå vælge en statsborger fra et tredjeland, som med de kontraherende  \r\n\r\n parters godkendelse skal udpeges til formand for domstolen. Formanden skal  \r\n\r\n udpeges indenfor tre måneder fra datoen for udpegelsen af de to andre  \r\n\r\n medlemmer. </P>  \r\n\r\n<P>Hvis de nødvendige udpegelser ikke har fundet sted inden for nogen af de  \r\n\r\n angivne perioder, kan hver kontraherende part i mangel af anden aftale  \r\n\r\n opfordre præsidenten for Den Internationale Domstol til at foretage de  \r\n\r\n nødvendige udpegelser. Hvis præsidenten er statsborger i den ene  \r\n\r\n kontraherende part, eller hvis han på anden måde er forhindret i at udføre  \r\n\r\n den nævnte funktion, skal vicepræsidenten opfordres til at foretage de  \r\n\r\n nødvendige udpegelser. Hvis vicepræsidenten er statsborger i en af de  \r\n\r\n kontraherende parter, eller hvis også han er forhindret i at udføre nævnte  \r\n\r\n funktion, skal det medlem af Den Internationale Domstol, som er den næste i  \r\n\r\n anciennitet, og som ikke er statsborger i en af de kontraherende parter,  \r\n\r\n opfordres til at foretage de nødvendige udpegelser. </P>  \r\n\r\n<UL CLASS=PLAIN-LIST>  \r\n\r\n<LI>(3) Voldgiftsdomstolen skal anvende bestemmelserne i denne overenskomst,  \r\n\r\n andre overenskomster indgået mellem de kontraherende parter og folkerettens  \r\n\r\n gældende procedureregler. Den skal træffe sin afgørelse ved  \r\n\r\n flertalsafgørelse. En sådan afgørelse er endelig og bindende for begge  \r\n\r\n kontraherende parter. </LI>  \r\n\r\n<LI>(4) Hver kontraherende part skal bære omkostningerne for sit eget medlem  \r\n\r\n ved domstolen og for sin repræsentation i voldgiftssagen. Omkostningerne til  \r\n\r\n formanden og de øvrige omkostninger skal bæres ligeligt af de kontraherende  \r\n\r\n parter. </LI>  \r\n\r\n<LI>(5) Voldgiftsdomstolen fastsætter sin egen procedure. </LI>  \r\n\r\n</UL>  \r\n\r\n<P>Artikel 12 </P>  \r\n\r\n<P>National ret eller folkeret </P>  \r\n\r\n<P>Intet i denne overenskomst skal begrænse rettigheder eller fordele, som  \r\n\r\n tilfalder investorer fra en kontraherende part i den anden kontraherende  \r\n\r\n parts territorium som følge af national ret eller folkeret. </P>  \r\n\r\n<P>Artikel 13 </P>  \r\n\r\n<P>Ikrafttræden, </P>  \r\n\r\n<P>varighed og ophør </P>  \r\n\r\n<UL CLASS=PLAIN-LIST>  \r\n\r\n<LI>(1) Denne overenskomst træder i kraft på den første dag i den anden måned  \r\n\r\n efter den dato, hvor de kontraherende parter skriftlig har informeret  \r\n\r\n hinanden om, at de konstitutionelle procedurer i deres respektive lande er  \r\n\r\n afsluttet. </LI>  \r\n\r\n<LI>(2) Denne overenskomst skal forblive i kraft i ti år og skal derefter  \r\n\r\n fortsat være i kraft, medmindre en kontraherende part efter den første  \r\n\r\n tiårsperiodes udløb skriftligt meddeler den anden kontraherende part, at den  \r\n\r\n har til hensigt at opsige overenskomsten. Meddelelsen om opsigelse får  \r\n\r\n virkning et år efter, at den er modtaget af den anden kontraherende part.  \r\n\r\n</LI>  \r\n\r\n<LI>(3) Med hensyn til investeringer foretaget før den dato, hvor meddelelsen  \r\n\r\n om opsigelse af denne overenskomst får virkning, skal bestemmelserne i  \r\n\r\n artiklerne 1 til 12 forblive i kraft for yderligere en tiårsperiode fra denne  \r\n\r\n dato. </LI>  \r\n\r\n</UL>  \r\n\r\n<P>TIL BEKRÆFTELSE HERAF har undertegnede, behørigt bemyndigede af deres  \r\n\r\n respektive regeringer, underskrevet denne overenskomst. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>UDFÆRDIGET i to eksemplarer i Budapest,  \r\n\r\n den 2. maj 1988 på dansk, </I> </P>  \r\n\r\n<P CLASS=UNDERSKREVET-AF ALIGN=CENTER>ungarsk og engelsk, idet alle tekster  \r\n\r\n skal have samme gyldighed. </P>  \r\n\r\n<P>I tilfælde af uenighed om fortolkningen skal den engelske tekst have  \r\n\r\n forrang. </P>  \r\n\r\n<P>For Kongeriget </P>  \r\n\r\n<P>Danmarks regering </P>  \r\n\r\n<P>Hans K&uuml;hne </P>  \r\n\r\n<P>For Den ungarske </P>  \r\n\r\n<P>Folkerepubliks regering </P>  \r\n\r\n<P>Andreas Patko </P>  \r\n\r\n<P>Overenskomsten trådte i medfør af art. 13 i kraft den 1. oktober 1988.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 1. februar 1989  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>UFFE ELLEMANN-JENSEN </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/02/1989"
        },
        {
            "displayName": "Accession",
            "displayValue": "L19890000464"
        },
        {
            "displayName": "Entydig dokumentidentifikation",
            "displayValue": "CM024293"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "4"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "01/02/1989"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Industriministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr.400. E.9/Ungarn."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}