{
    "id": 80106,
    "title": "Arbejds- og hygiejneregulativ vedrørende opsamling og behandling af rævesæd samt inseminering ",
    "documentTypeId": "850",
    "isSagsforlobPeriodValid": false,
    "shortName": "REG nr 13217 af 11/07/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Arbejds- og hygiejneregulativ vedrørende  \r\n\r\n opsamling og behandling af rævesæd samt inseminering </H1>  \r\n\r\n<P></P>  \r\n\r\n<BR>  \r\n\r\n<P>Med henvisning til § 7 i landbrugsministeriets bekendtgørelse nr. 515 af  \r\n\r\n 9. oktober 1984 om kunstig sædoverføring på pelsdyr fastsættes følgende  \r\n\r\n bestemmelser vedrørende opsamling og behandling af rævesæd samt inseminering.  \r\n\r\n</P>  \r\n\r\n<P> Sædopsamling . </P>  \r\n\r\n<P>Personale, der passer hanrævene, og/eller deltager i sædopsamlingen bør  \r\n\r\n ikke de sidste 48 timer inden arbejde på rævestationen have haft direkte  \r\n\r\n kontakt med andre pelsdyr på andre farme. </P>  \r\n\r\n<P>Sædopsamling skal finde sted i det dertil indrettede og godkendte rum,  \r\n\r\n sædopsamlingsrummet. </P>  \r\n\r\n<P>Til sædopsamling skal benyttes en dertil beregnet fikseringskasse, der  \r\n\r\n rengøres mellem hver opsamling. En fikseringskasse, der anvendes ved  \r\n\r\n sædopsamling, må kun anvendes til dette formål og ikke benyttes ved  \r\n\r\n insemination. </P>  \r\n\r\n<P>Der skal anvendes renset og steriliseret opsamlingsglas til hver enkelt  \r\n\r\n ræv og hver enkelt sædopsamling, og sædens opsamling skal i det hele taget  \r\n\r\n foretages under iagttagelse af god hygiejne. Håndvask og desinfektion skal  \r\n\r\n foretages inden og efter hver sædopsamling eller forsøg herpå. </P>  \r\n\r\n<P> Sædens bedømmelse og behandling . </P>  \r\n\r\n<P>Sædens bedømmelse og behandling skal foretages på hygiejnisk forsvarlig  \r\n\r\n måde og foregå i sædlaboratoriet eller i andre lokaler, som er godkendt  \r\n\r\n hertil. </P>  \r\n\r\n<P>Personalet fra rævestationens stalde har kun adgang til laboratoriet og  \r\n\r\n tilsvarende lokaler efter fjernelse af den fodbeklædning, som har været  \r\n\r\n anvendt i stalden. </P>  \r\n\r\n<P>Hver enkelt sædportion skal mærkes på en sådan måde, at den til enhver tid  \r\n\r\n kan identificeres. Sæden skal opbevares hygiejnisk forsvarligt, og der skal  \r\n\r\n på stationen foreligge optegnelser, hvoraf fremgår, hvor sæden fra den  \r\n\r\n enkelte ræv og det enkelte ejakulat befinder sig. </P>  \r\n\r\n<P>På en rævestation må kun opbevares sæd, der stammer fra den pågældende  \r\n\r\n rævestation, fra en anden af landbrugsministeriet godkendt rævestation eller  \r\n\r\n som er importeret og godkendt til kunstig sædoverføring her i landet. </P>  \r\n\r\n<P>Importeret rævesæd skal i givet fald transporteres direkte fra  \r\n\r\n importkarantæne til rævestationen efter frigivelse til insemination. Sæd, der  \r\n\r\n har været udleveret, må ikke tages tilbage og anbringes i en rævestations  \r\n\r\n sædlager. </P>  \r\n\r\n<P>Transport og forsendelse af sæd skal foregå i ren emballage, og enhver  \r\n\r\n forsendelse skal ledsages af en følgeseddel med oplysning om afsendende  \r\n\r\n rævestation og modtager, sæddonors identitet og antal sædportioner. Kopi af  \r\n\r\n disse oplysninger skal opbevares på den afsendende rævestation i 5 år. </P>  \r\n\r\n<P>Såfremt der på en rævestation eller på en station, der har leveret sæd til  \r\n\r\n den pågældende rævestation, optræder sygdom eller mistanke om sygdom, der kan  \r\n\r\n overføres med sæd, skal den tilsynsførende dyrlæge straks underrettes.  \r\n\r\n Stationens tilsynsførende dyrlæge træffer efter samråd med  \r\n\r\n veterinærdirektoratet i hvert enkelt tilfælde bestemmelse om anvendelse af de  \r\n\r\n opbevarede sædportioner. </P>  \r\n\r\n<P> Insemineringen . </P>  \r\n\r\n<P>Inden en pelsdyrfarm betrædes, bør inseminøren - så vidt det er muligt -  \r\n\r\n sikre sig, at der ikke på farmen befinder sig dyr, der er angrebet af akut  \r\n\r\n smitsom sygdom. Såfremt der på farmen befinder sig sådanne dyr, må farmen  \r\n\r\n ikke besøges. Såfremt ræve bringes til insemination, bør inseminøren - for så  \r\n\r\n vidt det er muligt - sikre sig, at der ikke på oprindelsesfarmen befinder sig  \r\n\r\n dyr, der er angrebet af akut smitsom sygdom. Såfremt der på oprindelsesfarmen  \r\n\r\n befinder sig sådanne dyr, må insemination af ræve fra disse farme ikke  \r\n\r\n foretages, men rævene skal afvises. Det påhviler inseminøren at sikre, at  \r\n\r\n ræve fra forskellige farme ikke bringes i kontakt med hinanden, idet  \r\n\r\n insemination af tæver fra en farm skal være afsluttet og rævene fjernet fra  \r\n\r\n inseminationslokalerne, før insemination af tæver fra en anden farm  \r\n\r\n påbegyndes. </P>  \r\n\r\n<P>Såfremt der bruges fikseringskasse, skal kassen efter insemination af hver  \r\n\r\n enkelt farms ræve rengøres omhyggeligt og desinficeres. Kassen må ikke  \r\n\r\n bringes ind på selve farmen. Under arbejdet på farmen skal inseminøren være  \r\n\r\n iført fod- og overtrækstøj, der rengøres og desinficeres eller efterlades på  \r\n\r\n pelsdyrfarmen. </P>  \r\n\r\n<P>Det til insemination nødvendige udstyr skal transporteres hygiejnisk  \r\n\r\n forsvarligt. Insemination skal udføres under iagttagelse af god hygiejne. Der  \r\n\r\n skal anvendes en ren og steriliseret inseminator og plastrør til hver enkelt  \r\n\r\n tæve. </P>  \r\n\r\n<P>Nødvendig afvaskning og desinfektion af hænder skal foretages efter hver  \r\n\r\n enkelt insemination. Omhyggelig rengøring og eventuel desinfektion af fod- og  \r\n\r\n overtrækstøj skal foretages, inden farmen forlades. Til aftørring skal  \r\n\r\n anvendes papirhåndklæder, der efterlades på stedet. </P>  \r\n\r\n<P> Ikrafttræden . </P>  \r\n\r\n<P>Regulativet træder i kraft den 15. august 1985. </P>  \r\n\r\n<P>Erik Stougaard </P>  \r\n\r\n<P>/J.B. Andersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19851321745"
        },
        {
            "displayName": "Entydig dokumentidentifikation",
            "displayValue": "CM039319"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "05/10/2006"
        },
        {
            "displayName": "Dokumenttype",
            "displayValue": "Regulativ"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13217"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "11/07/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Veterinærdirektoratet"
        },
        {
            "displayName": "Ressortministeriets journalnummer",
            "displayValue": "3. kt. - 348/85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}