{
    "id": 55452,
    "title": "Regler for landinspektørnævnets virksomhed. ",
    "documentTypeId": "880",
    "isSagsforlobPeriodValid": false,
    "shortName": "RGL nr 28 af 16/02/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Regler for landinspektørnævnets virksomhed.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I medfør af § 13, stk. 1, i lov om landinspektørvirksomhed, jfr.  \r\n\r\n lovbekendtgørelse nr. 390 af 12. juli 1977, fastsættes følgende regler for  \r\n\r\n landinspektørnævnets virksomhed: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Landinspektørnævnet består af en dommer som  \r\n\r\n formand samt 2 andre medlemmer, hvoraf det ene skal være en landinspektør,  \r\n\r\n der er ansat i landbrugsministeriet, og det andet en praktiserende  \r\n\r\n landinspektør, jfr. herved § 9 i lov om landinspektørvirksomhed. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Nævnets 3 medlemmer udnævnes af  \r\n\r\n landbrugsministeren efter indstilling fra henholdsvis justitsministeriet,  \r\n\r\n matrikeldirektoratet og Den danske Landinspektørforening. </P>  \r\n\r\n<P CLASS=STK> <I>Stk. 2. </I> På samme måde udnævner landbrugsministeren  \r\n\r\n stedfortrædere for hvert af nævnets medlemmer. </P>  \r\n\r\n<P CLASS=STK> <I>Stk. 3. </I> Udnævnelserne gælder for 8-årige perioder.  \r\n\r\n Genudnævnelse kan finde sted. Ingen, der er fyldt 70 år, kan fungere som  \r\n\r\n medlem af nævnet, dog kan et medlem medvirke ved afslutning af sager, der er  \r\n\r\n påbegyndt, før han fyldte 70 år. Anmodning om at blive fritaget i løbet af en  \r\n\r\n periode afgøres af landbrugsministeren. </P>  \r\n\r\n<P CLASS=STK> <I>Stk. 4. </I> Landbrugsministeren udnævner en sekretær for  \r\n\r\n nævnet. Hvis sekretæren ikke kan medvirke ved behandlingen af en sag, jfr. §  \r\n\r\n 6, udpeger nævnet en anden til at virke som sekretær under sagen. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ingen må deltage som medlem af  \r\n\r\n landinspektørnævnet i behandlingen af en sag, når vedkommende efter  \r\n\r\n retsplejelovens regler ville være inhabil som dommer. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Et medlem har pligt til at give nævnet  \r\n\r\n meddelelse om omstændigheder, som vil kunne medføre hans inhabilitet, jfr. §  \r\n\r\n 3, ligesom ethvert af nævnets andre medlemmer, der måtte være bekendt med  \r\n\r\n sådanne omstændigheder, er forpligtet til at rejse spørgsmålet herom. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Spørgsmål om, hvorvidt et medlem af nævnet skal  \r\n\r\n vige sit sæde bør så vidt muligt rejses, inden nævnets behandling af selve  \r\n\r\n sagen begynder. </P>  \r\n\r\n<P CLASS=STK> <I>Stk. 2. </I> Afgørelse træffes ved kendelse af nævnet. Det  \r\n\r\n pågældende medlem er ikke udelukket fra at deltage i påkendelse af  \r\n\r\n spørgsmålet. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> For sekretæren finder §§ 3-5 tilsvarende  \r\n\r\n anvendelse. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Nævnet behandler klager over, at en  \r\n\r\n praktiserende landinspektør eller en landinspektørassistent med beskikkelse  \r\n\r\n ved udøvelsen af sin virksomhed har tilsidesat de pligter, som hans stilling  \r\n\r\n medfører, jfr. § 10, stk. 1, i lov om landinspektørvirksomhed. Nævnet kan  \r\n\r\n endvidere behandle klager over landinspektører, der med tilladelse fra  \r\n\r\n landbrugsministeren i henhold til lovens § 4, stk. 2 eller 4, udfører  \r\n\r\n matrikulært arbejde, jfr. lovens § 14. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Sag kan begæres rejst såvel af offentlige  \r\n\r\n myndigheder som af andre, der har en retlig interesse i sagen. Begæringen  \r\n\r\n skal være skriftligt affattet og skal indeholde en fremstilling af de  \r\n\r\n forhold, der ønskes undergivet nævnets bedømmelse. Nævnet kan endvidere rejse  \r\n\r\n sag på eget initiativ. </P>  \r\n\r\n<P CLASS=STK> <I>Stk. 2. </I> Hvis sagen bliver genstand for strafferetlig  \r\n\r\n forfølgning, bør nævnets behandling i almindelighed afvente afslutningen af  \r\n\r\n denne. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Inden nævnet tager en sag op til behandling i  \r\n\r\n realiteten, giver det landinspektøren meddelelse om sagen samt lejlighed til  \r\n\r\n at erklære sig mundtligt eller skriftligt. Han gøres samtidig bekendt med, at  \r\n\r\n han kan møde for nævnet med en bisidder, eventuelt en advokat. </P>  \r\n\r\n<P CLASS=STK> <I>Stk. 2. </I> En landinspektør, mod hvem der er rejst sag ved  \r\n\r\n nævnet, indkaldes til møde for dette ved rekommanderet brev med 8 dages  \r\n\r\n varsel. Nævnet kan opfordre andre til at møde og afgive forklaring for  \r\n\r\n nævnet, men således at det fremgår af opfordringen, at vedkommende ikke har  \r\n\r\n pligt til at møde. Der kan ydes de pågældende godtgørelse i overensstemmelse  \r\n\r\n med reglerne i retsplejelovens § 188. </P>  \r\n\r\n<P CLASS=STK> <I>Stk. 3. </I> Nævnet kan lade afhøring af parter og vidner  \r\n\r\n foretage ved underretten på det sted, hvor parten eller vidnet bor, jfr. §  \r\n\r\n 13, stk. 2, i lov om landinspektørvirksomhed. </P>  \r\n\r\n<P CLASS=STK> <I>Stk. 4. </I> Til nævnets møder er der ikke adgang for  \r\n\r\n offentligheden. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Over nævnets møder føres en af  \r\n\r\n landbrugsministeren autoriseret protokol. </P>  \r\n\r\n<P CLASS=STK> <I>Stk. 2. </I> I protokollen angives tid og sted for mødet,  \r\n\r\n sagens journalnummer og navnene på de fremmødte. Der optages en kort  \r\n\r\n fremstilling af forhandlingerne, herunder fremførte klagepunkter og  \r\n\r\n indsigelser. Derudover kan formanden bestemme, at enkelte udtalelser skal  \r\n\r\n optages. Der indføres det fornødne om fremlagte dokumenter, afgivne  \r\n\r\n forklaringer og andre oplysninger samt om nævnets beslutninger bortset fra  \r\n\r\n egentlige kendelser. </P>  \r\n\r\n<P CLASS=STK> <I>Stk. 3. </I> Oplæsning af det protokollerede kan ske, når en  \r\n\r\n part ønsker det. Protokollerede forklaringer oplæses for den, der har afgivet  \r\n\r\n forklaringen, og det bemærkes i protokollen, om han godkender det  \r\n\r\n protokollerede. </P>  \r\n\r\n<P CLASS=STK> <I>Stk. 4. </I> Protokollen underskrives efter hvert møde af  \r\n\r\n formanden. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Nævnet træffer efter sagens endelige behandling  \r\n\r\n afgørelse ved en kendelse, der skal indeholde en fremstilling af sagen og de  \r\n\r\n grunde, der har ført til udfaldet. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Nævnet skal være fuldtalligt under rådslagning  \r\n\r\n og afgørelse af sagen. Hvis et medlem på grund af sygdom eller andre årsager  \r\n\r\n er forhindret i at deltage i afgørelsen, indtræder vedkommendes  \r\n\r\n stedfortræder. </P>  \r\n\r\n<P CLASS=STK> <I>Stk. 2. </I> Nævnets afgørelser træffes ved stemmeflerhed.  \r\n\r\n Hvis mindretallet ønsker det, skal en kendelse, der ikke frifinder  \r\n\r\n indklagede, indeholde oplysning om mindretallets stilling uden angivelse af  \r\n\r\n vedkommende medlems navn. </P>  \r\n\r\n<P CLASS=STK> <I>Stk. 3. </I> Nævnets rådslagninger er hemmelige. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Nævnet kan i overensstemmelse med reglerne i §  \r\n\r\n 10, stk. 1, i lov om landinspektørvirksomhed, jfr. også lovens § 14, tildele  \r\n\r\n en landinspektør advarsel eller irettesættelse eller pålægge ham bøde på  \r\n\r\n indtil 20.000 kr. </P>  \r\n\r\n<P CLASS=STK> <I>Stk. 2. </I> Under de i samme lovs § 10, stk. 2, angivne  \r\n\r\n betingelser kan nævnet frakende en landinspektør hans beskikkelse. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Nævnet kan til enhver tid efter ansøgning ved  \r\n\r\n kendelse ophæve en i henhold til § 10, stk. 2, i lov om  \r\n\r\n landinspektørvirksomhed foretagen frakendelse, jfr. lovens § 12. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Nævnets kendelser indføres i en af  \r\n\r\n landbrugsministeren autoriseret kendelsesbog. </P>  \r\n\r\n<P CLASS=STK> <I>Stk. 2. </I> Når en kendelse er underskrevet, sendes  \r\n\r\n udskrifter af den snarest til landbrugsministeriets departement og til  \r\n\r\n matrikeldirektoratet og ved rekommanderet brev til den pågældende  \r\n\r\n landinspektør og eventuelle andre parter i sagen. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Udgifterne, der er forbundet med nævnets  \r\n\r\n virksomhed, afholdes af landbrugsministeriet. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Disse regler træder i stedet for reglerne for  \r\n\r\n landinspektørnævnets virksomhed af 23. juni 1964. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 16. februar  \r\n\r\n 1978. </I> </P>  \r\n\r\n<P CLASS=UNDERSKREVET-AF ALIGN=CENTER>P. DALSAGER </P>  \r\n\r\n<P CLASS=MINISTER ALIGN=RIGHT>/Tove Lense-Møller </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/06/1978"
        },
        {
            "displayName": "Accession",
            "displayValue": "C19780002848"
        },
        {
            "displayName": "Entydig dokumentidentifikation",
            "displayValue": "CM014341"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Regel"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "28"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "16/02/1978"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Kort- og Matrikelstyrelsen"
        },
        {
            "displayName": "Ressortministeriets journalnummer",
            "displayValue": "Landbrugsmin., matr.dir., M.C.J. 1977 nr. 1483."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}