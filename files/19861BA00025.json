{
    "id": 106139,
    "title": "1986 BSF 25   FORSLAG TIL FOLKETINGSBESLUTNING OM SIKRING AF VEDLIGEHOLDELSEN I DE   PRIVATE UDLEJNINGSEJENDOMME ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 25",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 25 </P>  \r\n\r\n<P></P>  \r\n\r\n<P>Forslag til folketingsbeslutning om sikring af vedligeholdelsen i de  \r\n\r\n private udlejningsejendomme </P>  \r\n\r\n<P></P>  \r\n\r\n<P>Fremsat af Albrechtsen (VS) Elisabeth Bruun Olesen (VS) </P>  \r\n\r\n<P></P>  \r\n\r\n<P>den 4. november 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen inden årets udgang at fremsætte </P>  \r\n\r\n<P>lovforslag til sikring af vedligeholdelsen i de private </P>  \r\n\r\n<P>udlejningsejendomme efter følgende retningslinjer: </P>  \r\n\r\n<P>a. Øget adgang for huslejenævn og boligret til at fastsætte </P>  \r\n\r\n<P>vedligeholdelsespåbud, således at håndhævelsen af den gældende </P>  \r\n\r\n<P>vedligeholdelsespligt gøres effektiv. </P>  \r\n\r\n<P>b. Oprettelse af en spærret og beboerkontrolleret </P>  \r\n\r\n<P>vedligeholdelseskonto i hver udlejningsejendom, hvorpå den del af </P>  \r\n\r\n<P>huslejen, som vedrører indvendig og udvendig vedligeholdelse samt </P>  \r\n\r\n<P>hensættelser til modernisering, indsættes, og som administreres af </P>  \r\n\r\n<P>beboerrepræsentanterne eller tre af lejerne valgte repræsentanter. </P>  \r\n\r\n<P>c. Styrkelse af lejernes og kommunalbestyrelsens muligheder for selv </P>  \r\n\r\n<P>at afhjælpe mangler ved vedligeholdelsen, idet lejerne og </P>  \r\n\r\n<P>kommunalbestyrelsen sikres øgede muligheder for anvendelse af </P>  \r\n\r\n<P>lejelovens § 11, og således at kommunalbestyrelsens indsats ved </P>  \r\n\r\n<P>brug af byggelovens § 14 styrkes. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>På trods af mange års løfter om en lejelovsrevision og på trods af, </P>  \r\n\r\n<P>at Folketinget den 23. maj 1986 vedtog en beslutning, (forslag til </P>  \r\n\r\n<P>folketingsbeslutning om sikring af vedligeholdelsen og om </P>  \r\n\r\n<P>anvendelse af vedligeholdelseskonti mv. i de private </P>  \r\n\r\n<P>udlejningsejendomme), der pålægger regeringen at fremsætte forslag </P>  \r\n\r\n<P>om sikring af vedligeholdelsen, så sker der ikke rigtig noget. Ja, </P>  \r\n\r\n<P>regeringen har endog fremsat et lovforslag, L 48 (forslag til lov </P>  \r\n\r\n<P>om ændring af lov om leje og om ændring af lov om midlertidig </P>  \r\n\r\n<P>regulering af boligforholdene), der kun indebærer en </P>  \r\n\r\n<P>huslejeforhøjelse for lejerne, men ingen sikring af </P>  \r\n\r\n<P>vedligeholdelsen. Samtidig har Byggestyrelsen et lovudkast under </P>  \r\n\r\n<P>udarbejdelse, som vil svække kommunens muligheder for at bruge </P>  \r\n\r\n<P>byggelovens § 14 i tilfælde, hvor det f.eks. drejer sig om utætte </P>  \r\n\r\n<P>tage, mørnet murværk, defekte tagrender, rådne vinduer mv. </P>  \r\n\r\n<P>Nærværende forslag bygger dels på intentionerne i </P>  \r\n\r\n<P>folketingsbeslutningen af 23. maj 1986 (punkt a er identisk med </P>  \r\n\r\n<P>punkt 1 i beslutningen), dels er der tale om en stort set uændret </P>  \r\n\r\n<P>genfremsættelse af indholdet i et beslutningsforslag fremsat af VS </P>  \r\n\r\n<P>den 22. januar 1986, B 70 (se Folketingstidende 1985-86, </P>  \r\n\r\n<P>forhandlingerne sp. 6695 samt tillæg A sp. 3427), hvor der dog er </P>  \r\n\r\n<P>sket den ændring, at det i nærværende forslag understreges, at </P>  \r\n\r\n<P>kommunalbestyrelsens indsats ved brug af byggelovens § 14 skal </P>  \r\n\r\n<P>styrkes. </P>  \r\n\r\n<P>Sigtet med forslaget er altså dels at sikre, at regeringen fremkommer </P>  \r\n\r\n<P>med et konkret forslag hurtigt (inden årets udgang) og dermed </P>  \r\n\r\n<P>efterlever folketingsbeslutningen af 23. maj 1986. Men herudover </P>  \r\n\r\n<P>er det sigtet med forslaget at foretage en mere konkret og præcis </P>  \r\n\r\n<P>fastlæggelse af reglerne for oprettelsen af en spærret og </P>  \r\n\r\n<P>beboerkontrolleret vedligeholdelseskonto i hver enkelt ejendom. </P>  \r\n\r\n<P>VS har tidligere fremsat to forslag, B 37 og L 64, i folketingsåret </P>  \r\n\r\n<P>1984-85, og forslagsstillerne finder fortsat, at de deri </P>  \r\n\r\n<P>indeholdte løsningsmodeller er de rigtige. Men nærværende </P>  \r\n\r\n<P>beslutningsforslag åbner op for, at også mindre vidtgående </P>  \r\n\r\n<P>løsninger i første omgang kan komme på tale. </P>  \r\n\r\n<P>På denne baggrund har forslagsstillerne valgt at optrykke de to </P>  \r\n\r\n<P>tidligere forslag, B 37 og L 64, som bilag, således at disse </P>  \r\n\r\n<P>modeller for en løsning kan indgå i debatten sammen med eventuelle </P>  \r\n\r\n<P>andre forslag, der kunne overvejes. </P>  \r\n\r\n<P>Endelig optrykkes som bilag folketingsbeslutningen af 23. maj 1986. </P>  \r\n\r\n<P>Bemærkninger til forslagets enkelte bestemmelser </P>  \r\n\r\n<P>Som nævnt understreges det i forslaget, at kommunalbestyrelsens </P>  \r\n\r\n<P>indsats ved brug af byggelovens § 14 skal styrkes. Dermed </P>  \r\n\r\n<P>understreges for det første, at der ikke skal ske nogen </P>  \r\n\r\n<P>indskrænkning i denne paragrafs rækkevidde, dvs. at kommunen </P>  \r\n\r\n<P>(bygningsinspektoratet) fortsat skal kunne bruge denne bestemmelse </P>  \r\n\r\n<P>til at gribe ind over for væsentlige vedligeholdelsesmangler. </P>  \r\n\r\n<P>Kommunalbestyrelsens beføjelser skal ikke indskrænkes til at </P>  \r\n\r\n<P>omfatte tilfælde, hvor der er tale om direkte farlige forhold. </P>  \r\n\r\n<P>Hertil kommer, at det skal sikres, at kommunalbestyrelsen gør en </P>  \r\n\r\n<P>aktiv indsats til støtte for beboerne i tilfælde, hvor de </P>  \r\n\r\n<P>henvender sig og klager over vedligeholdelsesmangler. Det skal </P>  \r\n\r\n<P>således pålægges kommunalbestyrelserne at prioritere denne opgave </P>  \r\n\r\n<P>højt, og her kan f.eks. henvises til den indsats, som Københavns </P>  \r\n\r\n<P>kommune har udført og fortsat gør. Magistratens 4. afdeling </P>  \r\n\r\n<P>iværksatte en oplysningsvirksomhed i august 1984, hvor beboerne </P>  \r\n\r\n<P>gennem bl.a. orienteringsmateriale blev gjort bekendt med reglerne </P>  \r\n\r\n<P>i byggeloven. På denne måde har Københavns kommune været med til </P>  \r\n\r\n<P>at styrke arbejdet for en bedre vedligeholdelse, og sådanne </P>  \r\n\r\n<P>bestræbelser bør naturligvis have statens opbakning. </P>  \r\n\r\n<P>Bilag 1 </P>  \r\n\r\n<P>Beslutningsforslag nr. B 37 som fremsat den 14. november 1984 af </P>  \r\n\r\n<P>Albrechtsen (VS), </P>  \r\n\r\n<P>Anne Grete Holmsgård (VS), Lenger (VS), Jens Otto Madsen (VS) og </P>  \r\n\r\n<P>Tinning (VS) </P>  \r\n\r\n<P>om oprettelse af en spærret og beboerkontrolleret </P>  \r\n\r\n<P>vedligeholdelseskonto </P>  \r\n\r\n<P>Folketinget opfordrer regeringen til at fremsætte lovforslag til </P>  \r\n\r\n<P>sikring af, at der oprettes en spærret og beboerkontrolleret konto </P>  \r\n\r\n<P>i de private udlejningsejendomme efter følgende retningslinjer: </P>  \r\n\r\n<P>a) Den del af huslejen, som går til udvendig og indvendig </P>  \r\n\r\n<P>vedligeholdelse samt hensættelser til forbedringer, skal fremefter </P>  \r\n\r\n<P>indgå på en spærret konto, der er helt uafhængig af ejendommens </P>  \r\n\r\n<P>ejers privatøkonomi. </P>  \r\n\r\n<P>b) Kontoen skal administreres af beboerrepræsentanterne eller - </P>  \r\n\r\n<P>såfremt der ikke i ejendommen kan vælges beboerrepræsentanter - af </P>  \r\n\r\n<P>tre af lejerne efter nærmere af boligministeren fastsatte regler </P>  \r\n\r\n<P>valgte repræsentanter. </P>  \r\n\r\n<P>c) Ejeren skal ved kontoens oprettelse overføre et beløb til kontoen </P>  \r\n\r\n<P>svarende til det beløb, som efter regnskaberne skal henstå på </P>  \r\n\r\n<P>konti for udvendig og indvendig vedligeholdelse, eller et beløb </P>  \r\n\r\n<P>svarende til de sidste 5 års hensættelser, jf. </P>  \r\n\r\n<P>boligreguleringslovens § 22, stk. 2. </P>  \r\n\r\n<P>d) Hvis der i udlejningsejendommen afkræves nye lejere depositum/ </P>  \r\n\r\n<P>indskud el.lign., skal disse penge indsættes på den spærrede </P>  \r\n\r\n<P>konto, og renteindtægterne kan så anvendes til vedligeholdelse </P>  \r\n\r\n<P>eller forbedringer. </P>  \r\n\r\n<P>e) Da oprettelsen af den spærrede og beboerkontrollerede konto i en </P>  \r\n\r\n<P>række ejendomme vil kunne medføre, at ejeren går fallit, fordi </P>  \r\n\r\n<P>ejeren ikke vil være i stand til at overføre det pligtige beløb </P>  \r\n\r\n<P>til kontoen, bør lovforslaget sikre en løsning af dette problem på </P>  \r\n\r\n<P>en sådan måde, at såfremt ejeren ikke inden en bestemt frist kan </P>  \r\n\r\n<P>eller vil overføre pengene, skal ejeren have ret til at overdrage </P>  \r\n\r\n<P>ejendommen til kommunen, der yder ejeren en betaling for </P>  \r\n\r\n<P>ejendommen, der højst svarer til, at ejendommens </P>  \r\n\r\n<P>forretningsmæssige værdi kan sammenlignes med et 7 pct. pantebrev </P>  \r\n\r\n<P>med pålydende værdi som ejendomsværdien ved 15. alm. vurdering, </P>  \r\n\r\n<P>dog således, at hvis ejendommen er dårligt vedligeholdt eller der </P>  \r\n\r\n<P>mangler de nødvendige vedligeholdelseshensættelser, fradrager </P>  \r\n\r\n<P>kommunalbestyrelsen et beløb svarende hertil. </P>  \r\n\r\n<P>f) Kommunalbestyrelsen skal straks sørge for, at en overtaget ejendom </P>  \r\n\r\n<P>omdannes til en almennyttig andelsboligforening, og lovforslaget </P>  \r\n\r\n<P>skal indeholde bestemmelser, der sikrer, at den nye boligafdeling </P>  \r\n\r\n<P>kan få driftssikring, såfremt dette er nødvendigt for at få </P>  \r\n\r\n<P>genoprettet vedligeholdelsestilstanden. </P>  \r\n\r\n<P>g) Lovforslaget bør endvidere sikre, at alle beløb vedrørende </P>  \r\n\r\n<P>ejendommen, som henstår i Grundejernes Investeringsfond, straks </P>  \r\n\r\n<P>overføres til den spærrede konto, samt sikre, at betalingerne til </P>  \r\n\r\n<P>Grundejernes Investeringsfond ophører, idet pengene i stedet </P>  \r\n\r\n<P>indgår på den spærrede konto. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Den nugældende leje- og boligreguleringslovgivning har ikke kunnet </P>  \r\n\r\n<P>sikre, at udlejningsejendommene vedligeholdes tilfredsstillende, </P>  \r\n\r\n<P>og lejerne har i dag alt for ringe kontrol med, at de mange penge, </P>  \r\n\r\n<P>de indbetaler til vedligeholdelsen af deres egne boliger, bruges </P>  \r\n\r\n<P>til dette formål og bruges på den rigtige måde. </P>  \r\n\r\n<P>Den gældende lovgivning har ikke kunnet hindre, at en meget stor del </P>  \r\n\r\n<P>af den halve million udlejningslejligheder i de private </P>  \r\n\r\n<P>udlejningsejendomme er præget af tiltagende forfald og manglende </P>  \r\n\r\n<P>vedligeholdelse. Dette problem er endda voksende, samtidig med at </P>  \r\n\r\n<P>lejerne i øjeblikket pålignes voksende betalinger til </P>  \r\n\r\n<P>vedligeholdelsen. </P>  \r\n\r\n<P>Problemet er i ganske særlig grad presserende i de københavnske </P>  \r\n\r\n<P>brokvarterer. Forslumningsproblemerne i midtbykvartererne er med </P>  \r\n\r\n<P>til yderligere at forværre situationen for befolkningen i disse </P>  \r\n\r\n<P>boligområder, hvor arbejdsløshed, lavindkomstproblemer, manglende </P>  \r\n\r\n<P>friarealer, bolignød osv. i forvejen præger miljøet. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad punkt a) </P>  \r\n\r\n<P>Det er lejerne, der betaler vedligeholdelsen, det er lejerne, der </P>  \r\n\r\n<P>skal leve med resultatet af vedligeholdelsesindsatsen, og der er </P>  \r\n\r\n<P>ingen som helst begrundelse for, at ejeren skal kunne disponere </P>  \r\n\r\n<P>over lejernes vedligeholdelsespenge. </P>  \r\n\r\n<P>Især må det sikres, at de penge, lejerne indbetaler, faktisk er til </P>  \r\n\r\n<P>stede og bliver brugt til deres formål, og desværre sikrer de </P>  \r\n\r\n<P>nuværende regler ikke dette, fordi konti for vedligeholdelse </P>  \r\n\r\n<P>indgår i ejerens privatøkonomi, og selv om der er regnskabspligt, </P>  \r\n\r\n<P>hjælper det jo ikke meget, hvis pengene er væk og ejeren er på </P>  \r\n\r\n<P>fallittens rand. Hertil kommer, at der ikke engang er en sådan </P>  \r\n\r\n<P>regnskabspligt for ejeren, når det gælder lejernes indbetalinger </P>  \r\n\r\n<P>til forbedringer. Derfor er det vigtigt, at også disse </P>  \r\n\r\n<P>indbetalinger indgår på den spærrede konto. </P>  \r\n\r\n<P>Oprettelsen af den spærrede konto må ikke fritage ejeren for </P>  \r\n\r\n<P>forpligtelserne til at holde ejendommen i forsvarlig og god </P>  \r\n\r\n<P>vedligeholdelsestilstand, og især skal det præciseres, at lejerne </P>  \r\n\r\n<P>fortsat vil kunne gøre ejeren ansvarlig for de mangler, der </P>  \r\n\r\n<P>eksisterer på tidspunktet for den spærrede kontos oprettelse, og </P>  \r\n\r\n<P>eventuelt selv afhjælpe disse mangler på ejerens regning efter </P>  \r\n\r\n<P>lejelovens § 11. </P>  \r\n\r\n<P>VS foreslår derfor, at overgangsproblemerne bl.a. løses gennem en </P>  \r\n\r\n<P>styrkelse af lejernes rettigheder efter lejelovens § 11, og der </P>  \r\n\r\n<P>henvises til det samtidig hermed fremsatte lovforlag (L 64). </P>  \r\n\r\n<P>I nogenlunde vel vedligeholdte ejendomme skulle oprettelsen af den </P>  \r\n\r\n<P>spærrede konto i de fleste tilfælde kunne sikre vedligeholdelsen, </P>  \r\n\r\n<P>mens dette ikke vil være tilstrækkeligt i de dårligt vedligeholdte </P>  \r\n\r\n<P>ejendomme. </P>  \r\n\r\n<P>I de dårligt vedligeholdte ejendomme vil oprettelsen af kontoen som </P>  \r\n\r\n<P>regel indebære, at ejeren vil vælge at overdrage ejendommen til </P>  \r\n\r\n<P>kommunen efter de i punkt e) foreslåede retningslinjer, og </P>  \r\n\r\n<P>problemet med genopretningen af ejendommen vil da blive løst </P>  \r\n\r\n<P>gennem den foreslåede driftssikringsordning. </P>  \r\n\r\n<P>Men såfremt ejeren mod forventning skulle klamre sig til ejendommen, </P>  \r\n\r\n<P>er det nødvendigt, at lejerne får mulighed for at klare </P>  \r\n\r\n<P>genopretningsproblemerne gennem den ovennævnte ændring af </P>  \r\n\r\n<P>lejelovens § 11. </P>  \r\n\r\n<P>Ad punkt b) </P>  \r\n\r\n<P>At beboerrepræsentanterne (eller de tre lejervalgte repræsentanter) </P>  \r\n\r\n<P>skal administrere kontoen, må som minimum indebære: </P>  \r\n\r\n<P>- at ejeren ikke skal kunne hæve fra kontoen uden </P>  \r\n\r\n<P>beboerrepræsentanternes godkendelse, og det skal være til et </P>  \r\n\r\n<P>konkret angivet vedligeholdelses- eller forbedringsarbejde, </P>  \r\n\r\n<P>- at lejerne dog kan fastsætte en bagatelgrænse, inden for hvilken </P>  \r\n\r\n<P>ejeren kan hæve fra kontoen uden forudgående godkendelse, </P>  \r\n\r\n<P>- at beboerrepræsentanterne (eller de tre lejervalgte repræsentanter) </P>  \r\n\r\n<P>skal kunne sikre, at de nødvendige vedligeholdelsesarbejder </P>  \r\n\r\n<P>udføres inden for rammerne af midlerne på kontoen. I normale </P>  \r\n\r\n<P>tilfælde vil der ikke være grund til, at ejeren skal kunne bremse </P>  \r\n\r\n<P>sådanne arbejder, men såfremt ejeren finder, at arbejderne er </P>  \r\n\r\n<P>uforsvarlige, vil føre til skader på ejendommen eller ligger uden </P>  \r\n\r\n<P>for rammerne for budgettet, skal ejeren inden for en bestemt frist </P>  \r\n\r\n<P>kunne indbringe sagen for huslejenævnet (eller boligretten), der </P>  \r\n\r\n<P>så bestemmer, om arbejdet skal udføres. Ingen lejer skal kunne </P>  \r\n\r\n<P>gøres personligt ansvarlig for dispositioner vedrørende kontoen. </P>  \r\n\r\n<P>Ad punkt c) </P>  \r\n\r\n<P>I forbindelse med dette punkt skal det afklares, i hvilket omfang det </P>  \r\n\r\n<P>vil være muligt også at sikre, at de af lejerne til forbedringer </P>  \r\n\r\n<P>indbetalte og hensatte penge overføres til kontoen ved dennes </P>  \r\n\r\n<P>oprettelse. Det skal naturligvis ske i det omfang, det er muligt, </P>  \r\n\r\n<P>men det må erkendes, at det vanskeliggøres af den manglende </P>  \r\n\r\n<P>regnskabspligt på dette område. </P>  \r\n\r\n<P>Ad punkt d) </P>  \r\n\r\n<P>Udlejerne har i årevis kunne skovle disse renteindtægter til sig. Der </P>  \r\n\r\n<P>kan ikke argumenteres for, at lejerne fortsat skulle forære disse </P>  \r\n\r\n<P>penge væk. </P>  \r\n\r\n<P>Ad punkt e) </P>  \r\n\r\n<P>Sigtet med forslaget er at sikre vedligeholdelsen, og dette fremmes </P>  \r\n\r\n<P>jo ikke derved, at indgrebet bare medfører, at ejeren går fallit </P>  \r\n\r\n<P>og ejendommen eventuelt ryger på tvangsauktion. Dette er ingen </P>  \r\n\r\n<P>løsning for lejerne. Derfor foreslås en ordning, hvorefter ejeren </P>  \r\n\r\n<P>kan komme ud af en falleret ejendom ved at få udbetalt et beløb </P>  \r\n\r\n<P>for ejendommen, som svarer til dens forretningsmæssige værdi for </P>  \r\n\r\n<P>ejeren i henhold til de hidtidige bestemmelser om </P>  \r\n\r\n<P>omkostningsbestemt husleje i boligreguleringsloven. Der kan dog </P>  \r\n\r\n<P>fradrages for mangler, manglende hensættelser mv. Ejeren må så </P>  \r\n\r\n<P>søge gennem denne betaling at klare sine forpligtelser. </P>  \r\n\r\n<P>Såfremt det skønnes påkrævet, kunne der overvejes en egentlig </P>  \r\n\r\n<P>gældssaneringsmodel for visse gupper af ejere, men problemet med </P>  \r\n\r\n<P>en sådan ordning vil være at sikre, at den ikke kommer spekulanter </P>  \r\n\r\n<P>til gode. </P>  \r\n\r\n<P>Efter VS' opfattelse bør i øvrigt den lovsikrede profit - det </P>  \r\n\r\n<P>såkaldte kapitalafkast - afskaffes gennem en ændring af </P>  \r\n\r\n<P>boligreguleringsloven, der samtidig i sin fulde udstrækning skal </P>  \r\n\r\n<P>gøres gældende i hele landet. Der henvises til de samtidig hermed </P>  \r\n\r\n<P>fremsatte lovforslag herom (L 63 og L 68). </P>  \r\n\r\n<P>Derfor bør de ovennævnte overtagelsesbetingelser kun opfattes som et </P>  \r\n\r\n<P>tilbud på tidspunktet for oprettelsen af den spærrede konto. </P>  \r\n\r\n<P>Ad punkt f) </P>  \r\n\r\n<P>Forslagets punkt f) har et dobbelt formål, dels at sikre ejendommens </P>  \r\n\r\n<P>overgang til en almennyttig andelsboligforening, dels at </P>  \r\n\r\n<P>gennemføre en ordning, således at lejerne ikke kommer til at </P>  \r\n\r\n<P>betale for en genopretning af dårligt vedligeholdte ejendomme, </P>  \r\n\r\n<P>hvis vedligeholdelse lejerne jo har betalt en gang. Principielt </P>  \r\n\r\n<P>påhviler disse udgifter jo den tidligere ejer, men i dette </P>  \r\n\r\n<P>tilfælde drejer det sig jo netop om en situation, hvor man har </P>  \r\n\r\n<P>opgivet at få pengene ud af ejeren, og hvor det derfor gennem </P>  \r\n\r\n<P>dannelsen af en almennyttig andelsboligforening gøres muligt at </P>  \r\n\r\n<P>yde offentlig støtte til genopretningen, uden at denne kan </P>  \r\n\r\n<P>kapitaliseres af private ejere. </P>  \r\n\r\n<P>En driftssikringsordning kunne udformes således, at disse fra starten </P>  \r\n\r\n<P>&#187;kriseramte&#171; almennyttige byggerier får tildelt en særlig </P>  \r\n\r\n<P>genopretningsdriftssikring, der muliggør, at den nye boligafdeling </P>  \r\n\r\n<P>i de første år vil kunne køre med ekstraordinært store </P>  \r\n\r\n<P>vedligeholdelsesbudgetter, som så mindskes i takt med aftrapningen </P>  \r\n\r\n<P>og i takt med, at vedligeholdelsesniveauet bringes i orden. </P>  \r\n\r\n<P>Kommunen bør friholdes for bidrag til denne driftssikring. </P>  \r\n\r\n<P>Ad punkt g) </P>  \r\n\r\n<P>De beløb, lejerne har indbetalt til Grundejernes Investeringsfond, </P>  \r\n\r\n<P>skal kastes ud i vedligeholdelsesarbejder nu under lejernes </P>  \r\n\r\n<P>kontrol. Lejerne skal også i forhold til denne fond have den fulde </P>  \r\n\r\n<P>råderet over deres egne vedligeholdelsesmidler, og dette gøres </P>  \r\n\r\n<P>bedst ved, at pengene simpelt hen føres over på ejendommenes </P>  \r\n\r\n<P>spærrede konto. Det skulle dermed også være muligt at fjerne </P>  \r\n\r\n<P>boligreguleringslovens bestemmelser om Grundejernes </P>  \r\n\r\n<P>Investeringsfond (idet det natuligvis ville være en frivillig sag </P>  \r\n\r\n<P>for grundejerne, om de for egne midler vil opretholde en sådan </P>  \r\n\r\n<P>fond). Forslaget ville endvidere have den gavnlige virkning, at vi </P>  \r\n\r\n<P>så slap af med en af samfundets alt for mange store </P>  \r\n\r\n<P>kapitalkoncentrationer. </P>  \r\n\r\n<P>Afsluttende bemærkninger vedrørende forslaget </P>  \r\n\r\n<P>Afslutningsvis nogle bemærkninger om de økonomiske og </P>  \r\n\r\n<P>beskæftigelsesmæssige konsekvenser af beslutningsforslaget. </P>  \r\n\r\n<P>Ifølge hvidbogsorganisationernes debatoplæg fra marts 1984 betaler </P>  \r\n\r\n<P>lejerne i 1984 ca. 1,2 mia kr. til den indvendige og udvendige </P>  \r\n\r\n<P>vedligeholdelse (hvilket jo desværre slet ikke er ensbetydende </P>  \r\n\r\n<P>med, at der faktisk vedligeholdes for dette beløb, men kun, at der </P>  \r\n\r\n<P>kunne vedligeholdes for dette beløb, hvis lejerne havde råderetten </P>  \r\n\r\n<P>over pengene). </P>  \r\n\r\n<P>Herudover henstod der 850 mill. kr. i Grundejernes Investeringsfond - </P>  \r\n\r\n<P>penge opsamlet i perioden 1967-75 - og disse penge kan nu </P>  \r\n\r\n<P>tilbageføres til vedligeholdelse. Hertil kommer et beløb på 340 </P>  \r\n\r\n<P>mill. kr., som konteres på en konto for hver enkelt ejendom, og </P>  \r\n\r\n<P>som officielt skal anvendes til brandsikring, energibesparende </P>  \r\n\r\n<P>arbejder mv. </P>  \r\n\r\n<P>Alt i alt ville der altså med disse beløb kunne frigøres 2,4 mia kr. </P>  \r\n\r\n<P>til vedligeholdelsen i 1984, uden at lejerne skulle betale en </P>  \r\n\r\n<P>krone ekstra. Lejerne skal bare have råderet over deres egne </P>  \r\n\r\n<P>vedligeholdelsesmidler. </P>  \r\n\r\n<P>Det skulle ikke være nødvendigt at understrege, hvilken gavnlig </P>  \r\n\r\n<P>virkning dette vil have for beskæftigelsen i byggefagene, og dette </P>  \r\n\r\n<P>vil jo ikke alene være til gavn for bygningsarbejderne, men så </P>  \r\n\r\n<P>sandelig også for de offentlige kasser, der får øgede </P>  \r\n\r\n<P>skatteindtægter og sparer udgifter til understøttelse og sociale </P>  \r\n\r\n<P>udgifter. </P>  \r\n\r\n<P>Til belysning kan nævnes, at en forøget vedligeholdelsesindsats på </P>  \r\n\r\n<P>100 mill. kr. om året vil give ekstra ca. 320 </P>  \r\n\r\n<P>fuldtidsarbejdspladser. </P>  \r\n\r\n<P>Virkningen af den foreslåede driftssikringsordning til de nye </P>  \r\n\r\n<P>boligforeninger vil naturligvis være, at staten i de første år får </P>  \r\n\r\n<P>øgede udgifter. Disse vil dog falde ret hurtigt. </P>  \r\n\r\n<P>Men også her gælder det, at virkningen vil vise sig i form af øget </P>  \r\n\r\n<P>beskæftigelse med deraf følgende offentlige besparelser. Til </P>  \r\n\r\n<P>illustration af virkningen kan nævnes, at hvidbogsorganisationerne </P>  \r\n\r\n<P>i debatoplægget fra marts 1984 oplyser, at en </P>  \r\n\r\n<P>byfornyelsesbevilling på 1 mia kr. umiddelbart det første år </P>  \r\n\r\n<P>udløser en besparelse på arbejdsløshedsunderstøttelsen på 352 </P>  \r\n\r\n<P>mill. kr. og en forøget moms- og skatteindtægt på 368 mill. kr. </P>  \r\n\r\n<P>Afslutningsvis skal det så i øvrigt slås fast, at dette </P>  \r\n\r\n<P>beslutningsforslag på ingen måde mindsker behovet for samtidig at </P>  \r\n\r\n<P>mangedoble byfornyelsesindsatsen. Beslutningsforslagets sigte er </P>  \r\n\r\n<P>ikke byfornyelse eller boligforbedring, men simpelt hen her og nu </P>  \r\n\r\n<P>at sikre, at ejendommene genoprettes, og at forfaldet og </P>  \r\n\r\n<P>misligholdelsen standses. Derfor må det her så stærkt som muligt </P>  \r\n\r\n<P>understreges, at sideløbende med bestræbelserne for at sikre </P>  \r\n\r\n<P>vedligeholdelsen skal der også gøres en helt ekstraordinær indsats </P>  \r\n\r\n<P>for at få gang i byfornyelsen. </P>  \r\n\r\n<P>Bilag 2 </P>  \r\n\r\n<P>Lovforslag nr. L 64 som fremsat den 14. november 1984 af Albrechtsen </P>  \r\n\r\n<P>(VS), Anne Grete Holmsgård (VS), Lenger (VS), Jens Otto Madsen </P>  \r\n\r\n<P>(VS) og Tinning (VS) </P>  \r\n\r\n<P>Forslag </P>  \r\n\r\n<P>Lov om ændring af lov om leje </P>  \r\n\r\n<P>(Styrkelse af lejernes muligheder for selv at afhjælpe mangler) </P>  \r\n\r\n<P>§ 1 </P>  \r\n\r\n<P>I lov om leje, jf. lovbekendtgørelse nr. 375 af 11. juli 1984, </P>  \r\n\r\n<P>foretages følgende ændringer: </P>  \r\n\r\n<P>1. I § 11 indsættes efter stk. 1 som nye stykker: </P>  \r\n\r\n<P>&#187;Stk. 2. I ejendomme med beboerrepræsentation kan </P>  \r\n\r\n<P>beboerrepræsentanterne, såfremt udlejeren ikke efter påkrav herom </P>  \r\n\r\n<P>afhjælper mangler ved vedligeholdelsen, selv afhjælpe disse på </P>  \r\n\r\n<P>ejerens regning. </P>  \r\n\r\n<P>Stk. 3. I ejendomme uden beboerrepræsentation kan lejerne vælge tre </P>  \r\n\r\n<P>repræsentanter, der udøver beboerrepræsentanternes beføjelser </P>  \r\n\r\n<P>efter stk. 2. </P>  \r\n\r\n<P>Stk. 4. Uanset bestemmelserne i § 25 om lejeres erstatningsansvar kan </P>  \r\n\r\n<P>der ikke gøres erstatningsansvar gældende over for lejere eller </P>  \r\n\r\n<P>beboerrepræsentanter som følge af skader forvoldt i forbindelse </P>  \r\n\r\n<P>med eller som konsekvens af afhjælpning af mangler som nævnt i </P>  \r\n\r\n<P>stk. 2. </P>  \r\n\r\n<P>Stk. 5. Beboerrepræsentanterne eller de ifølge stk. 3 valgte </P>  \r\n\r\n<P>repræsentanter skal straks underrette kommunen, når de agter at </P>  \r\n\r\n<P>afhjælpe mangler som nævnt i stk. 2. </P>  \r\n\r\n<P>Stk. 6. Kommunalbestyrelsen er på repræsentanternes anmodning pligtig </P>  \r\n\r\n<P>til at stille fornøden garanti til rådighed som sikkerhed for </P>  \r\n\r\n<P>betaling af udgifterne forbundet med afhjælpning af mangler som </P>  \r\n\r\n<P>nævnt i stk. 2. </P>  \r\n\r\n<P>Stk. 7. Drejer det sig om større vedligeholdelsesarbejder, kan </P>  \r\n\r\n<P>kommunalbestyrelsen dog beslutte selv at afhjælpe manglerne på </P>  \r\n\r\n<P>ejerens regning. Kommunalbestyrelsen skal da påse, at </P>  \r\n\r\n<P>vedlighedelsesarbejdet ikke unødigt forsinkes. </P>  \r\n\r\n<P>Stk. 8. Kommunalbestyrelsen skal på lejernes anmodning rådgive </P>  \r\n\r\n<P>lejerne med hensyn til den teknisk og økonomisk mest forsvarlige </P>  \r\n\r\n<P>afhjælpning af mangler som nævnt i stk. 2. </P>  \r\n\r\n<P>Stk. 9. Ejeren af ejendommen dækker samtlige kommunens udgifter </P>  \r\n\r\n<P>opstået som følge af bestemmelserne i denne paragraf. </P>  \r\n\r\n<P>Stk. 10. Såfremt afhjælpningen af vedligeholdelsesmangler efter </P>  \r\n\r\n<P>reglerne i stk. 2 fører til udgifter for ejeren, som medfører, at </P>  \r\n\r\n<P>ejeren ønsker at afhænde ejendommen, eller som medfører, at ejeren </P>  \r\n\r\n<P>ikke kan klare sine forpligtelser, kan ejeren kræve, at </P>  \r\n\r\n<P>kommunalbestyrelsen overtager ejendommen. Kommunalbestyrelsen yder </P>  \r\n\r\n<P>ejeren en betaling for ejendommen, som svarer til, at ejendommens </P>  \r\n\r\n<P>forretningsmæssige værdi for ejeren i henhold til bestemmelserne </P>  \r\n\r\n<P>om omkostningsbestemt husleje kan sammenlignes med et 7 pct. </P>  \r\n\r\n<P>pantebrev med pålydende værdi som ejendomsværdien ved 15. </P>  \r\n\r\n<P>almindelige vurdering. Såfremt ejendommen er dårligt vedligeholdt </P>  \r\n\r\n<P>eller der mangler de fornødne henlæggelser til vedligeholdelse </P>  \r\n\r\n<P>mv., fradrager kommunalbestyrelsen et beløb i betalingen svarende </P>  \r\n\r\n<P>hertil. </P>  \r\n\r\n<P>Stk. 11. Kommunalbestyrelsen skal straks efter overtagelsen af </P>  \r\n\r\n<P>ejendommen efter stk. 10 i samarbejde med Boligselskabernes </P>  \r\n\r\n<P>Landsbyggefond efter nærmere af boligministeren fastsatte </P>  \r\n\r\n<P>retningslinjer sørge for etableringen af en selvstændig </P>  \r\n\r\n<P>almennyttig andelsboligforening i ejendommen. Lejerne i ejendommen </P>  \r\n\r\n<P>optages som medlemmer i den almennyttige andelsboligforening. </P>  \r\n\r\n<P>Lejere i ejendommen, hvis lejeforhold er oprettet før </P>  \r\n\r\n<P>kommunalbestyrelsens overtagelse af ejendommen, friholdes for </P>  \r\n\r\n<P>indbetaling af beboerindskud mv. til den almennyttige </P>  \r\n\r\n<P>andelsboligforening, men allerede indbetalt depositum mv. kan </P>  \r\n\r\n<P>indgå som beboerindskud i boligforeningen. </P>  \r\n\r\n<P>Stk. 12. Der kan ikke ske en lejeforhøjelse i forbindelse med </P>  \r\n\r\n<P>overgang til almennyttig andelsboligforening efter stk. 11, </P>  \r\n\r\n<P>medmindre </P>  \r\n\r\n<P>- dette er begrundet i ønsket om påtrængende forbedringer i den </P>  \r\n\r\n<P>pågældende ejendom, </P>  \r\n\r\n<P>- et flertal af lejerne i ejendommen skriftligt kan godkende dette og </P>  \r\n\r\n<P>- huslejenævnet kan godkende lejeforhøjelsen. </P>  \r\n\r\n<P>Huslejenævnet må kun godkende forhøjelsen, når formålet er klart </P>  \r\n\r\n<P>dokumenteret, og når det er dokumenteret, at et flertal af lejerne </P>  \r\n\r\n<P>i ejendommen skriftligt har godkendt lejeforhøjelsen. </P>  \r\n\r\n<P>Stk. 13. Såfremt det er påkrævet til sikring af, at ejendommen </P>  \r\n\r\n<P>hurtigt bringes i en god og forsvarlig vedligeholdelsestilstand, </P>  \r\n\r\n<P>ydes driftssikring til den almennyttige andelsboligforenings nye </P>  \r\n\r\n<P>afdeling efter reglerne i kapitel 2 i lov om midlertidig offentlig </P>  \r\n\r\n<P>støtte til almennyttigt boligbyggeri og statsstøttede kollegier, </P>  \r\n\r\n<P>der finder tilsvarende anvendelse. </P>  \r\n\r\n<P>Stk. 14. Den i stk. 13 nævnte driftssikring dækkes fuldt ud af </P>  \r\n\r\n<P>staten. </P>  \r\n\r\n<P>Stk. 15. Den i stk. 13 nævnte driftssikring fastsættes således, at </P>  \r\n\r\n<P>den rimelige lejeindtægt ved driftssikringens påbegyndelse er den </P>  \r\n\r\n<P>ved overgangen til almennyttigt byggeri gældende husleje i </P>  \r\n\r\n<P>ejendommen, jf. bestemmelserne i stk. 12, og således, at de </P>  \r\n\r\n<P>nødvendige driftsudgifter indeholder et tilstrækkeligt beløb til </P>  \r\n\r\n<P>inden for et kort åremål at sikre en fuldstændig genopretning af </P>  \r\n\r\n<P>ejendommens vedligeholdelsestilstand. Boligministeren fastsætter </P>  \r\n\r\n<P>de nærmere regler for udmålingen og udbetalingen af denne </P>  \r\n\r\n<P>driftssikring.&#171; </P>  \r\n\r\n<P>Stk. 2. bliver herefter stk. 16. </P>  \r\n\r\n<P>2. I § 11 indsættes efter stk. 2, der bliver stk. 16, som nye </P>  \r\n\r\n<P>stykker: </P>  \r\n\r\n<P>&#187;Stk. 17. Kommunalbestyrelsen kan af egen drift afhjælpe større </P>  \r\n\r\n<P>vedligeholdelsesmangler i en ejendom på udlejerens regning, </P>  \r\n\r\n<P>såfremt ejeren ikke efter kommunalbestyrelsens krav herom inden </P>  \r\n\r\n<P>for en rimelig frist har afhjulpet manglerne. Kommunalbestyrelsen </P>  \r\n\r\n<P>kan træffe beslutning herom, såfremt det skønnes, at der herved </P>  \r\n\r\n<P>afhjælpes mangler, som kommunen senere vil kunne komme til at </P>  \r\n\r\n<P>afhjælpe eller stille garanti for efter bestemmelserne i stk. 6 og </P>  \r\n\r\n<P>7. </P>  \r\n\r\n<P>Stk. 18. I forbindelse med arbejder foretaget efter bestemmelserne i </P>  \r\n\r\n<P>stk. 17 finder reglerne i stk. 10-15 tilsvarende anvendelse.&#171; </P>  \r\n\r\n<P>§ 2 </P>  \r\n\r\n<P>Loven træder i kraft ved bekendtgørelsen i Lovtidende. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Lejernes ret til selv at afhjælpe mangler ved det lejede efter </P>  \r\n\r\n<P>lejelovens § 11 benyttes i øjeblikket alt for lidt. Derfor er der </P>  \r\n\r\n<P>behov for en sådan udbygning, at både lejerne og </P>  \r\n\r\n<P>beboerrepræsentanterne på lejernes vegne kan bruge § 11 effektivt, </P>  \r\n\r\n<P>også når det gælder større vedligeholdelsesmangler. </P>  \r\n\r\n<P>Lovforslaget skal ses i sammenhæng med det samtidig hermed fremsatte </P>  \r\n\r\n<P>beslutningsforslag om en spærret og beboerkontrolleret </P>  \r\n\r\n<P>vedligeholdelseskonto (B 37), og der henvises til bemærkningerne </P>  \r\n\r\n<P>til dette forslag. </P>  \r\n\r\n<P>Mens den spærrede og beboerkontrollerede konto skal sikre lejernes </P>  \r\n\r\n<P>råderet over vedligeholdelses- og forbedringsmidlerne, hvilket </P>  \r\n\r\n<P>giver lejerne kontrol med, at vedligeholdelsesmidlerne i årene </P>  \r\n\r\n<P>fremover faktisk anvendes til deres formål, så vil dette </P>  \r\n\r\n<P>instrument ikke i alle situationer være tilstrækkeligt til at </P>  \r\n\r\n<P>sikre en hurtig genopretning af vedligeholdelsen af de mest </P>  \r\n\r\n<P>forsømte ejendomme; der kan være tilfælde, hvor ejeren vil være i </P>  \r\n\r\n<P>stand til at overføre det krævede beløb til den spærrede konto, </P>  \r\n\r\n<P>men hvor disse midler ikke sammen med de løbende indbetalinger vil </P>  \r\n\r\n<P>være tilstrækkelige til at genoprette vedligeholdelsen i </P>  \r\n\r\n<P>ejendommen. Og i dette tilfælde bør lejerne derfor have et </P>  \r\n\r\n<P>yderligere instrument til deres rådighed, nemlig den forslåede </P>  \r\n\r\n<P>udvidede anvendelse af § 11 i lejeloven. </P>  \r\n\r\n<P>Yderligere foreslås det, at kommunalbestyrelsen får adgang til at </P>  \r\n\r\n<P>bruge § 11. Dette skal også ses i sammenhæng med, at </P>  \r\n\r\n<P>kommunalbestyrelsen jo skal råde over bygningskyndige </P>  \r\n\r\n<P>medarbejdere, og de kommunale byggemyndigheder skal jo også være i </P>  \r\n\r\n<P>besiddelse af et samlet overblik over udlejningsejendommene i </P>  \r\n\r\n<P>kommunen, der gør det muligt for de kommunale myndigheder at </P>  \r\n\r\n<P>konstatere, hvor de store vedligeholdelsesproblemer findes. </P>  \r\n\r\n<P>Det er sigtet med lovforslaget, at der skal bestå et tæt samarbejde </P>  \r\n\r\n<P>mellem lejerne og de kommunale myndigheder i de tilfælde, hvor de </P>  \r\n\r\n<P>foreslåede regler bruges til afhjælpning af større </P>  \r\n\r\n<P>vedligeholdelsesmangler, og dette er også baggrunden for, at der </P>  \r\n\r\n<P>foreslås en kommunal forpligtelse til at yde rådgivning til </P>  \r\n\r\n<P>lejerne. </P>  \r\n\r\n<P>På ganske tilsvarende måde som i det samtidig hermed fremsatte </P>  \r\n\r\n<P>lovforslag om ændring af boligreguleringsloven (L 63) giver dette </P>  \r\n\r\n<P>forslag ejeren mulighed for at overdrage ejendommen via kommunen </P>  \r\n\r\n<P>til en almennyttig andelsboligforening, der sikres mulighed for </P>  \r\n\r\n<P>driftssikring til den nødvendige genopretning. Reglerne indebærer, </P>  \r\n\r\n<P>at de udgifter, kommunen har haft inden og i forbindelse med </P>  \r\n\r\n<P>overdragelsen til almennyttigt byggeri, skal dækkes ind gennem </P>  \r\n\r\n<P>driftssikringen. </P>  \r\n\r\n<P>Med hensyn til argumenterne for og virkningerne af en </P>  \r\n\r\n<P>driftssikringsordning som den foreslåede henvises til </P>  \r\n\r\n<P>bemærkningerne til B 37 om oprettelse af en spærret og </P>  \r\n\r\n<P>beboerkontrolleret vedligeholdelseskonto. </P>  \r\n\r\n<P>Bilag 3 </P>  \r\n\r\n<P>Beslutningsforslag nr. B 85 som vedtaget af Folketinget ved 2. </P>  \r\n\r\n<P>(sidste) behandling den 23. maj 1986 </P>  \r\n\r\n<P>Folketingsbeslutning </P>  \r\n\r\n<P>om sikring af vedligeholdelsen og om anvendelse af </P>  \r\n\r\n<P>vedligeholdelseskonti m.v. i de private udlejningsejendomme </P>  \r\n\r\n<P>Folketinget pålægger regeringen senest ved begyndelsen af </P>  \r\n\r\n<P>folketingsåret 1986-87 at fremsætte forslag om: </P>  \r\n\r\n<P>1. Øget adgang for huslejenævn og boligret til at fastsætte </P>  \r\n\r\n<P>vedligeholdelsespåbud, således at håndhævelsen af den gældende </P>  \r\n\r\n<P>vedligeholdelsespligt gøres effektiv. </P>  \r\n\r\n<P>2. Reel medbestemmelsesret for lejerne med hensyn til anvendelse til </P>  \r\n\r\n<P>vedligeholdelse og forbedring af beløb, som henstår på </P>  \r\n\r\n<P>vedligeholdelseskonti. </P>  \r\n\r\n<P>3. Mulighed for frigivelse af beløb, som henstår på bunden </P>  \r\n\r\n<P>vedligeholdelseskonto (boligreguleringslovens § 18 b), og </P>  \r\n\r\n<P>fritagelse for fortsat indbetaling på denne konto, indtil </P>  \r\n\r\n<P>udligning har fundet sted af en ved udgangen af 1982 negativ saldo </P>  \r\n\r\n<P>på kontoen i henhold til § 18 i boligreguleringsloven. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00025"
        },
        {
            "displayName": "Entydig dokumentidentifikation",
            "displayValue": "CL004963"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "25"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}