{
    "id": 108110,
    "title": "1985 BTL 60   BETÆNKNING OVER FORSLAG TIL LOV OM ÆNDRING AF BISTANDSLOVEN OG   BØRNETILSKUDSLOVEN (ÆNDRINGER SOM FØLGE AF ÆNDRINGER I MYNDIGHEDSLOVEN)    NR L 60 1985-86, 1. SAMLING BLAD NR 326 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 60",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 60 </P>  \r\n\r\n<P></P>  \r\n\r\n<P>Betænkning over Forslag til lov om ændring af bistandsloven og  \r\n\r\n børnetilskudsloven (Ændringer som følge af ændringer i myndighedsloven) <BR>  \r\n\r\n Nr L 60 1985-86, 1. samling Blad nr 326 </P>  \r\n\r\n<P></P>  \r\n\r\n<P>Afgivet af socialudvalget </P>  \r\n\r\n<P></P>  \r\n\r\n<P>Afgivet: 19851210 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til socialministeren, indenrigsministeren, </P>  \r\n\r\n<P>undervisningsministeren og justitsministeren, som disse har </P>  \r\n\r\n<P>besvaret skriftligt. Udvalgets spørgsmål til justitsministeren og </P>  \r\n\r\n<P>dennes svar herpå er optrykt som bilag til betænkningen. </P>  \r\n\r\n<P>Udvalget har desuden haft samråd med socialministeren. </P>  \r\n\r\n<P>Udvalget har endvidere modtaget en skriftlig henvendelse fra </P>  \r\n\r\n<P>civilingeniør Jørgen Lauterbach, Lejre. </P>  \r\n\r\n<P>Udvalget har ved behandlingen af lovforslaget samt ved udarbejdelsen </P>  \r\n\r\n<P>af ændringsforslagene lagt vægt på, at der ved forældres beslutning </P>  \r\n\r\n<P>om at have fælles forældremyndighed over et barn ikke sker </P>  \r\n\r\n<P>&#187;børnetilskudstænkning&#171; forstået således, at de sociale regler  \r\n\r\n</P>  \r\n\r\n<P>påvirker afgørelsen af forældremyndighedsspørgsmålet. Udvalget har </P>  \r\n\r\n<P>derfor taget udgangspunkt i de nugældende regler, hvorefter de </P>  \r\n\r\n<P>forskellige offentlige ydelser gives efter indtægtsforholdene hos </P>  \r\n\r\n<P>den af forældrene, hvor barnet i henhold til erklæring fra </P>  \r\n\r\n<P>forældrene bor. </P>  \r\n\r\n<P>Dette udgangspunkt må efter udvalgets opfattelse også gælde efter 1. </P>  \r\n\r\n<P>januar 1986, selv om forældrene efter separation og skilsmisse </P>  \r\n\r\n<P>eller i tilfælde, hvor de ikke har været gift forinden, lever </P>  \r\n\r\n<P>adskilt, men vælger at have fælles forældremyndighed. </P>  \r\n\r\n<P>Udvalget er opmærksom på, at også samgifte forældre kan leve faktisk </P>  \r\n\r\n<P>adskilt på grund af uoverensstemmelser m.v., og understreger </P>  \r\n\r\n<P>derfor, at lovforslaget med udvalgets ændringsforslag også omfatter </P>  \r\n\r\n<P>denne gruppe. </P>  \r\n\r\n<P>Udvalget har således ikke ønsket at ændre på princippet om, at </P>  \r\n\r\n<P>indtægten hos den af forældrene, som barnet bor hos, skal lægges </P>  \r\n\r\n<P>til grund uanset valget af fælles forældremyndighed. Udvalgets </P>  \r\n\r\n<P>begrundelse herfor er, at det var en forudsætning for det </P>  \r\n\r\n<P>folketingsflertal, der gennemførte ændringerne af myndighedslovens </P>  \r\n\r\n<P>bestemmelser om forældremyndighed, at man ikke forringede reelt </P>  \r\n\r\n<P>enlige forsørgeres situation, selv om de havde fælles </P>  \r\n\r\n<P>forældremyndighed. </P>  \r\n\r\n<P>Udvalget er imidlertid opmærksom på, at der vil være forældre, som </P>  \r\n\r\n<P>ønsker, at barnet skal bo lige meget hos hver af forældrene. </P>  \r\n\r\n<P>I denne situation finder udvalget, at barnets folkeregisteradresse </P>  \r\n\r\n<P>vil være et klart og let administrerbart kriterium, når det skal </P>  \r\n\r\n<P>udmåles, hvilke ydelser der kan blive tale om at give på baggrund </P>  \r\n\r\n<P>af indtægtsforholdene hos den af forældrene, på hvis adresse barnet </P>  \r\n\r\n<P>er registreret. Det vil endvidere af folkeregisteradressen fremgå, </P>  \r\n\r\n<P>hvilken kommunes socialudvalg der er forpligtet til at yde bistand. </P>  \r\n\r\n<P>Denne gruppe af forældre skal herefter blot anmelde barnet til </P>  \r\n\r\n<P>folkeregistret på en af deres adresser, og forskellige </P>  \r\n\r\n<P>forvaltninger vil på grund af den stadigt stigende anvendelse af </P>  \r\n\r\n<P>EDB nemt kunne fremdrage denne for sagsbehandlingen relevante </P>  \r\n\r\n<P>oplysning. </P>  \r\n\r\n<P>Udvalget har dernæst overvejet, hvilke områder inden for den sociale </P>  \r\n\r\n<P>lovgivning der bør være omfattet af reglen om, at det er barnets </P>  \r\n\r\n<P>folkeregisteradresse, der er afgørende, når barnet bor lige meget </P>  \r\n\r\n<P>hos begge forældre. </P>  \r\n\r\n<P>Det centrale for udvalget har her været børnetilskudslovens kontante </P>  \r\n\r\n<P>offentlige ydelser, der er af stor økonomisk betydning for </P>  \r\n\r\n<P>forældrene. </P>  \r\n\r\n<P>Er der tale om fælles forældremyndighed, hvor barnet mest bor hos den </P>  \r\n\r\n<P>ene, er forholdet det samme, som hvis der ikke var fælles </P>  \r\n\r\n<P>forældremyndighed - den reelt enlige forsørger får børnetilskuddet/ </P>  \r\n\r\n<P>ungdomsydelsen, hvis barnet bor hos vedkommende. </P>  \r\n\r\n<P>Er der tale om, at barnet bor lige meget hos begge forældre, er det </P>  \r\n\r\n<P>den af forældrene, på hvis adresse barnet er tilmeldt </P>  \r\n\r\n<P>folkeregistret, der er berettiget til at modtage tilskuddet, og </P>  \r\n\r\n<P>hvis indtægt lægges til grund. </P>  \r\n\r\n<P>Udvalget har dernæst overvejet, i hvilket omfang det var nødvendigt </P>  \r\n\r\n<P>at ændre bistandslovens regel om, at pligten til at yde bistand </P>  \r\n\r\n<P>påhviler det sociale udvalg i opholdskommunen. </P>  \r\n\r\n<P>Det drejer sig her om børn, der bor lige meget hos begge forældre, og </P>  \r\n\r\n<P>hvor disse bor i hver sin kommune. </P>  \r\n\r\n<P>Hvis man i denne situation fastholder opholdskommunen som kriterium, </P>  \r\n\r\n<P>vil det kunne have den konsekvens, at barnet f.eks. kunne miste sin </P>  \r\n\r\n<P>daginstitutionsplads i moderens kommune i den periode, det bor i </P>  \r\n\r\n<P>faderens kommune, og omvendt. Udvalget har naturligvis en </P>  \r\n\r\n<P>formodning om, at de to kommuner ville kunne træffe en aftale om, </P>  \r\n\r\n<P>at barnet beholder sin institutionsplads, og at udgifterne deles </P>  \r\n\r\n<P>mellem kommunerne. Men udvalget har dog fundet, at det ville være </P>  \r\n\r\n<P>den enkleste løsning rent administrativt, at barnets </P>  \r\n\r\n<P>folkeregisteradresse blev lagt til grund. Dette ville medføre, at </P>  \r\n\r\n<P>forældrene fik en ret til f.eks. at få barnet skrevet på venteliste </P>  \r\n\r\n<P>til en daginstitutionsplads i barnets folkeregisterkommune. </P>  \r\n\r\n<P>Den her skitserede problemstilling er efter udvalgets opfattelse også </P>  \r\n\r\n<P>til stede for så vidt angår revalideringsinstitutioner og særlige </P>  \r\n\r\n<P>daginstitutioner for børn og unge med vidtgående fysiske eller </P>  \r\n\r\n<P>psykiske handicap. For disse institutioners vedkommende skal der </P>  \r\n\r\n<P>blot foreligge den situation, at forældrene bor i hver sin </P>  \r\n\r\n<P>amtskommune. Udvalget har derfor valgt også at lade </P>  \r\n\r\n<P>folkeregisteradressen være afgørende her. </P>  \r\n\r\n<P>Udvalget har dernæst overvejet, i hvilket omfang de øvrige ydelser, </P>  \r\n\r\n<P>som bistandsloven hjemler, skulle ydes af den kommune, hvori barnet </P>  \r\n\r\n<P>opholder sig på et givet tidspunkt (opholdskommunen), eller af den </P>  \r\n\r\n<P>kommune, hvori barnet har folkeregisteradresse. </P>  \r\n\r\n<P>Ved afgørelsen heraf har udvalget lagt vægt på, om den ønskede ydelse </P>  \r\n\r\n<P>var konkret begrundet i barnets eget behov og i princippet </P>  \r\n\r\n<P>uafhængig af forældrenes forhold. Hvis det er tilfældet, finder </P>  \r\n\r\n<P>udvalget det væsentligt, at kun et socialt udvalg skal være </P>  \r\n\r\n<P>pligtigt at yde bistand. Ydelser, der gives efter § 48 og § 58, </P>  \r\n\r\n<P>dvs. begrundet i merudgifter som følge af forsørgelsen af et </P>  \r\n\r\n<P>hjemmeboende fysisk eller psykisk handicappet barn samt </P>  \r\n\r\n<P>hjælpemidler hertil, er efter udvalgets opfattelse ydelser, der </P>  \r\n\r\n<P>skal følge barnet, hvorfor det vil give en del administrativt </P>  \r\n\r\n<P>besvær og usikkerhed for barnet, såfremt to forskellige sociale </P>  \r\n\r\n<P>udvalg skulle træffe beslutning om i princippet samme ydelse. </P>  \r\n\r\n<P>Omvendt har udvalget fundet, at hvis det drejer sig om ydelser, der </P>  \r\n\r\n<P>gives til familien og herunder til barnet, må det være </P>  \r\n\r\n<P>opholdskommunen, der er forpligtet. </P>  \r\n\r\n<P>Ydelser af denne karakter er rådgivning og tilsyn, døgnpleje og </P>  \r\n\r\n<P>anbringelse uden for hjemmet med og uden samtykke. Ved disse </P>  \r\n\r\n<P>ydelser vil det som oftest dreje sig om en samlet vurdering af </P>  \r\n\r\n<P>familiens situation, hvor det stedlige sociale udvalg må være den </P>  \r\n\r\n<P>rette myndighed. </P>  \r\n\r\n<P>Endelig har udvalget fundet, at f.eks. hjemmehjælp er en ydelse, der </P>  \r\n\r\n<P>er konkret begrundet ved selve opholdet hos en af forældrene, </P>  \r\n\r\n<P>hvorfor man må vælge at lade det sociale udvalg i opholdskommunen </P>  \r\n\r\n<P>være forpligtet. </P>  \r\n\r\n<P>Udvalget har dernæst overvejet, hvilken anden lovgivning der vil </P>  \r\n\r\n<P>kunne berøres af forældrenes valg af fælles forældremyndighed, og </P>  \r\n\r\n<P>har herunder bemærket, at indenrigsministeren for så vidt angår </P>  \r\n\r\n<P>sygehusloven og sygesikringsloven agter at underrette amtskommuner </P>  \r\n\r\n<P>og kommuner om, at et barn, der er underlagt fælles </P>  \r\n\r\n<P>forældremyndighed, og som opholder sig lige meget hos hver af </P>  \r\n\r\n<P>forældrene, skal betragtes som havende bopæl hos den af forældrene, </P>  \r\n\r\n<P>på hvis folkeregisteradresse barnet er tilmeldt. </P>  \r\n\r\n<P>Udvalget vil samtidig henstille til de ministre, på hvis </P>  \r\n\r\n<P>ressortområde der kan opstå tilsvarende problemer, at tage </P>  \r\n\r\n<P>initiativ til lovændring eller eventuel ændring af bekendtgørelser </P>  \r\n\r\n<P>m.v., således at folkeregisteradressen bliver det kriterium, der </P>  \r\n\r\n<P>skal lægges til grund ved afgørelsen af, hvorledes ydelser m.v. </P>  \r\n\r\n<P>skal stilles til rådighed for disse børn. </P>  \r\n\r\n<P>Udvalget indstiller herefter lovforslaget til vedtagelse med de af </P>  \r\n\r\n<P>udvalget stillede ændringsforslag. </P>  \r\n\r\n<P>ÆNDRINGSFORSLAG </P>  \r\n\r\n<P>Til § 1 </P>  \r\n\r\n<P>Af udvalget, tiltrådt af socialministeren: </P>  \r\n\r\n<P>1) Før nr. 1 indsættes som nyt nummer: </P>  \r\n\r\n<P>&#187;01. I § 10, stk. 3, indsættes efter 2. pkt. som nyt punktum: </P>  \r\n\r\n<P>&#187;Lever forældre, der har fælles forældremyndighed, ikke sammen, og  \r\n\r\n</P>  \r\n\r\n<P>opholder barnet sig lige meget hos begge forældrene, har barnet dog </P>  \r\n\r\n<P>med hensyn til foranstaltninger efter §§ 48, stk. 1 og stk. 2, nr. </P>  \r\n\r\n<P>1 og 2, 58, 64, 69, 91 og 95 a opholdskommune, hvor det er tilmeldt </P>  \r\n\r\n<P>folkeregistret.&#171; </P>  \r\n\r\n<P>3. pkt. bliver herefter 4. pkt.' </P>  \r\n\r\n<P>Til § 2 </P>  \r\n\r\n<P>2) Den foreslåede ændring affattes således: </P>  \r\n\r\n<P>&#187;I § 3a, stk. 1, indsættes efter 2. pkt. som nye punktummer: </P>  \r\n\r\n<P>&#187;Lever forældre, der har fælles forældremyndighed, ikke sammen, tages  \r\n\r\n</P>  \r\n\r\n<P>kun hensyn til indtægten hos den af forældrene, der har barnet hos </P>  \r\n\r\n<P>sig. Opholder barnet sig i disse tilfælde lige meget hos begge </P>  \r\n\r\n<P>forældrene, tages hensyn til indtægten hos den af forældrene, på </P>  \r\n\r\n<P>hvis adresse barnet er tilmeldt folkeregistret.&#171; </P>  \r\n\r\n<P>3. pkt. bliver herefter 5. pkt.' </P>  \r\n\r\n<P>3) Efter den foreslåede ændring, der bliver nr. 1, indsættes som nye </P>  \r\n\r\n<P>numre: </P>  \r\n\r\n<P>&#187;01. I § 7, stk. 1, indsættes efter 1. pkt. som nye punktummer: </P>  \r\n\r\n<P>&#187;Lever forældre, der har fælles forældremyndighed, ikke sammen, tages  \r\n\r\n</P>  \r\n\r\n<P>kun hensyn til husstandsindtægten hos den af forældrene, der har </P>  \r\n\r\n<P>barnet hos sig. Opholder barnet sig i disse tilfælde lige meget hos </P>  \r\n\r\n<P>begge forældrene, tages hensyn til husstandsindtægten hos den af </P>  \r\n\r\n<P>forældrene, på hvis adresse barnet er tilmeldt folkeregistret.&#171; </P>  \r\n\r\n<P>02. I § 7, stk. 1, 2. pkt., der bliver 4. pkt., ændres &#187;1. pkt.&#171;  \r\n\r\n</P>  \r\n\r\n<P>til: &#187;1.-3. pkt.&#171; </P>  \r\n\r\n<P>03. I § 8, stk. 1, indsættes efter 1. pkt. som nye punktummer: </P>  \r\n\r\n<P>&#187;Lever forældre, der har fælles forældremyndighed, ikke sammen, </P>  \r\n\r\n<P>udbetales ungdomsydelsen til den af forældrene, der har barnet hos </P>  \r\n\r\n<P>sig. Opholder barnet sig i disse tilfælde lige meget hos begge </P>  \r\n\r\n<P>forældrene, udbetales ungdomsydelsen til den af forældrene, på hvis </P>  \r\n\r\n<P>adresse barnet er tilmeldt folkeregistret.&#171; </P>  \r\n\r\n<P>2. og 3. pkt. bliver herefter 4. og 5. pkt. </P>  \r\n\r\n<P>04. I § 14 indsættes efter stk. 1 som nyt stykke: </P>  \r\n\r\n<P>&#187;Stk. 2. Lever forældre, der har fælles forældremyndighed, ikke </P>  \r\n\r\n<P>sammen, udbetales børnetilskud til den af forældrene, der har </P>  \r\n\r\n<P>barnet hos sig. Opholder barnet sig i disse tilfælde lige meget hos </P>  \r\n\r\n<P>begge forældrene, udbetales børnetilskud til den af forældrene, på </P>  \r\n\r\n<P>hvis adresse barnet er tilmeldt folkeregistret.&#171; </P>  \r\n\r\n<P>05. I § 14, stk. 2, der bliver stk. 3, ændres &#187;stk. 1&#171; til:  \r\n\r\n &#187;stk. </P>  \r\n\r\n<P>1 og 2.&#171; </P>  \r\n\r\n<P>06. I § 16 ændres &#187;i henhold til § 14, stk. 1, eller de efter § 14,  \r\n\r\n</P>  \r\n\r\n<P>stk. 2, fastsatte regler til: &#187;i henhold til § 14, stk. 1 og 2, </P>  \r\n\r\n<P>eller de efter § 14, stk. 3, fastsatte regler&#171;.' </P>  \r\n\r\n<P>BEMÆRKNINGER </P>  \r\n\r\n<P>Til nr. 1 </P>  \r\n\r\n<P>Ændringsforslaget tilsigter at skabe hjemmel for, at et barn i de </P>  \r\n\r\n<P>tilfælde, hvor det opholder sig lige meget hos begge forældre, der </P>  \r\n\r\n<P>ikke lever sammen, men har fælles forældremyndighed, har </P>  \r\n\r\n<P>opholdskommune i den kommune, hvor det er tilmeldt folkeregistret, </P>  \r\n\r\n<P>for så vidt angår følgende ydelser i bistandsloven: </P>  \r\n\r\n<P>- § 48, hvorefter personer, der i hjemmet forsørger et fysisk eller </P>  \r\n\r\n<P>psykisk handicappet barn, har ret til at få dækket visse </P>  \r\n\r\n<P>merudgifter ved forsørgelsen, </P>  \r\n\r\n<P>- § 58, hvorefter der kan ydes støtte til hjælpemidler, </P>  \r\n\r\n<P>- §§ 64 og 69 for så vidt angår adgang til dagpleje og </P>  \r\n\r\n<P>daginstitutionsophold, </P>  \r\n\r\n<P>- § 91 for så vidt angår visitation til revalideringsinstitutioner </P>  \r\n\r\n<P>samt ophold på disse, </P>  \r\n\r\n<P>- § 95 a, der vedrører særlige daginstitutioner for børn og unge med </P>  \r\n\r\n<P>vidtgående fysisk eller psykisk handicap. </P>  \r\n\r\n<P>Til nr. 2 og 3 </P>  \r\n\r\n<P>Ændringsforslagene har til formål at skabe klare og ensartede regler </P>  \r\n\r\n<P>for de sociale myndigheders forvaltning af børnetilskudslovens </P>  \r\n\r\n<P>ydelser (børnetilskud og ungdomsydelse) i de tilfælde, hvor ikke </P>  \r\n\r\n<P>samlevende forældre har valgt at have fælles forældremyndighed, og </P>  \r\n\r\n<P>hvor børnene opholder sig lige meget hos begge forældrene. </P>  \r\n\r\n<P>En regel om, at barnets folkeregisteradresse er afgørende, vil være </P>  \r\n\r\n<P>en hensigtsmæssig og administrerbar ordning. </P>  \r\n\r\n<P>Det understreges, at folkeregistertilmeldingen alene er afgørende for </P>  \r\n\r\n<P>børn, hvis ikke-samlevende forældre har valgt at have fælles </P>  \r\n\r\n<P>forældremyndighed, når børnene opholder sig lige meget hos begge </P>  \r\n\r\n<P>forældrene. </P>  \r\n\r\n<P>Agnete Laustsen (KF) fmd. Karen Højte Jensen (KF) Lizzie </P>  \r\n\r\n<P>Lichtenberg (KF) Merete Aarup (KF) Thor Pedersen (V) Hanne </P>  \r\n\r\n<P>Severinsen (V) Birgith Mogensen (CD) Arne Bjerregaard (KrF) </P>  \r\n\r\n<P>Hanne Andersen (S) Mette Groes (S) Henning Rasmussen (S) </P>  \r\n\r\n<P>Joanna Rønn (S) Erik B. Smith (S) nfmd. Taanquist (S) </P>  \r\n\r\n<P>Agerschou (SF) Birthe Hansen (SF) Aase Olesen (RV) </P>  \r\n\r\n<P>Partierne VS, FP og FD havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>Udvalgets spørgsmål til justitsministeren og dennes svar herpå </P>  \r\n\r\n<P>Spørgsmål 15: </P>  \r\n\r\n<P>&#187;Ministeren bedes oplyse, om det kan pålægges den ene eller begge  \r\n\r\n</P>  \r\n\r\n<P>forældre at betale børnebidrag i følgende situationer: </P>  \r\n\r\n<P>a) forældrene er gift og har fælles forældremyndighed over et barn, </P>  \r\n\r\n<P>men lever faktisk adskilt, </P>  \r\n\r\n<P>b) forældrene har fælles forældremyndighed, men lever ikke sammen, og </P>  \r\n\r\n<P>barnet bor lige meget hos begge forældre, </P>  \r\n\r\n<P>c) forældrene har fælles forældremyndighed, men lever ikke sammen, og </P>  \r\n\r\n<P>barnet bor ikke lige meget hos begge forældre.&#171; </P>  \r\n\r\n<P>Svar: </P>  \r\n\r\n<P>Ifølge § 13 i lov nr. 200 af 18. maj 1960 om børns retsstilling er </P>  \r\n\r\n<P>begge forældre forpligtet til at forsørge et barn. Hvis en af </P>  \r\n\r\n<P>forældrene ikke opfylder forsørgelsespligten, kan statsamtet </P>  \r\n\r\n<P>pålægge den pågældende at betale bidrag til barnets underhold. </P>  \r\n\r\n<P>Efter samme lovs § 18 er det den af forældrene, der afholder </P>  \r\n\r\n<P>udgifterne ved barnets forsørgelse, der har ret til at kræve </P>  \r\n\r\n<P>børnebidrag fastsat, såfremt den pågældende har forældremyndigheden </P>  \r\n\r\n<P>over barnet eller i øvrigt lovligt har barnet i pleje. </P>  \r\n\r\n<P>Det følger således heraf, at man vil kunne pålægges børnebidrag, selv </P>  \r\n\r\n<P>om man er indehaver eller medindehaver af forældremyndigheden. </P>  \r\n\r\n<P>Efter børneloven er det afgørende kriterium, om den ene af </P>  \r\n\r\n<P>forældrene afholder udgifter til barnets forsørgelse, og om den </P>  \r\n\r\n<P>anden forsømmer sin underholdspligt. </P>  \r\n\r\n<P>I almindelighed må den, der har barnet boende hos sig, i mangel af </P>  \r\n\r\n<P>modstående oplysninger anses for at opfylde sin forsørgelsespligt, </P>  \r\n\r\n<P>også selv om barnet tilbringer en del af tiden hos den anden af </P>  \r\n\r\n<P>forældrene, hvorfor denne vil blive pålagt at betale børnebidrag. </P>  \r\n\r\n<P>Dette vil således kunne ske i de situationer, der er nævnt under a) </P>  \r\n\r\n<P>og c). </P>  \r\n\r\n<P>For så vidt angår den situation, der er nævnt under b), vil der som </P>  \r\n\r\n<P>udgangspunkt ikke kunne udfærdiges en bidragsresolution, idet </P>  \r\n\r\n<P>forældrene må anses for begge at bidrage til barnets forsørgelse og </P>  \r\n\r\n<P>således ikke forsømmer deres forsørgelsespligt. </P>  \r\n\r\n<P>Det kan imidlertid ikke udelukkes, at forældrene også i denne </P>  \r\n\r\n<P>situation har indrettet sig således, at det er den ene af </P>  \r\n\r\n<P>forældrene, der betaler de normale faste udgifter vedrørende barnet </P>  \r\n\r\n<P>som f.eks. daginstitution, tøj m.v. I et sådant tilfælde vil det </P>  \r\n\r\n<P>være muligt at få sat den anden af forældrene i bidrag. </P>  \r\n\r\n<P>Det kan i øvrigt i den forbindelse bemærkes, at der ikke er hjemmel </P>  \r\n\r\n<P>til i de situationer, der er nævnt i spørgsmålet, at pålægge begge </P>  \r\n\r\n<P>forældre at betale bidrag til det samme barn. </P>  \r\n\r\n<P>Som det vil fremgå af ovenstående besvarelse, har aftaler om fælles </P>  \r\n\r\n<P>forældremyndighed ikke i sig selv betydning for spørgsmålet om </P>  \r\n\r\n<P>børnebidrag. </P>  \r\n\r\n<P>Spørgsmål 16: </P>  \r\n\r\n<P>&#187;Vil man kunne afvise en aftale om børnebidrag, og dermed afvise </P>  \r\n\r\n<P>skattefradragsretten, i nogen af de i spørgsmål 15 nævnte </P>  \r\n\r\n<P>tilfælde?&#187; </P>  \r\n\r\n<P>Svar: </P>  \r\n\r\n<P>Efter børneloven har statsamtet ingen kompetence til at godkende en </P>  \r\n\r\n<P>børnebidragsaftale og derfor heller ikke til at nægte en sådan </P>  \r\n\r\n<P>godkendelse ved at afvise den. </P>  \r\n\r\n<P>I praksis består der imidlertid en adgang til at få en </P>  \r\n\r\n<P>børnebidragsaftale nedfældet i en resolution, hvoraf det klart </P>  \r\n\r\n<P>fremgår, at der er tale om en aftale. Under hensyn hertil må det </P>  \r\n\r\n<P>antages, at statsamtet ikke vil medvirke til en aftale, der ikke er </P>  \r\n\r\n<P>i overensstemmelse med de grundlæggende betingelser i børnelovens </P>  \r\n\r\n<P>§§ 13 og 18, jfr. besvarelsen af spørgsmål 15. </P>  \r\n\r\n<P>Justitsministeriet finder ikke at kunne udtale sig om den </P>  \r\n\r\n<P>skattemæssige behandling af aftalte bidrag i øvrigt. </P>  \r\n\r\n<P>Spørgsmål 17: </P>  \r\n\r\n<P>&#187;Vil man nogen sinde godkende krydsende bidrag til samme barn og </P>  \r\n\r\n<P>dermed skattefradragsret for begge forældre?&#187; </P>  \r\n\r\n<P>Svar: </P>  \r\n\r\n<P>Spørgsmålet kan besvares benægtende. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00060"
        },
        {
            "displayName": "Entydig dokumentidentifikation",
            "displayValue": "CL005845"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "60"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}