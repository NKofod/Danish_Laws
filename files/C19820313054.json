{
    "id": 69465,
    "title": "Rundskrivelse vedrørende fortolkning og anvendelse af udvalgte dele af reglerne om varsling i forbindelse med foretagelse af afskedigelser af større omfang (er arbejdsløshedslovens § 23a)",
    "documentTypeId": "200",
    "isSagsforlobPeriodValid": false,
    "shortName": "SKR nr 3130 af 28/05/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Rundskrivelse vedrørende fortolkning og  \r\n\r\n anvendelse af udvalgte dele af reglerne om varsling i forbindelse med  \r\n\r\n foretagelse af afskedigelser af større omfang (er arbejdsløshedslovens § 23a)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P> 1. § 23a,-stk. 1 om varslingsbestemmelsernes anvendelse. </P>  \r\n\r\n<P>a. I bestemmelsen er det fastsat, at kap. 5a finder anvendelse i  \r\n\r\n forbindelse med afskedigelser, som foretages af en eller flere grunde, som  \r\n\r\n ikke kan tilregnes lønmodtageren selv, når antallet af påtænkte afskedigelser  \r\n\r\n inden for et tidsrum af 30 dage udgør et vist antal. </P>  \r\n\r\n<P>Det under LAN nedsatte varslingsudvalg har for tiden overvejelser om  \r\n\r\n rækkevidden og den nærmere fortolkning af denne bestemmelse. Det drejer sig  \r\n\r\n om forståelsen af &#187;påtænkte afskedigelser&#171;. </P>  \r\n\r\n<P>b. Såfremt en arbejdsgiver i forbindelse med de forhandlinger, der i  \r\n\r\n henhold til § 23b skal føres med lønmodtagerne, frafalder et antal af de  \r\n\r\n påtænkte afskedigelser, således at antallet af påtænkte afskedigelser bringes  \r\n\r\n ned under de i § 23, stk. 1, nr. 1-3,nævnte grænser, bortfalder den videre  \r\n\r\n varslingsprocedure. </P>  \r\n\r\n<P> 2. § 23a, stk. 2, pkt. 1, om lønmodtagere ansat for et bestemt tidsrum  \r\n\r\n</P>  \r\n\r\n<P> eller til udførelse af en bestemt arbejdsopgave. </P>  \r\n\r\n<P>Bestemmelsen skal efter sin ordlyd forstås sådan, at alle ansatte er  \r\n\r\n omfattet af lovens beskyttelse. Undtaget fra loven er alene afskedigelser,  \r\n\r\n der foretages i varslingsperioden, jfr. § 23a, stk. 1, når afskedigelserne  \r\n\r\n foretages i forbindelse med udløbet eller opfyldelsen af arbejdsaftaler, der  \r\n\r\n er indgået for et bestemt tidsrum eller til en bestemt opgave. Det vil sige,  \r\n\r\n at ansatte for et bestemt tidsrum eller med henblik på en bestemt  \r\n\r\n arbejdsopgave er beskyttet af loven, indtil aftalen efter sit eget indhold  \r\n\r\n opfyldes eller udløber. </P>  \r\n\r\n<P>Disse ansatte tælles imidlertid ikke med ved opgørelsen af antal  \r\n\r\n lønmodtagere, jfr. nedenfor II pkt. 3, om arbejdsministeriets bekendtgørelse  \r\n\r\n nr. 74 af 4.3.1977. </P>  \r\n\r\n<P> 3. § 23a, stk. 2; pkt. 3 om afskedigelse af lønmodtagere, som </P>  \r\n\r\n<P> berøres af standsning af en virksomheds aktiviteter som følge af </P>  \r\n\r\n<P>en retsafgørelse. </P>  \r\n\r\n<P>a. I henhold til konkursloven kan skifteretten efterkomme en begæring om  \r\n\r\n konkurs fremsat af enten debitor selv eller en af dennes kreditorer.  \r\n\r\n Efterkommer skifteretten begæringen, udstedes der et konkursdekret. Dette  \r\n\r\n konkursdekret er omfattet af bestemmelsens ordlyd, idet det er en  \r\n\r\n retsafgørelse. </P>  \r\n\r\n<P>b. I henhold til konkurslovens afsnit III om tvangsakkord uden for konkurs  \r\n\r\n kan en debitor søge sit økonomiske mellemværende med sine kreditorer løst ved  \r\n\r\n at åbne akkordforhandling (forudsat at betingelserne herfor er tilstede).  \r\n\r\n Godkender skifteretten resultatet af akkordforhandlingen, stadfæster  \r\n\r\n skifteretten tvangsakkorden. Denne stadfæstelse af tvangsakkorden i henhold  \r\n\r\n til konkurslovens § 178, er omfattet af § 23a, stk. 2, nr. 3, idet det er en  \r\n\r\n retsafgørelse. </P>  \r\n\r\n<P>c. Ophører et aktieselskab eller anpartsselskab ved likvidation, må der  \r\n\r\n ved fastlæggelsen af rækkevidden af undtagelsesbestemmelsen skelnes mellem  \r\n\r\n forskellige situationer.  Opløsning ved skifterettens bestemmelse.  \r\n\r\n Likvidation af et selskab kan indledes ved skifterettens bestemmelse om  \r\n\r\n selskabets opløsning, jfr. aktieselskabslovens § 117 og anpartsselskabslovens  \r\n\r\n § 86, bl.a. i tilfælde, hvor opløsning ikke er blevet vedtaget af selskabets  \r\n\r\n generalforsamling på trods af påbud i lovgivningen. Dette kan f.eks. ske,  \r\n\r\n hvis selskabet i 3 på hinanden følgende år ikke har indsendt årsregnskab til  \r\n\r\n aktieselskabsregistret, jfr. aktieselskabslovens § 118 og  \r\n\r\n anpartsselskabslovens § 87. Disse tilfælde er omfattet af udtrykket  \r\n\r\n &#187;retsafgørelse&#171;, og falder derfor ind under  \r\n\r\n undtagelsesbestemmelsen. Opløs~ ning på grundlag af domstolsafgørelse. I  \r\n\r\n tilfælde, hvor selskabets opløsning følger af en domstolsafgørelse, jfr.  \r\n\r\n aktieselskabslovens § 119 og anpartsselskabslovens § 88, på grund af  \r\n\r\n selskabsdeltagernes misbrug af deres indflydelse i selskabet, afhænger  \r\n\r\n behandlingen af, om boet efter de almindelige regler om likvidation af  \r\n\r\n selskabet skal behandles efter reglerne om solvente/ikke solvente (d.v.s.  \r\n\r\n konkursramte) selskaber. Begge tilfælde falder ind under  \r\n\r\n undtagelsesbestemmelsen, idet vedkommende selskabs aktiviteter standser som  \r\n\r\n følge af en retsafgørelse. </P>  \r\n\r\n<P>d: Følgende tilfælde falder ikke ind under lovens </P>  \r\n\r\n<P> undtagelsesbestemmelse. Hvis en virksomhed standser sine aktiviteter på  \r\n\r\n grundlag af en generalforsamlingsbeslutning. Hvis en virksomhed standser sine  \r\n\r\n aktiviteter som følge af en administrativ afgørelse. Dette gælder også, hvis  \r\n\r\n virksomhedens indehaver indbringer den administrative afgørelse for  \r\n\r\n domstolene, og retsafgørelsen går sagsøgeren imod, idet denne efterfølgende  \r\n\r\n retslige afgørelse af sagen ikke har været den direkte årsag til, at  \r\n\r\n virksomheden måtte standse sine aktiviteter. Betalingsstandsninger, hvadenten  \r\n\r\n de etableres i henhold til konkurslovens § 10 eller fortsætter/etableres i  \r\n\r\n henhold til samme lovs § 24. 4. § 23a, stk. 4 om individuelle  \r\n\r\n opsigelsesvarsler. § 23a, stk. 4 fastslår, at reglerne i dette kapitel ikke  \r\n\r\n ændrer bestående individuelle opsigelsesvarsler, der er fastsat i henhold til  \r\n\r\n lov, kollektive overenskomster eller individuel aftale. Lovens § 23a, stk. 4,  \r\n\r\n kan umiddelbart opfattes, som om det er meningen, at de individuelle  \r\n\r\n opsigelsesvarsler går forud for det kollektive opsigelsesvarsel, men det  \r\n\r\n fremgår af arbejdsministeriets akter, at meningen er, at de individuelle  \r\n\r\n varsler altid skal iagttages ved siden af reglerne om kollektive varsler, men  \r\n\r\n således at de kollektive varslingsregler går forud for de individuelle, hvor  \r\n\r\n disse er kortere end det kollektive varsel på 30 dage. Dette kollektive  \r\n\r\n varsel bliver således en slags minimumsvarsel i forhold til den enkelte. I  \r\n\r\n den forbindelse må det dog erindres, at § 23c, stk. 3, indebærer, at varslet  \r\n\r\n i forhold til den enkelte lønmodtager, der er omfattet af en kollektiv  \r\n\r\n afskedigelse, eventuelt kan indskrænkes til 20 dage som minimum. Begrundelsen  \r\n\r\n for denne fortolkning af § 23a, stk. 4 er, at formålet med reglerne om  \r\n\r\n kollektive afskedigelser er at skaffe en respit på mindst 30 dage for  \r\n\r\n arbejdsmarkedsnævnene til at behandle den opståede situation. Dette formål  \r\n\r\n ville let helt forspildes, såfremt kortere individuelle opsigelsesvarsler  \r\n\r\n skulle respekteres. 5. § 23a, stk. 5, om de arbejdsretslige regler om de  \r\n\r\n lovlige  følger af kollektive arbejdskonflikter. Det under landsarbejdsnævnet  \r\n\r\n nedsatte varslingsudvalg behandler fortsat dette spørgsmål, hvorfor der  \r\n\r\n indtil videre skal henvises til direktoratets rundskrivelse af 9. marts 1981,  \r\n\r\n af hvilken det fremgår, at &#187;afskedigelser, der er begrundet i  \r\n\r\n arbejdsmangel, der skyldes arbejdsstandsning hos andre end de af  \r\n\r\n afskedigelserne omfattede ansatte, falder inden for undtagelsesbestemmelsen.  \r\n\r\n Der skal derfor i ovennævnte situation ikke varsles&#171;. </P>  \r\n\r\n<P> 6. Force majeure. </P>  \r\n\r\n<P>Varslingsudvalget under landsarbejdsnævnet arbejder fortsat med dette  \r\n\r\n spørgsmål. </P>  \r\n\r\n<P> 7. Personer med beskæftigelse i udlandet. </P>  \r\n\r\n<P>Personer, der er udsendt til beskæftigelse i udlandet fra en her i landet  \r\n\r\n beliggende virksomhed, vil være omfattet af varslingsreglerne, såfremt  \r\n\r\n virksomheden efter arbejdsministeriets bekendtgørelse nr. 74 af 4/3 1977 om  \r\n\r\n virksomhedsbegreb m.v. er omfattet af loven. Afgørende herfor er, at  \r\n\r\n virksomheden her i landet har ansættelses- og afskedigelseskompetencen. </P>  \r\n\r\n<P> II Bekendtgørelse om virksomhedsbegreb og om opgørelse af antal </P>  \r\n\r\n<P> lønmodtagere i forbindelse med foretagelse af afskedigelser af </P>  \r\n\r\n<P> større omfang. </P>  \r\n\r\n<P> 1. § 5, stk. 1 om lønmodtagere. </P>  \r\n\r\n<P> Administrerende direktører. </P>  \r\n\r\n<P>Administrerende direktører, der i kraft af deres ansættelsesforhold  \r\n\r\n indtager en så selvstændig stilling i et selskab, at de må sidestilles med  \r\n\r\n arbejdsgivere, medtælles ikke ved opgørelsen af lønmodtagere, der normalt er  \r\n\r\n ansat i virksomheden. D.v.s. det er ikke afgørende, hvorledes de pågældende  \r\n\r\n tituleres, men alene hvilke beføjelser der er tillagt de pågældende. </P>  \r\n\r\n<P>Det samme gælder for øvrige direktører, der er anmeldt til  \r\n\r\n Aktieselskabsregistret eller Forsikringsregistret som medlemmer af  \r\n\r\n direktionen, medmindre det godtgøres, at der er foretaget sådanne  \r\n\r\n indskrænkninger i deres beføjelser, at de ikke har den selvstændighed med  \r\n\r\n hensyn til ledelse, som sædvanligt tilkommer en direktør. </P>  \r\n\r\n<P>Efter tilsvarende synspunkter må det afgøres, om ledere af virksomheder,  \r\n\r\n der ikke er organiseret som aktie- eller anpartsselskaber, skal medtælles  \r\n\r\n eller ej ved opgørelsen af lønmodtagere, der normalt er ansat i en  \r\n\r\n virksomhed. Efter ovennævnte kriterier vil ledere normalt ikke blive  \r\n\r\n betragtet som funktionærer i funktionærlovens forstand. </P>  \r\n\r\n<P> Ansatte med offentligt tilskud. </P>  \r\n\r\n<P>Ansatte med offentligt tilskud ansættes på normale løn- og arbejdsvilkår,  \r\n\r\n d.v.s. på lige fod med andre lønmodtagere og tælles derfor med i opgørelsen  \r\n\r\n over antal lønmodtagere, medmindre det ved etableringen af  \r\n\r\n ansættelsesforholdet er præciseret, at ansættelse sker for et bestemt  \r\n\r\n tidsrum, jfr. II, pkt. 3. </P>  \r\n\r\n<P> Ansatte på arbejdsfordeling. </P>  \r\n\r\n<P>Ansatte på arbejdsfordeling, der er etableret ved aftale, tælles med, når  \r\n\r\n antal lønmodtagere opgøres, uanset om de er på arbejde på opgørelsesdagen  \r\n\r\n eller ej. </P>  \r\n\r\n<P> 2. § 5, stk. 2 om lønmodtagere med under 15 timers ugentlig </P>  \r\n\r\n<P>beskæftigelse. </P>  \r\n\r\n<P>Efter ordlyden i § 5, stk. 2 tælles ansatte med under 15 timers ugentlig  \r\n\r\n beskæftigelse ikke med i opgørelsen af en virksomheds antal lønmodtagere.  \r\n\r\n</P>  \r\n\r\n<P> 3. § 5, stk. 3 om lønmodtagere ansat for et bestemt tidsrum eller </P>  \r\n\r\n<P> til udførelse af en bestemt arbejdsopgave. </P>  \r\n\r\n<P>Efter ordlyden i § 5, stk. 3 tælles lønmodtagere ansat for et bestemt  \r\n\r\n tidsrum eller til udførelse af en bestemt arbejdsopgave ikke med i  \r\n\r\n opgørelsen. Herefter tælles f.eks. ikke lærlinge med, da der indgås aftaler  \r\n\r\n med disse for et bestemt tidsrum. </P>  \r\n\r\n<P>Det spørgsmål har været rejst, om ikke længere tids tilknytning til en  \r\n\r\n virksomhed ved forlængelse af åremålsansættelse burde føre til, at de  \r\n\r\n pågældende tælles med i opgørelsen af virksomhedens antal lønmodtagere under  \r\n\r\n hensyn til den faktiske tilknytning til virksomheden. Bekendtgørelsens regler  \r\n\r\n er tekniske optællingsregler og giver ikke mulighed for en sådan fortolkning.  \r\n\r\n Der henvises iøvrigt til spørgsmålet om omfanget af lovens beskyttelse, jfr.  \r\n\r\n ovenfor I pkt. 2. </P>  \r\n\r\n<P> 4. § 6 om opgørelse af antal lønmodtagere ved strejke/blokade. </P>  \r\n\r\n<P>Såfremt en virksomhed på opgørelsestidspunktet efter § 6 er ramt af  \r\n\r\n konflikt, opstår spørgsmålet om, hvorledes antallet af de normalt  \r\n\r\n beskæftigede opgøres. Problemet er af &#187;tælle-teknisk&#171; karakter og  \r\n\r\n løses ved at anvende samme grundlag for opgørelsen, som blev anvendt ved den  \r\n\r\n senest foretagne opgørelse forud for konflikten. </P>  \r\n\r\n<P> 5. § 7 om opgørelse af antal afskedigede. </P>  \r\n\r\n<P>Antal afskedigede opgøres efter § 7, tilsvarende som optællingen i § 5,  \r\n\r\n stk. 1 og stk. 2. Det bemærkes hertil, at det betyder, at ansatte for et  \r\n\r\n bestemt tidsrum eller til udførelse af en bestemt arbejdsopgave tælles med i  \r\n\r\n antal afskedigede, forudsat at afskedigelse finder sted før udløb eller  \r\n\r\n opfyldelse af arbejdsaftalen. </P>  \r\n\r\n<P>P.D.V. </P>  \r\n\r\n<P>Else Marie Kjerkegaard </P>  \r\n\r\n<P>kontorchef </P>  \r\n\r\n<P>/M. Øhlenschlæger </P>  \r\n\r\n<P>fuldmægtig </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19820313054"
        },
        {
            "displayName": "Entydig dokumentidentifikation",
            "displayValue": "CM028649"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3130"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "28/05/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsdirektoratet"
        },
        {
            "displayName": "Ressortministeriets journalnummer",
            "displayValue": "Arbejdsdirektoratet 6-2-1-286/81"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}