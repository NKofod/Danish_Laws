{
    "id": 110948,
    "title": "1991 LSF 148   FORSLAG TIL LOV OM ÆNDRING AF LOV OM UDBYGNING AF KØBENHAVNS LUFTHAVN,   KASTRUP ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 148",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 148 </P>  \r\n\r\n<P></P>  \r\n\r\n<P>Forslag til Lov om ændring af lov om udbygning af Københavns Lufthavn,  \r\n\r\n Kastrup </P>  \r\n\r\n<P></P>  \r\n\r\n<P>Fremsat af trafikministeren (Kaj Ikast) </P>  \r\n\r\n<P></P>  \r\n\r\n<P>den 6. december 1991 </P>  \r\n\r\n<P></P>  \r\n\r\n<P>Vedtaget ved tredjebehandling den 24. marts 1992 </P>  \r\n\r\n<P></P>  \r\n\r\n<P><a href=\"document.aspx?accn=A19920024130\"> Lov nr. 241 af 08/04/1992</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 271 af 16. juni 1980 om udbygning af Københavns Lufthavn,  \r\n\r\n Kastrup, foretages følgende ændringer: </P>  \r\n\r\n<P> <B>1.</B> I <I>§ 2</I> indsættes som nyt stykke: </P>  \r\n\r\n<P> <I>&#187;Stk. 2.</I> Udbygningen vil tillige kunne foretages på arealer,  \r\n\r\n der ved etablering af tilslutningsanlæggene for fast forbindelse over Øresund  \r\n\r\n tilvejebringes ved arealinddragelser nord for lufthavnen og ved opfyldning af  \r\n\r\n søterritoriet nordøst og øst for lufthavnens nuværende grænser.&#171; </P>  \r\n\r\n<P> <B>2.</B> I <I>§ 3</I> udgår <I>1. pkt.</I>  </P>  \r\n\r\n<P> <B>3.</B>  <I>§ 3, litra b-e,</I> affattes således: </P>  \r\n\r\n<P>&#187;b) Lufthavnens nordafsnit anvendes til udbygning af terminalanlæg  \r\n\r\n med tilhørende tekniske funktioner, herunder luftgodsanlæg, og  \r\n\r\n standpladsområder. Endvidere kan etableres tilkørsels- og parkeringsanlæg,  \r\n\r\n kontorbygninger, hotel, konferencefaciliteter og lignende, som har sammenhæng  \r\n\r\n med lufthavnens drift. Hangar- og værkstedsområdet i nordafsnittets østlige  \r\n\r\n del kan udbygges, og der kan etableres et brændstofforsyningsanlæg. </P>  \r\n\r\n<P>c) Lufthavnens østafsnit anvendes til opførelse af tekniske anlæg og andre  \r\n\r\n anlæg med service- og forsyningsmæssige formål. Endvidere kan etableres  \r\n\r\n luftgodsanlæg, flystandpladser med tilhørende ekspeditionsfaciliteter og  \r\n\r\n hangarer. </P>  \r\n\r\n<P>d) Lufthavnens sydafsnit anvendes til udbygning af hangar- og  \r\n\r\n værkstedsanlæg samt til etablering af kontorbygninger og lignende, som har  \r\n\r\n sammenhæng med lufthavnens drift. </P>  \r\n\r\n<P>e) Lufthavnens vestafsnit anvendes til udbygning af anlæg for  \r\n\r\n sikringstjenester og værkstedsanlæg samt til etablering af kontorbygninger og  \r\n\r\n lignende, som har sammenhæng med lufthavnens drift.&#171; </P>  \r\n\r\n<P> <B>4.</B>  <I>§ 4</I> affattes således: </P>  \r\n\r\n<P> <B>&#187;§ 4.</B> Trafikministeren fastlægger i samarbejde med  \r\n\r\n miljøministeren de nærmere retningslinjer for varetagelsen af miljøhensynene  \r\n\r\n i forbindelse med den fortsatte udbygning og drift af lufthavnen.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 271 af 16. juni 1980 om udbygning af Københavns lufthavn,  \r\n\r\n Kastrup, foretages følgende ændringer: </P>  \r\n\r\n<P> <B>1.</B> I <I>§ 2</I> indsættes som et nyt stykke: </P>  \r\n\r\n<P> <I>&#187;Stk. 2.</I> Udbygningen vil tillige kunne foretages på arealer,  \r\n\r\n der ved etablering af tilslutningsanlæggene for fast forbindelse over Øresund  \r\n\r\n tilvejebringes ved arealinddragelser nord for lufthavnen og ved opfyldning af  \r\n\r\n søterritoriet nordøst og øst for lufthavnens nuværende grænser.&#171; </P>  \r\n\r\n<P> <B>2.</B> I <I>§ 3</I> udgår 1. pkt. </P>  \r\n\r\n<P> <B>3.</B>  <I>§ 3 litra b - e</I> affattes således: </P>  \r\n\r\n<P>&#187;b) Lufthavnens nordafsnit anvendes til udbygning af terminalanlæg  \r\n\r\n med tilhørende tekniske funktioner og standpladsområder. Endvidere kan  \r\n\r\n etableres tilkørsels- og parkeringsanlæg, kontorbygninger, hotel,  \r\n\r\n konferencefaciliteter og lignende, som har sammenhæng med lufthavnens drift.  \r\n\r\n Hangar- og værkstedsområdet i nordafsnittets østlige del kan udbygges, og der  \r\n\r\n kan etableres et brændstofforsyningsanlæg. </P>  \r\n\r\n<P>c) Lufthavnens østafsnit anvendes til opførelse af tekniske anlæg og andre  \r\n\r\n anlæg med service- og forsyningsmæssige formål. Endvidere kan etableres  \r\n\r\n luftgodsanlæg, flystandpladser med tilhørende ekspeditionsfaciliteter og  \r\n\r\n hangarer. </P>  \r\n\r\n<P>d) Lufthavnens sydafsnit anvendes til udbygning af hangar- og  \r\n\r\n værkstedsanlæg samt til etablering af kontorbygninger og lignende, som har  \r\n\r\n sammenhæng med lufthavnens drift. </P>  \r\n\r\n<P>e) Lufthavnens vestafsnit anvendes til udbygning af anlæg for  \r\n\r\n sikringstjenester og værkstedsanlæg samt til etablering af kontorbygninger og  \r\n\r\n lignende, som har sammenhæng med lufthavnens drift.&#171; </P>  \r\n\r\n<P> <B>4.</B>  <I>§ 4</I> ændres til: </P>  \r\n\r\n<P>&#187;Trafikministeren fastlægger i samarbejde med miljøministeren de  \r\n\r\n nærmere retningslinjer for varetagelsen af miljøhensynene i forbindelse med  \r\n\r\n den fortsatte udbygning og drift af lufthavnen.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger.</I>  </P>  \r\n\r\n<P>Ifølge bemærkningerne til lov nr. 428 af 13. juni 1990 om Københavns  \r\n\r\n Lufthavne A/S, hvorefter driften og udbygningen af lufthavnene i Kastrup og  \r\n\r\n Roskilde pr. 1. oktober 1990 overgik til et statsligt aktieselskab, skal  \r\n\r\n udbygningen af lufthavnen i Kastrup ske i overensstemmelse med de  \r\n\r\n retningslinjer og principper, der er indeholdt i lov nr. 271 af 16. juni 1980  \r\n\r\n om udbygning af Københavns lufthavn, Kastrup (udbygningsloven). </P>  \r\n\r\n<P>Disse retningslinjer omfatter bl.a. en afgrænsning af lufthavnsområdet og  \r\n\r\n indeholder desuden anvisninger på disponeringen af det samlede  \r\n\r\n lufthavnsområde, herunder arealreservationer med hensyn til placeringen af  \r\n\r\n vitale lufthavnsanlæg. </P>  \r\n\r\n<P>Loven om Københavns Lufthavne A/S har således ikke tilsigtet nogen ændring  \r\n\r\n med hensyn til den fysiske afgrænsning og disponeringen af lufthavnsområdet.  \r\n\r\n Det samme gælder med hensyn til de overordnede retningslinjer for den  \r\n\r\n miljømæssige tilpasning af lufthavnen til omgivelserne, som lå til grund for  \r\n\r\n udbygningsloven. </P>  \r\n\r\n<P>Med vedtagelsen af lov nr. 590 af 19. august 1991 om anlæg af fast  \r\n\r\n forbindelse over Øresund er der imidlertid opstået en delvis ny situation,  \r\n\r\n som gør det nødvendigt at foretage en ændring af udbygningsloven for så vidt  \r\n\r\n angår dennes bestemmelser om lufthavnsområdets afgrænsning og de arealmæssige  \r\n\r\n bindinger, der er indeholdt i det til udbygningsloven knyttede kortbilag.  \r\n\r\n</P>  \r\n\r\n<P>Ifølge loven om Øresundsforbindelsen skal der etableres en station i  \r\n\r\n terræn langs udenrigsterminalen i Københavns Lufthavn. Den nærmere udformning  \r\n\r\n forudsættes drøftet med Københavns Lufthavne A/S med henblik på at opnå en  \r\n\r\n koordinering af stationen med udenrigsterminalen, herunder det kommende nye  \r\n\r\n afgangsområde. </P>  \r\n\r\n<P>Placeringen af lufthavnsstationen og hovedtrækkene i udformningen af  \r\n\r\n station og dermed forbundet terminalområde er fastlagt i enighed mellem DSB,  \r\n\r\n Københavns Lufthavne A/S og SAS. Det er herved aftalt, at  \r\n\r\n Øresundsforbindelsen A/S etablerer jernbanen og de dertil knyttede tekniske  \r\n\r\n anlæg, mens udbygningen af lufthavnens terminalområde, herunder  \r\n\r\n sammenbygningen mellem stationen og terminalkomplekset, etableres af  \r\n\r\n Københavns Lufthavne A/S i et samarbejde med SAS. </P>  \r\n\r\n<P>Det forudsættes i aftalen, at lufthavnsterminalen udbygges ud over  \r\n\r\n lufthavnens vejforplads og jernbanestationen, således at der etableres en  \r\n\r\n åben og direkte forbindelse mellem stationen og det udbyggede terminalområde.  \r\n\r\n En sådan udformning af anlæggene med en tæt integration mellem station og  \r\n\r\n terminalområde må anses for at være den løsning, der bedst tilgodeser  \r\n\r\n hensynet til passagererne. </P>  \r\n\r\n<P>Som det vil fremgå, vil en sådan placering af det sammenbyggede stations-  \r\n\r\n og terminalanlæg i nogen udstrækning medføre en anden anvendelse af  \r\n\r\n lufthavnens tilkørsels- og parkeringsområde end forudsat i udbygningsloven.  \r\n\r\n</P>  \r\n\r\n<P>Hertil kommer som en yderligere konsekvens af jernbaneanlægget ved  \r\n\r\n lufthavnen og etableringen af tilslutningsanlæggene der, at der skal  \r\n\r\n gennemføres ekspropriation af ejendomme beliggende i boligområdet nord for  \r\n\r\n lufthavnen. Et antal af disse ejendomme - ca. 35 - forudsættes at overgå til  \r\n\r\n anden, mindre støjfølsom anvendelse, og arealerne vil sammen med en del af  \r\n\r\n den kunstige halvø øst for lufthavnen, som etableres ved opfyldning til brug  \r\n\r\n for Øresundsforbindelsen, med fordel kunne anvendes til lufthavnsformål. Også  \r\n\r\n dette vil repræsentere en afvigelse fra udbygningslovens bestemmelser  \r\n\r\n vedrørende de til udbygningen disponible lufthavnsarealer. </P>  \r\n\r\n<P>Det er med baggrund i disse forhold, at regeringen nu foreslår en ændring  \r\n\r\n af loven om udbygning af Københavns Lufthavn, således at retningslinjerne for  \r\n\r\n lufthavnens videre udbygning justeres og tilpasses den nye udvikling. </P>  \r\n\r\n<P>Når forholdet således er det, at der må foretages en tilpasning af de  \r\n\r\n arealmæssige bindinger i udbygningsloven, finder regeringen det  \r\n\r\n hensigtsmæssigt, at der samtidig mere generelt skabes grundlag for en større  \r\n\r\n fleksibilitet i lufthavnsselskabets udbygningsplanlægning - vel at mærke med  \r\n\r\n fortsat respekt af de miljømæssigt betingede, overordnede retningslinjer.  \r\n\r\n</P>  \r\n\r\n<P>I udbygningslovens kortbilag blev det påvist, at det vil være muligt at  \r\n\r\n gennemføre den nødvendige udbygning af Københavns Lufthavn til det i loven  \r\n\r\n forudsatte trafikvolumen. Udviklingen siden udbygningslovens vedtagelse,  \r\n\r\n senest med vedtagelsen af loven om anlæg af fast forbindelse over Øresund,  \r\n\r\n har imidlertid vist, at de begrænsninger i den arealmæssige udnyttelse af  \r\n\r\n lufthavnens forskellige delafsnit, som byggezonerne i kortbilaget fører til,  \r\n\r\n kan stille sig hindrende i vejen for en optimal udformning af nyanlæggene.  \r\n\r\n</P>  \r\n\r\n<P>Det er der intet mærkeligt i. Tværtimod må det anses for naturligt, at  \r\n\r\n udbygningsplanlægningen godt 10 år efter loven tilsiger korrektioner i det  \r\n\r\n oprindelige grundlag. Hensynet til det nyetablerede lufthavnsselskab, der  \r\n\r\n forudsættes at tilrettelægge sine aktiviteter på et kommercielt grundlag og  \r\n\r\n som skal kunne tilpasse sig den konkurrence, som det i øget grad vil blive  \r\n\r\n mødt med fra de øvrige større europæiske lufthavne i de kommende år, taler  \r\n\r\n også for en større fleksibilitet i retningslinjerne for udbygningen. Det  \r\n\r\n samme gør de krav om tilpasning af lufthavnen til de kommende ændringer i  \r\n\r\n trafikstrukturen, som Det Indre Marked stiller. </P>  \r\n\r\n<P>Betydningen af en større frihed i tilrettelæggelsen af  \r\n\r\n lufthavnsudbygningen og ved udformningen af de fremtidige anlæg kommer især  \r\n\r\n frem ved planlægningen af udvidelsen af lufthavnens udenrigs  \r\n\r\n terminalkompleks, hvor såvel ankomstområdet som afgangsområdet skal udbygges  \r\n\r\n meget betydeligt. </P>  \r\n\r\n<P>Med i billedet hører tillige, at der ved loven om lufthavnsselskabet er  \r\n\r\n skabt grundlag for, at dette vil kunne udvide sit virkefelt med henblik på at  \r\n\r\n etablere, erhverve og drive sådan virksomhed, som har en forretningsmæssig  \r\n\r\n sammenhæng med lufthavnens drift. I den forbindelse må der forudses behov for  \r\n\r\n etablering af bygninger og anlæg på lufthavnsområdet, som ikke umiddelbart er  \r\n\r\n omfattet af de gældende bestemmelser om arealdisponeringen. </P>  \r\n\r\n<P>I bemærkningerne til udbygningsloven er de overordnede retningslinjer for  \r\n\r\n den samfundsmæssige afvejning af lufthavnens udbygning med de miljømæssige  \r\n\r\n hensyn nærmere beskrevet. Der skal således ifølge bemærkningerne tages  \r\n\r\n miljømæssige hensyn herunder initiativer til at mindske støjbelastningen,  \r\n\r\n uden at det får konsekvenser for lufthavnens position som international  \r\n\r\n lufthavn. </P>  \r\n\r\n<P>De ændringer, som lovforslaget giver mulighed for i forhold til  \r\n\r\n udbygningsloven, skønnes ikke at ville få væsentlige miljømæssige  \r\n\r\n konsekvenser, og den samfundsmæssige afvejning, der ligger til grund for  \r\n\r\n denne lov og de heri indeholdte overordnede retningslinjer for  \r\n\r\n miljøtilpasningen af lufthavnen, tillægges fremdeles afgørende betydning.  \r\n\r\n</P>  \r\n\r\n<P>Med den således foreslåede større frihed i den videre  \r\n\r\n udbygningsplanlægning vil detailplanlægningen af de enkelte nyanlæg løbende  \r\n\r\n kunne tilpasses udviklingen i lufttrafikken, og den omstændighed, at de  \r\n\r\n konkrete anlæg i henhold til miljølovgivningen vil blive underkastet den  \r\n\r\n nødvendige miljømæssige vurdering, må efter regeringens opfattelse anses for  \r\n\r\n en fuldt betryggende garanti for, at lufthavnsudbygningen fortsat foregår med  \r\n\r\n respekt af de overordnede miljømæssige intentioner i udbygningsloven. Det vil  \r\n\r\n i den forbindelse blive tilstræbt, at anlæggene ved deres udformning bidrager  \r\n\r\n til opbygningen af et støjmæssigt værn for boligområderne omkring lufthavnen.  \r\n\r\n</P>  \r\n\r\n<P>Med forslaget fastsættes der fortsat overordnede rammer for fordelingen af  \r\n\r\n aktiviteterne på lufthavnens forskellige delafsnit. Sådanne rammer er angivet  \r\n\r\n i ændringsforslaget til udbygningslovens § 3. De enkelte lufthavnsafsnit med  \r\n\r\n de i lovforslagets pkt. 2 foretagne arealmæssige justeringer samt  \r\n\r\n linjeføringen for den faste forbindelse over Øresund er samtidig angivet på  \r\n\r\n vedhæftede kortskitse. Udbygningen skal således finde sted inden for de på  \r\n\r\n kortskitsen viste arealer. Den helt nøjagtige afgrænsning af  \r\n\r\n lufthavnsarealerne mod søterritoriet i nord- og østafsnittene vil bero på den  \r\n\r\n endelige detailudformning af opfyldningen på søterritoriet. </P>  \r\n\r\n<P>I forbindelse med lufthavnens videre udbygning forudsættes det, at det  \r\n\r\n fornødne plangrundlag i henhold til lov om planlægning af 6. juni 1991  \r\n\r\n tilvejebringes. </P>  \r\n\r\n<P>De overordnede planlægningsmæssige rammer, der er fastlagt i  \r\n\r\n landsplandirektivet fra 12. juni 1981, som omfatter det hidtidige  \r\n\r\n lufthavnsområde, og som indeholder bygge- og anvendelsesregulerende  \r\n\r\n bestemmelser for områder, der er berørt af miljømæssige gener fra lufthavnen,  \r\n\r\n skal som følge af lovændringen justeres i og med at lufthavnens grænser  \r\n\r\n ændres. Der foretages ingen arealmæssige ændringer af den zone, hvor de  \r\n\r\n bygge- og anvendelsesregulerende restriktioner er gældende. </P>  \r\n\r\n<P>I den videre planlægning i henhold til planloven fastlægges den generelle  \r\n\r\n anvendelse af lufthavnens arealer, herunder højdegrænseplaner og  \r\n\r\n retningslinjer for støjafskærmninger i forbindelse med nyanlæg. Endvidere  \r\n\r\n fastsættes principperne for anvendelse af og for byggemulighederne på  \r\n\r\n arealerne i lufthavnens fire delafsnit, hoveddisponeringen af vej- og  \r\n\r\n parkeringsanlæg m.v. </P>  \r\n\r\n<P>En planlægning med dette indhold skal have til formål at bidrage til et  \r\n\r\n mere smidigt administrationsgrundlag, således at den fleksibilitet i  \r\n\r\n udbygningsplanlægningen, som er et af formålene med lovændringen, bevares.  \r\n\r\n</P>  \r\n\r\n<P>På den anden side må planlægningen samtidig være så konkret, at det ikke  \r\n\r\n vil blive nødvendigt med supplerende planlægning, hver eneste gang noget nyt  \r\n\r\n skal bygges. </P>  \r\n\r\n<P>På grund af lufthavnsanlæggets særlige karakter vil det ved udarbejdelse  \r\n\r\n af større lokalplaner inden for lufthavnens område fortsat være  \r\n\r\n miljøministeren, der forestår lokalplanarbejdet. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1: </P>  \r\n\r\n<P>Som det fremgår af de almindelige bemærkninger til lovforslaget, vil  \r\n\r\n etableringen af Øresundsforbindelsen og dettes tilslutningsanlæg ved  \r\n\r\n Københavns Lufthavn indebære, at visse arealer, der støder op til lufthavnens  \r\n\r\n nuværende grænser, bliver disponible. </P>  \r\n\r\n<P>Dette sker dels som følge af ekspropriation til tilslutningsanlæg til  \r\n\r\n Øresundsforbindelsen af et antal ejendomme i boligområderne nord for  \r\n\r\n lufthavnen, som afskæres ved etableringen af Øresundsforbindelsens  \r\n\r\n tilslutningsanlæg, dels ved en opfyldning af søterritoriet øst for  \r\n\r\n lufthavnen. </P>  \r\n\r\n<P>Sidstnævnte område vil i øvrigt overlappe den opfyldning af søterritoriet  \r\n\r\n ved lufthavnens nordøstlige hjørne, som kan foretages i henhold til den  \r\n\r\n gældende udbygningslovs § 2. </P>  \r\n\r\n<P>De nye arealer vil i det omfang, de ikke skal anvendes til landanlæggene  \r\n\r\n til Øresundsforbindelsen og dennes tilslutningsanlæg, med fordel kunne  \r\n\r\n inddrages i den videre udbygning af lufthavnen. Med hensyn til  \r\n\r\n anvendelsesmulighederne for disse arealer henvises til bemærkningerne under  \r\n\r\n nr. 3 til § 3 litra b og c nedenfor. </P>  \r\n\r\n<P>Til nr. 2: </P>  \r\n\r\n<P>For at opnå den større fleksibilitet ophæves byggezonerne i  \r\n\r\n udbygningslovens kortbilag, og retningslinjerne i lovens § 3 for anvendelsen  \r\n\r\n af lufthavnens arealer ændres samtidig. </P>  \r\n\r\n<P>På den tidligere omtalte kortskitse er lufthavnsområdet opdelt i de 4  \r\n\r\n geografiske hovedafsnit, som det eksisterende banesystem inddeler lufthavnen  \r\n\r\n i. </P>  \r\n\r\n<P>Til nr. 3: </P>  \r\n\r\n<P>Til <I>§ 3 litra b:</I> Den umiddelbare anledning til forslaget om en  \r\n\r\n justering af udbygningslovens bestemmelser om disponeringen af  \r\n\r\n lufthavnsarealerne er som nævnt placeringen og udformningen af det  \r\n\r\n sammenbyggede stations- og terminalanlæg, der skal opføres i Københavns  \r\n\r\n Lufthavn i tilknytning til Øresundsforbindelsen. </P>  \r\n\r\n<P>Den forudsatte tætte integration mellem stationen og lufthavnens  \r\n\r\n terminalkompleks vil kræve opførelse af et bygningsanlæg til  \r\n\r\n passagerekspedition på det område foran lufthavnen, som i udbygningsloven er  \r\n\r\n disponeret til tilkørsels- og parkeringsanlæg. Jernbaneanlægget og  \r\n\r\n stationsbygningen i Københavns Lufthavn vil således beslaglægge visse af  \r\n\r\n lufthavnens nuværende arealer og medføre en begrænsning i den oprindeligt  \r\n\r\n planlagte udnyttelse af vejforpladsområdet til parkeringsanlæg. Sådanne bør  \r\n\r\n derfor tillige kunne etableres på de nye arealer nord for lufthavnen, og det  \r\n\r\n åbnes der mulighed for ved den foreslåede ændring af udbygningsloven. </P>  \r\n\r\n<P>Herefter vil lufthavnsselskabet i nordafsnittet tillige kunne opføre andre  \r\n\r\n bygninger og anlæg i forbindelse med den kommercielle virksomhed, som  \r\n\r\n lufthavnsselskabet i henhold til lov nr. 428 af 13. juni 1990 om Københavns  \r\n\r\n Lufthavne A/S vil kunne drive i tilknytning til den egentlige  \r\n\r\n lufthavnsvirksomhed, såsom kontor- og konferencefaciliteter, hotel,  \r\n\r\n butikscenter og andre fremtidige aktiviteter, som har en forretningsmæssig  \r\n\r\n sammenhæng med lufthavnsdriften. </P>  \r\n\r\n<P>Planlægningen for nordafsnittet, hvor bygningsanlæggene til ekspedition af  \r\n\r\n lufthavnens passagerer er samlet, vil i øvrigt fremover koncentrere sig om en  \r\n\r\n udbygning af lufthavnens udenrigsterminalkompleks. </P>  \r\n\r\n<P>Som allerede forudsat i udbygningsloven skal denne udbygning, der både  \r\n\r\n omfatter en udvidelse af det bestående ankomstområde og etablering af et helt  \r\n\r\n nyt afgangsområde, ske ved en østvendt udbygning i tilslutning til det  \r\n\r\n nuværende terminalkompleks. </P>  \r\n\r\n<P>Dette vil indebære en central placering af jernbanestationen imellem to  \r\n\r\n afgangsområder i det fremtidige terminalkompleks. </P>  \r\n\r\n<P>Medens den overordnede placering af de fremtidige anlæg, som skal indgå i  \r\n\r\n det samlede terminalkompleks, således lægges fast, bør der med hensyn til den  \r\n\r\n nærmere placering samt med hensyn til udformningen og indretningen af disse  \r\n\r\n anlæg levnes en betydelig frihed i planlægningen. </P>  \r\n\r\n<P>Den teknologiske udvikling i luftfarten og den konkurrencemæssige  \r\n\r\n situation, internationale lufthavne befinder sig i, har på mange måder  \r\n\r\n påvirket og skærpet kravene til effektivitet i ekspeditionssystemerne og  \r\n\r\n fleksibilitet i indretningen af disse. Derfor bør udformningen af  \r\n\r\n terminalkomplekset ikke fremover på forhånd fastlægges med en nøjagtighed,  \r\n\r\n som det hidtil har været tilfældet i udbygningslovens kortbilag. </P>  \r\n\r\n<P>Samme grundlæggende betragtninger kan anføres med hensyn til udbygningen  \r\n\r\n af terminalområdet i den vestlige del af nordafsnittet, som ifølge  \r\n\r\n udbygningsloven er udlagt til ekspeditionsfaciliteter for indenrigstrafikken.  \r\n\r\n</P>  \r\n\r\n<P>Det afgørende er, at gennemførelsen af udbygningen fremdeles sker under  \r\n\r\n iagttagelse af udbygningslovens overordnede miljømæssige intentioner, og i  \r\n\r\n forbindelse med udbygningen i lufthavnens nordafsnit er det for omgivelserne  \r\n\r\n mest afgørende, at bebyggelsen i det samlede terminalområde kommer til at  \r\n\r\n udgøre et støjmæssigt værn for boligområderne nord for lufthavnen. </P>  \r\n\r\n<P>I forslaget til ændret affattelse af lovens § 3 litra b opretholdes  \r\n\r\n samtidig adgangen til udbygning af det eksisterende hangar- og  \r\n\r\n værkstedsområde i den østlige del af nordafsnittet, hvor den hangar, som  \r\n\r\n ligger nærmest ved udenrigsterminalkomplekset, nu må nedrives for at give  \r\n\r\n plads til terminaludbygningen og til Øresundsforbindelsens landanlæg henover  \r\n\r\n lufthavnsområdet. </P>  \r\n\r\n<P>Når der i det pågældende område tillige opretholdes mulighed for at opføre  \r\n\r\n et brændstofforsyningsanlæg til erstatning for det nuværende anlæg i  \r\n\r\n lufthavnens vestafsnit, må det fortsat ses i sammenhæng med den omlægning af  \r\n\r\n lufthavnens tværbane, som vil kunne gennemføres i henhold til  \r\n\r\n udbygningsloven, hvis udbygningen af terminalområdet kræver det. </P>  \r\n\r\n<P>Til <I>§ 3 litra c:</I> Lufthavnens østafsnit, som udvides betydeligt i  \r\n\r\n forbindelse med etableringen af Øresundsforbindelsens landanlæg, er i  \r\n\r\n udbygningsloven udlagt til retablering af nærmere angivne anlæg og funktioner  \r\n\r\n - først og fremmest SAS' luftgodsstation og flykøkken - som må flyttes fra  \r\n\r\n lufthavnens nordafsnit for at give plads til udbygningen af terminal- og  \r\n\r\n standpladsområdet der. Opregningen i udbygningsloven omfatter en  \r\n\r\n luftgodsstation, et flykøkken, en brandstation samt værksteder. Endvidere kan  \r\n\r\n der etableres flystandpladser på opfyldningsområdet. </P>  \r\n\r\n<P>SAS Servicepartners flykøkken er i færd med at etablere sig på  \r\n\r\n opfyldningsarealet, hvorimod der endnu ikke er taget skridt til opførelse af  \r\n\r\n andre af de nævnte anlæg på opfyldningsarealet, idet trafikudviklingen endnu  \r\n\r\n ikke har nødvendiggjort udbygningen af udenrigs terminalkomplekset og dermed  \r\n\r\n fjernelsen af disse andre bygningsanlæg. </P>  \r\n\r\n<P>Denne anvendelse af opfyldningsarealet i lufthavnens udbygning fremover er  \r\n\r\n fortsat realistisk, og udviklingen siden 1980 har ydermere vist, at det er  \r\n\r\n aktuelt at indpasse lignende anlæg for andre virksomheder end SAS på  \r\n\r\n opfyldningsarealet, et forhold som foreløbig gør sig gældende med hensyn til  \r\n\r\n luftfragtfaciliteter. Med den kommende udvidelse af østafsnittet bør der  \r\n\r\n gives lufthavnsselskabet videregående muligheder for at tilpasse indretningen  \r\n\r\n af området i lyset af denne udvikling. </P>  \r\n\r\n<P>Hertil kommer i øvrigt, at det pågældende område fremover bør kunne  \r\n\r\n anvendes mere generelt til opførelse af anlæg, der tjener forsyningsmæssige  \r\n\r\n formål og serviceringen af luftfartøjerne, eksempelvis lagerfaciliteter,  \r\n\r\n speditørbygninger, kontorbygninger m.v. </P>  \r\n\r\n<P>Østafsnittet er i realiteten lufthavnens eneste væsentlige arealreserve,  \r\n\r\n og østafsnittet er samtidig det af lufthavnens arealer, som ligger fjernest  \r\n\r\n fra de omliggende boligområder. På den baggrund bør det også kunne anvendes  \r\n\r\n til etablering af motorafprøvningsplads og tillige til opførelse af hangarer,  \r\n\r\n såfremt behov herfor til supplement af hangar- og værkstedsområdet i  \r\n\r\n nordafsnittet måtte melde sig. </P>  \r\n\r\n<P>Endelig opretholdes den bestående adgang til etablering af flystandpladser  \r\n\r\n på opfyldningsområdet samtidig med, at der med ændringsforslaget åbnes  \r\n\r\n mulighed for opførelse af ekspeditionsanlæg i tilknytning til sådanne  \r\n\r\n standpladser. Hermed er bl.a. tænkt på, at det i den meget langsigtede  \r\n\r\n udbygning vil kunne blive aktuelt at opføre et passagerkompleks i  \r\n\r\n østafsnittet i form af en såkaldt satellitbygning, hvortil en række  \r\n\r\n ekspeditionsmæssige funktioner kan henlægges til aflastning af  \r\n\r\n udenrigsterminalkomplekset i nordafsnittet. </P>  \r\n\r\n<P>Til <I>§ 3 litra d:</I> Lufthavnens sydafsnit rummer i dag hangar-,  \r\n\r\n værksteds- og administrationsbygninger for forskellige luftfartsselskaber, og  \r\n\r\n det pågældende område forudsættes også i den fremtidige udbygning i alt  \r\n\r\n væsentligt disponeret til sådanne formål. </P>  \r\n\r\n<P>Bortset fra at byggezonerne foreslås ophævet for fremover at undgå unødige  \r\n\r\n bindinger på udformningen og indretningen af de enkelte bygningsanlæg,  \r\n\r\n adskiller forslaget sig udelukkende fra nugældende retningslinjer derved, at  \r\n\r\n sydafsnittet mere generelt vil kunne anvendes til kontorformål,  \r\n\r\n lagerbygninger m.v. </P>  \r\n\r\n<P>Til <I>§ 3 litra e:</I> Samme formål søges tilgodeset ved forslaget til  \r\n\r\n regulering af arealanvendelsen i lufthavnens vestafsnit, hvor  \r\n\r\n sikringstjenesteanlæg og lufthavnens værkstedsanlæg er beliggende. </P>  \r\n\r\n<P>Til nr. 4: </P>  \r\n\r\n<P>Som et led i opfølgningen af regeringens transporthandlingsplan arbejder  \r\n\r\n Danmark sammen med andre europæiske lande for en vedtagelse af væsentligt  \r\n\r\n skærpede miljøkrav til nye flytyper fra midten af 1990'erne. </P>  \r\n\r\n<P>Som også bebudet i handlingsplanen er der endvidere nedsat en  \r\n\r\n arbejdsgruppe, som skal analysere Københavns Lufthavns fremtidige trafikbehov  \r\n\r\n og de miljømæssige konsekvenser heraf. </P>  \r\n\r\n<P>Gruppen skal under iagttagelse af de overordnede retningslinjer i  \r\n\r\n udbygningsloven for den samfundsmæssige afvejning af lufthavnens udbygning  \r\n\r\n med de miljømæssige hensyn vurdere mulighederne for at mindske støjen. I  \r\n\r\n konsekvens af planer om ændrede ud- og indflyvningsprocedurer skal gruppen  \r\n\r\n udarbejde forslag til supplerende reguleringer og indgreb i forhold til dem,  \r\n\r\n der er peget på i bemærkningerne til udbygningsloven. Gruppen afgiver sin  \r\n\r\n rapport i 1993, og på grundlag heraf vil trafikministeren i samarbejde med  \r\n\r\n miljøministeren vurdere behovet og mulighederne for at fastlægge foreslåede  \r\n\r\n supplerende retningslinjer for varetagelsen af de miljømæssige hensyn i  \r\n\r\n forbindelse med den fortsatte udbygning og drift af lufthavnen. </P>  \r\n\r\n<P>Således ajourførte retningslinjer vil kunne danne grundlag for den løbende  \r\n\r\n administration af miljølovgivningen i relation til lufthavnen og samtidig  \r\n\r\n danne udgangspunkt for lufthavnens indsats for at nedbringe miljøgenerne.  \r\n\r\n</P>  \r\n\r\n<P>Endvidere ophæves tilskudsordningen i udbygningslovens § 4. Ordningen er  \r\n\r\n blevet udnyttet inden for de i loven fastlagte økonomiske rammer, og efter  \r\n\r\n overdragelsen af lufthavnen til Københavns Lufthavne A/S kan det ikke længere  \r\n\r\n komme på tale, at staten yder tilskud til støjisolering af boligejendomme.  \r\n\r\n</P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov nr. 271 af 16. juni 1980 om udbygning af Københavns lufthavn,  \r\n\r\n Kastrup, foretages følgende ændringer: </P>  \r\n\r\n<P> <B>1.</B> I <I>§ 2</I> indsættes som et nyt stykke: </P>  \r\n\r\n<P> <I>&#187;Stk. 2.</I> Udbygningen vil tillige kunne foretages på arealer,  \r\n\r\n der ved etablering af tilslutningsanlæggene for fast forbindelse over Øresund  \r\n\r\n tilvejebringes ved arealinddragelser nord for lufthavnen og ved opfyldning af  \r\n\r\n søterritoriet nordøst og øst for lufthavnens nuværende grænser.&#171; </P>  \r\n\r\n<P> <B>§ 2.</B> Med henblik på at sikre den fortsatte afvikling af  \r\n\r\n lufttrafikken til og fra Københavns lufthavn, Kastrup, gennemføres en  \r\n\r\n udbygning af lufthavnen. Udbygningen skal foretages inden for lufthavnens  \r\n\r\n nuværende grænser, bortset fra en mindre arealinddragelse til vejanlæg  \r\n\r\n umiddelbart nord for lufthavnen samt en mindre opfyldning af søterritoriet  \r\n\r\n ved lufthavnens nordøstlige hjørne. </P>  \r\n\r\n<P> <B>2.</B> I <I>§ 3</I> udgår 1. pkt. </P>  \r\n\r\n<P> <B>3.</B>  <I>§ 3 litra b - e</I> affattes således: </P>  \r\n\r\n<P>&#187;b) Lufthavnens nordafsnit anvendes til udbygning af terminalanlæg  \r\n\r\n med tilhørende tekniske funktioner og standpladsområder. Endvidere kan  \r\n\r\n etableres tilkørsels- og parkeringsanlæg, kontorbygninger, hotel,  \r\n\r\n konferencefaciliteter og lignende, som har sammenhæng med lufthavnens drift.  \r\n\r\n Hangar- og værkstedsområdet i nordafsnittets østlige del kan udbygges, og der  \r\n\r\n kan etableres et brændstofforsyningsanlæg. </P>  \r\n\r\n<P>c) Lufthavnens østafsnit anvendes til opførelse af tekniske anlæg og andre  \r\n\r\n anlæg med service- og forsyningsmæssige formål. Endvidere kan etableres  \r\n\r\n luftgodsanlæg, flystandpladser med tilhørende ekspeditionsfaciliteter og  \r\n\r\n hangarer. </P>  \r\n\r\n<P>d) Lufthavnens sydafsnit anvendes til udbygning af hangar- og  \r\n\r\n værkstedsanlæg samt til etablering af kontorbygninger og lignende, som har  \r\n\r\n sammenhæng med lufthavnens drift. </P>  \r\n\r\n<P>e) Lufthavnens vestafsnit anvendes til udbygning af anlæg for  \r\n\r\n sikringstjenester og værkstedsanlæg samt til etablering af kontorbygninger og  \r\n\r\n lignende, som har sammenhæng med lufthavnens drift.&#171; </P>  \r\n\r\n<P> <B>§ 3.</B> Udbygningsforanstaltningerne skal gennemføres med placeringer  \r\n\r\n på lufthavnsarealet i overensstemmelse med de på kortbilaget til denne lov  \r\n\r\n angivne arealreservationer. Udbygningen skal ske efter følgende  \r\n\r\n retningslinjer: </P>  \r\n\r\n<P>a) Placeringen af lufthavnens tværbane (12-30) ændres ved en forskydning  \r\n\r\n af denne ca. 500 m mod kystlinjen samtidig med, at der foretages en drejning  \r\n\r\n af banen 6-7Imod vest. </P>  \r\n\r\n<P>b) I det som <I>nordafsnit</I> betegnede område foretages udbygning af  \r\n\r\n terminalbygningerne med tilhørende fingersystemer og standpladsområder for  \r\n\r\n ekspedition af passagerer i udenrigstrafik. Til afløsning af den nuværende  \r\n\r\n indenrigsterminal opføres i nordafsnittets vestlige del endvidere en ny  \r\n\r\n terminalbygning med tilhørende standpladsområde til ekspedition af passagerer  \r\n\r\n i indenrigstrafik. I nordafsnittets østlige del udbygges hangar- og  \r\n\r\n værkstedsområdet, og der etableres et brændstofforsyningsanlæg. </P>  \r\n\r\n<P>c) I det som <I>østafsnit</I> betegnede område opføres en luftgodsstation,  \r\n\r\n et flyvekøkken og en brandstation samt værksteder til supplement af  \r\n\r\n værksteder i nordafsnittet. På området etableres endvidere flystandpladser.  \r\n\r\n</P>  \r\n\r\n<P>d) I det som <I>sydafsnit</I> betegnede område opføres hangarer og  \r\n\r\n værksteder samt administrationsbygninger for luftfartsselskaber. </P>  \r\n\r\n<P>e) I det som <I>vestafsnit</I> betegnede område udbygges anlæg og  \r\n\r\n bygninger for sikringstjenester og for lufthavnens værksteds- og  \r\n\r\n vedligeholdelsesfunktioner samt om fornødent bygninger for  \r\n\r\n luftfartsmyndighedernes administration. I området opføres endvidere et  \r\n\r\n flyvekøkken. </P>  \r\n\r\n<P> <B>4.</B>  <I>§ 4</I> ændres til: </P>  \r\n\r\n<P>&#187;Trafikministeren fastlægger i samarbejde med miljøministeren de  \r\n\r\n nærmere retningslinjer for varetagelsen af miljøhensynene i forbindelse med  \r\n\r\n den fortsatte udbygning og drift af lufthavnen&#171;. </P>  \r\n\r\n<P> <B>§ 4.</B> Inden for særligt støjbelastede områder kan der ydes  \r\n\r\n statstilskud til støjisolering af ejendomme, der lovligt anvendes til  \r\n\r\n helårsbeboelse. </P>  \r\n\r\n<P> <I>Stk. 2.</I> Miljøministeren fastlægger grænserne for de områder, inden  \r\n\r\n for hvilke der kan ydes tilskud. Miljøministeren kan endvidere fastsætte  \r\n\r\n nærmere regler om tilskudsordningen, herunder regler for beregning af  \r\n\r\n tilskuddets størrelse samt tidspunkterne for ordningens ikrafttræden. </P>  \r\n\r\n<P> <I>Stk. 3.</I> Tilskud efter stk. 1 er ikke indkomstskattepligtigt for  \r\n\r\n tilskudsmodtageren. Udgifter, som er betalt ved tilskud efter stk. 1, kan  \r\n\r\n ikke fradrages ved indkomstopgørelsen. Udgifter til foranstaltninger, der er  \r\n\r\n betalt ved tilskud, medregnes ikke ved opgørelsen af grundlaget for  \r\n\r\n skattemæssige afskrivninger og medregnes ikke til anskaffelsessummen ved  \r\n\r\n opgørelse af den skattepligtige fortjeneste ved afståelse af ejendommen. Den  \r\n\r\n del af udgifterne til isolering, der er betalt ved tilskud, medregnes ikke  \r\n\r\n ved beregning af lejeforhøjelse i udlejningsejendomme. </P>  \r\n\r\n<P>Efter 2. behandling den 12. marts 1992 </P>  \r\n\r\n<P> <B>§ 1</B>  </P>  \r\n\r\n<P>I lov nr. 271 af 16. juni 1980 om udbygning af Københavns Lufthavn,  \r\n\r\n Kastrup, foretages følgende ændringer: </P>  \r\n\r\n<P> <B>1.</B> I <I>§ 2</I> indsættes som nyt stykke: </P>  \r\n\r\n<P> <I>&#187;Stk. 2.</I> Udbygningen vil tillige kunne foretages på arealer,  \r\n\r\n der ved etablering af tilslutningsanlæggene for fast forbindelse over Øresund  \r\n\r\n tilvejebringes ved arealinddragelser nord for lufthavnen og ved opfyldning af  \r\n\r\n søterritoriet nordøst og øst for lufthavnens nuværende grænser.&#171; </P>  \r\n\r\n<P> <B>2.</B> I <I>§ 3</I> udgår <I>1. pkt.</I>  </P>  \r\n\r\n<P> <B>3.</B>  <I>§ 3, litra b-e,</I> affattes således: </P>  \r\n\r\n<P>&#187;b) Lufthavnens nordafsnit anvendes til udbygning af terminalanlæg  \r\n\r\n med tilhørende tekniske funktioner, herunder luftgodsanlæg, og  \r\n\r\n standpladsområder. Endvidere kan etableres tilkørsels- og parkeringsanlæg,  \r\n\r\n kontorbygninger, hotel, konferencefaciliteter og lignende, som har sammenhæng  \r\n\r\n med lufthavnens drift. Hangar- og værkstedsområdet i nordafsnittets østlige  \r\n\r\n del kan udbygges, og der kan etableres et brændstofforsyningsanlæg. </P>  \r\n\r\n<P>c) Lufthavnens østafsnit anvendes til opførelse af tekniske anlæg og andre  \r\n\r\n anlæg med service- og forsyningsmæssige formål. Endvidere kan etableres  \r\n\r\n luftgodsanlæg, flystandpladser med tilhørende ekspeditionsfaciliteter og  \r\n\r\n hangarer. </P>  \r\n\r\n<P>d) Lufthavnens sydafsnit anvendes til udbygning af hangar- og  \r\n\r\n værkstedsanlæg samt til etablering af kontorbygninger og lignende, som har  \r\n\r\n sammenhæng med lufthavnens drift. </P>  \r\n\r\n<P>e) Lufthavnens vestafsnit anvendes til udbygning af anlæg for  \r\n\r\n sikringstjenester og værkstedsanlæg samt til etablering af kontorbygninger og  \r\n\r\n lignende, som har sammenhæng med lufthavnens drift.&#171; </P>  \r\n\r\n<P> <B>4.</B>  <I>§ 4</I> affattes således: </P>  \r\n\r\n<P> <B>&#187;§ 4.</B> Trafikministeren fastlægger i samarbejde med  \r\n\r\n miljøministeren de nærmere retningslinjer for varetagelsen af miljøhensynene  \r\n\r\n i forbindelse med den fortsatte udbygning og drift af lufthavnen.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "11/11/1992"
        },
        {
            "displayName": "Accession",
            "displayValue": "199112K00148"
        },
        {
            "displayName": "Entydig dokumentidentifikation",
            "displayValue": "CL002486"
        },
        {
            "displayName": "Dato for førstegangsindlæggelse",
            "displayValue": "11/11/1992"
        },
        {
            "displayName": "Dato for indlæggelse",
            "displayValue": "11/11/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "148"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}