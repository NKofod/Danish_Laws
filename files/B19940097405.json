{
    "id": 61546,
    "title": "Bekendtgørelse om personskatteloven ",
    "documentTypeId": "60",
    "isSagsforlobPeriodValid": false,
    "shortName": "BEK nr 974 af 01/12/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om personskatteloven </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 4 a, stk. 1, nr. 6 og § 27, stk. 2, i lov om </P>  \r\n\r\n<P>indkomstskat og formueskat for personer m.v. (personskatteloven), </P>  \r\n\r\n<P>jf. lovbekendtgørelse nr. 850 af 30. september 1994, fastsættes </P>  \r\n\r\n<P>følgende: </P>  \r\n\r\n<P> <I>Udbytter fra selskaber hjemmehørende i udlandet, der kan beskattes som  \r\n\r\n aktieindkomst</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Det påhviler den skattepligtige at godtgøre, at  \r\n\r\n den til grund for udbyttet liggende udenlandske selskabsindkomst beskattes  \r\n\r\n efter regler, der ikke i væsentlig grad afviger fra reglerne her i landet.  \r\n\r\n</P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ved afgørelsen af, om den til grund for det  \r\n\r\n modtagne udbytte liggende selskabsindkomst beskattes efter regler, der ikke i  \r\n\r\n væsentlig grad afviger fra reglerne her i landet, foretages en samlet  \r\n\r\n vurdering af det pågældende udenlandske selskabsskattesystem. </P>  \r\n\r\n<P CLASS=STK> <I>Stk. 2. </I> Der er tale om en væsentlig afvigelse fra  \r\n\r\n reglerne her i landet såfremt: </P>  \r\n\r\n<UL CLASS=PLAIN-LIST>  \r\n\r\n<LI>1) Den udenlandske selskabsbeskatning ikke er en egentlig  \r\n\r\n indkomstbeskatning, men derimod en beskatning i form af afgifter eller  \r\n\r\n lignende, der opkræves uafhængigt af indkomstens størrelse, eller </LI>  \r\n\r\n<LI>2) det udenlandske selskabsskattesystem indrømmer fuldt fradrag for  \r\n\r\n udloddede udbytter, eller </LI>  \r\n\r\n<LI>3) den selskabsskat, der kan pålignes efter reglerne i det pågældende  \r\n\r\n udland, er væsentligt mindre, end den tilsvarende danske skat ville have  \r\n\r\n været, såfremt det udbyttegivende selskab havde været fuldt skattepligtigt  \r\n\r\n her til landet. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Den skattepligtige skal i selvangivelsen eller i  \r\n\r\n særskilt bilag hertil meddele oplysning om navn og hjemsted for det eller de  \r\n\r\n udenlandske selskaber, hvorfra udbyttet hidrører. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Den skattepligtige skal i selvangivelsen eller i  \r\n\r\n særskilt bilag hertil specificere, hvorledes modtagne udbytter fordeler sig  \r\n\r\n på de enkelte udbyttegivende selskaber. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Den skattepligtige har pligt til på de kommunale  \r\n\r\n skattemyndigheders forlangende at indsende de udenlandske selskabers  \r\n\r\n regnskaber m.v. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Den skattepligtige skal på de kommunale  \r\n\r\n skattemyndigheders forlangende dokumentere, i hvilket omfang der er betalt  \r\n\r\n indkomstskat til udlandet af den til grund for udbyttet liggende  \r\n\r\n selskabsindkomst. </P>  \r\n\r\n<P> <I>Fradrag efter personskattelovens § 6 a og § 8, stk. 4, og  \r\n\r\n personfradrag ved hensidden i uskiftet bo m.v.</I>  </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Hvis en gift person afgår ved døden, og der  \r\n\r\n foretages en ansættelse af begge ægtefællers indkomst i dødsåret efter  \r\n\r\n reglerne i §§ 13 og 20 C, stk. 1, 2. pkt., i kildeskatteloven, beregnes  \r\n\r\n skatten i alle tilfælde efter stk. 2-8, såfremt ægtefællerne var samlevende  \r\n\r\n ved dødsfaldet, og den længstlevende ægtefælle ikke lever sammen med en ny  \r\n\r\n ægtefælle ved udgangen af dødsåret. </P>  \r\n\r\n<P CLASS=STK> <I>Stk. 2. </I> Skatten af hver ægtefælles indkomst beregnes  \r\n\r\n uden anvendelse af bundfradraget i mellemskatten (personskattelovens § 6 a),  \r\n\r\n fradraget i henhold til personskattelovens § 8, stk. 1, eller af  \r\n\r\n personfradrag. Ved beregningen anvendes reglerne om omregning i  \r\n\r\n personskattelovens § 14. </P>  \r\n\r\n<P CLASS=STK> <I>Stk. 3. </I> Afdødes mellemskat nedsættes herefter med  \r\n\r\n mellemskatteprocenten af bundfradraget efter personskattelovens § 6 a, stk.  \r\n\r\n 1. Det samme gælder længstlevendes mellemskat. </P>  \r\n\r\n<P CLASS=STK> <I>Stk. 4. </I> Skatteværdien af fradrag efter  \r\n\r\n personskattelovens § 6 a, stk. 1, som ikke kan udnyttes efter stk. 3,  \r\n\r\n fradrages i den anden ægtefælles mellemskat. </P>  \r\n\r\n<P CLASS=STK> <I>Stk. 5. </I> Afdødes indkomstskat efter personskattelovens §  \r\n\r\n 8 nedsættes med skatteprocenten efter personskattelovens § 8, stk. 2,  \r\n\r\n beregnet af bundfradraget efter personskattelovens § 8, stk. 1. </P>  \r\n\r\n<P CLASS=STK> <I>Stk. 6. </I> Skatteværdien af fradrag efter  \r\n\r\n personskattelovens § 8, stk. 1, som ikke kan benyttes efter stk. 5, fradrages  \r\n\r\n i den anden ægtefælles skat efter personskattelovens § 8. </P>  \r\n\r\n<P CLASS=STK> <I>Stk. 7. </I> De for afdøde beregnede skatter nedsættes  \r\n\r\n endvidere med skatteværdien af et personfradrag. Tilsvarende nedsættes de for  \r\n\r\n længstlevende beregnede skatter med skatteværdien af et personfradrag. </P>  \r\n\r\n<P CLASS=STK> <I>Stk. 8. </I> Skatteværdi af personfradrag, som ikke kan  \r\n\r\n udnyttes efter stk. 7, fradrages i den anden ægtefælles skat. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Bekendtgørelsen har virkning fra og med  \r\n\r\n indkomståret 1995. Samtidig ophæves bekendtgørelse nr. 874 af 17. november  \r\n\r\n 1993. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skatteministeriet, den 1. december 1994  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Carsten Koch </P>  \r\n\r\n<P CLASS=MINISTER ALIGN=RIGHT>/ Carsten Vesterø Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/12/1994"
        },
        {
            "displayName": "Accession",
            "displayValue": "B19940097405"
        },
        {
            "displayName": "Entydig dokumentidentifikation",
            "displayValue": "CM020516"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "01/12/2005"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "974"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "01/12/1994"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 11.94-312-69"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}