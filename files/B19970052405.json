{
    "id": 85208,
    "title": "Bekendtgørelse om udlejning af motorkøretøjer uden fører ",
    "documentTypeId": "60",
    "isSagsforlobPeriodValid": false,
    "shortName": "BEK nr 524 af 19/06/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om udlejning af motorkøretøjer  \r\n\r\n uden fører </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 79 og § 118, stk. 5, i færdselsloven, jf. lovbekendtgørelse  \r\n\r\n nr. 735 af 24. august 1992 med senere ændringer samt af § 18, stk. 1, nr. 7,  \r\n\r\n i lov om buskørsel, jf. lovbekendtgørelse nr. 1270 af 16. december 1996 og af  \r\n\r\n § 6 i lov om hyrekørsel, jf. lovbekendtgørelse nr. 823 af 29. september 1992  \r\n\r\n fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Motorkøretøjer må kun udlejes uden fører efter  \r\n\r\n reglerne i denne bekendtgørelse. </P>  \r\n\r\n<P CLASS=STK> <I>Stk. 2. </I> Ved udlejning uden fører forstås enhver  \r\n\r\n erhvervsmæssig overladelse til brug. Undtaget er dog brugsforhold, hvor  \r\n\r\n brugeren opnår en sådan varig rådighed over motorkøretøjet, at det skal  \r\n\r\n registreres med vedkommende som bruger <B>,</B> jf. færdselslovens § 73 og  \r\n\r\n bekendtgørelse nr. 592 af 24. juni 1996 om registrering af motorkøretøjer mv.  \r\n\r\n</P>  \r\n\r\n<P CLASS=STK> <I>Stk. 3. </I> Lastbiler og lastbilvogntog med en samlet  \r\n\r\n tilladt totalvægt på mere end 6 tons må ikke udlejes til brug for udførelse  \r\n\r\n af godskørsel for fremmed regning, jf. dog § 2. Ved udlejning til brug for  \r\n\r\n udførelse af firmakørsel skal udlejer have Færdselsstyrelsens tilladelse  \r\n\r\n hertil i henhold til godskørselslovgivningen. </P>  \r\n\r\n<P CLASS=STK> <I>Stk. 4. </I> Motorkøretøjer, registreret til  \r\n\r\n personbefordring, må ikke udlejes til brug for erhvervsmæssig  \r\n\r\n personbefordring (buskørsel eller taxikørsel),jf. dog § 2. Motorkøretøjer,  \r\n\r\n registreret til personbefordring af flere end 9 personer, føreren medregnet,  \r\n\r\n (busser) må udlejes til brug for ikke-erhvervsmæssig personbefordring i  \r\n\r\n henhold til buslovgivningens bestemmelser herom. </P>  \r\n\r\n<P CLASS=STK> <I>Stk. 5. </I> Motorkøretøjer indrettet til flere end 9  \r\n\r\n personer, føreren medregnet, må ikke udlejes til brug for ikke-erhvervsmæssig  \r\n\r\n personbefordring i udlandet. </P>  \r\n\r\n<P CLASS=STK> <I>Stk. 6. </I> Bestemmelserne i denne bekendtgørelse - bortset  \r\n\r\n fra § 1, stk. 3-5, - finder ikke anvendelse, når udlejeren eller personer,  \r\n\r\n der hører til dennes husstand eller er ansat i dennes udlejningsvirksomhed,  \r\n\r\n anvender et motorkøretøj, der er registreret til udlejning uden fører. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Lastbiler eller lastbilvogntog med en samlet  \r\n\r\n tilladt totalvægt på mere end 6 tons eller motorkøretøjer registreret til  \r\n\r\n personbefordring må i højst 4 uger udlejes til godskørsel for fremmed regning  \r\n\r\n eller erhvervsmæssig personbefordring (bus- eller taxikørsel), hvis det  \r\n\r\n motorkøretøj, der anvendes af lejeren i dennes virksomhed, eksempelvis på  \r\n\r\n grund af reparation, er midlertidigt ude af funktion. Det udlejede  \r\n\r\n motorkøretøj skal være egnet til formålet. Ved anvendelse til taxikørsel skal  \r\n\r\n motorkøretøjet være forsynet med sædvanligt taxiudstyr, jf. taxilovgivningens  \r\n\r\n bestemmelser. </P>  \r\n\r\n<P CLASS=STK> <I>Stk. 2. </I> Kommunalbestyrelsen - eller i Storkøbenhavn -  \r\n\r\n Storkøbenhavns Hyrevognsnævn kan dog uanset reglen i stk. 1 indtil 1. januar  \r\n\r\n 1998 tillade, at en indehaver af en bevilling til taxikørsel lejer et køretøj  \r\n\r\n for en længere periode, hvis det er begrundet i, at det til bevillingen  \r\n\r\n knyttede køretøj er under reparation. </P>  \r\n\r\n<P CLASS=STK> <I>Stk. 3. </I> Udlejning må dog kun finde sted, hvis lejeren  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) har tilladelse til udførelse af godskørsel for fremmed regning, jf.  \r\n\r\n godskørselslovgivningens bestemmelser, </LI>  \r\n\r\n<LI>2) har tilladelse til udførelse af buskørsel, jf. buslovgivningens  \r\n\r\n bestemmelser, </LI>  \r\n\r\n<LI>3) har taxibevilling, jf. taxilovgivningens bestemmelser, eller </LI>  \r\n\r\n<LI>4) har tilladelse til sygetransport. </LI>  \r\n\r\n</UL>  \r\n\r\n<P CLASS=STK> <I>Stk. 4. </I> Udlejer skal påse, at skader sket under sådan  \r\n\r\n benyttelse er dækket af ansvarsforsikring. </P>  \r\n\r\n<P> <I>Godkendelse og registrering</I>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ethvert motorkøretøj, der ønskes anvendt til  \r\n\r\n udlejning uden fører, skal synes og godkendes af Statens Bilinspektion og  \r\n\r\n registreres til udlejning uden fører. Et fabriksnyt standardtypegodkendt  \r\n\r\n eller anmeldt EF-typegodkendt motorkøretøj kræves dog ikke synet. </P>  \r\n\r\n<P CLASS=STK> <I>Stk. 2. </I> Hvis motorkøretøjets ejer lader en anden person  \r\n\r\n etablere udlejningsforholdene, og hvis dette har karakter af en fast  \r\n\r\n forretningsforbindelse, således at den anden person selv træffer bestemmelse  \r\n\r\n om, hvem motorkøretøjet skal udlejes til, skal denne anden person registreres  \r\n\r\n som bruger og anses for udlejer. </P>  \r\n\r\n<P> <I>Lejeren, føreren og benyttelsen af motorkøretøjet</I>  </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Et motorkøretøj må kun lejes af en person, der  \r\n\r\n har gyldigt kørekort til den pågældende motorkøretøjskategori. </P>  \r\n\r\n<P CLASS=STK> <I>Stk. 2. </I> Et motorkøretøj kan kun lejes af en juridisk  \r\n\r\n person, såfremt føreren har gyldigt kørekort til den pågældende  \r\n\r\n motorkøretøjskategori. </P>  \r\n\r\n<P CLASS=STK> <I>Stk. 3. </I> Førere af lejede busser og lastbiler skal  \r\n\r\n opfylde de særlige uddannelseskrav, der er fastsat i overensstemmelse med  \r\n\r\n køre- og hviletidsbestemmelserne (blåt og hvidt kvalifikationsbevis). </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Et motorkøretøj, der udlejes uden fører, må kun  \r\n\r\n føres af lejeren selv. Udlejeren kan dog tillade, at motorkøretøjet føres af  \r\n\r\n andre navngivne personer, der anføres i lejekontrakten ved dennes oprettelse,  \r\n\r\n såfremt disse opfylder de i § 4 nævnte betingelser for at kunne leje  \r\n\r\n motorkøretøjet. </P>  \r\n\r\n<P CLASS=STK> <I>Stk. 2. </I> Føreren skal medbringe den i henhold til § 7  \r\n\r\n oprettede lejekontrakt under kørslen. </P>  \r\n\r\n<P CLASS=STK> <I>Stk. 3. </I> Førere af busser skal udover den i stk. 2  \r\n\r\n nævnte lejekontrakt medbringe den tilladelse til busudlejning, som  \r\n\r\n Persontrafikrådet har udstedt til udlejeren samt en erklæring fra udlejeren  \r\n\r\n om at have indskærpet reglerne om køre- og hviletid over for lejer eller  \r\n\r\n fører og have udleveret et eksemplar af disse bestemmelser til vedkommende.  \r\n\r\n</P>  \r\n\r\n<P> <I>Udlejerens forpligtelser</I>  </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Udlejeren skal sikre sig, at de personer, der må  \r\n\r\n føre køretøjet, har gyldigt kørekort til det pågældende motorkøretøj. </P>  \r\n\r\n<P CLASS=STK> <I>Stk. 2. </I> For så vidt angår busser skal udlejeren  \r\n\r\n herudover sikre sig, at de personer, der må føre motorkøretøjet, opfylder  \r\n\r\n kravet om blåt og hvidt kvalifikationsbevis i overensstemmelse med køre- og  \r\n\r\n hviletidsbestemmelserne og udlevere et eksemplar af disse bestemmelser til  \r\n\r\n lejeren. Busudlejeren skal endvidere udstede en erklæring til lejeren om, at  \r\n\r\n disse krav er indskærpet. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Før hver udlejning skal udlejeren oprette en  \r\n\r\n skriftlig lejekontrakt med lejeren. Kontrakten skal udfærdiges i mindst to  \r\n\r\n eksemplarer, hvoraf lejeren skal have udleveret det ene. De forpligtelser,  \r\n\r\n der påhviler lejeren ifølge §§ 4 og 5, stk. 1, skal være særskilt og tydeligt  \r\n\r\n fremhævet i kontrakten. Det samme gælder bestemmelserne i § 10 om selvrisiko.  \r\n\r\n</P>  \r\n\r\n<P CLASS=STK> <I>Stk. 2. </I> Herudover skal udlejeren påføre kontrakten  \r\n\r\n følgende oplysninger: </P>  \r\n\r\n</DIV>  \r\n\r\n<P CLASS=PUNKT> <B>1.</B> Lejerens fulde navn og bopæl. </P>  \r\n\r\n<P CLASS=PUNKT> <B>2.</B> For udenlandske, ikke nordiske statsborgere tillige  \r\n\r\n passets (eller dermed ligestillet identitetskort) nummer, udstedelsessted- og  \r\n\r\n dato. </P>  \r\n\r\n<P CLASS=PUNKT> <B>3.</B> Navnene på den eller de personer, der må føre  \r\n\r\n motorkøretøjet. </P>  \r\n\r\n<P CLASS=PUNKT> <B>4.</B> Numrene på de foreviste kørekort, jf. § 6. </P>  \r\n\r\n<P CLASS=PUNKT> <B>5.</B> Motorkøretøjets registreringsnummer. </P>  \r\n\r\n<P CLASS=PUNKT> <B>6.</B> Tidspunktet for lejeforholdets begyndelse og ophør  \r\n\r\n med angivelse af dato og klokkeslæt. </P>  \r\n\r\n<P CLASS=PUNKT> <B>7.</B> Når motorkøretøjer udlejes i henhold til § 2 i  \r\n\r\n bekendtgørelsen, skal nummeret på den tilladelse, der skal anvendes (busser,  \r\n\r\n lastbiler og sygetransport) eller bevillingsnummer (taxier), tillige anføres  \r\n\r\n på lejekontrakten. </P>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Udlejeren skal opbevare sit eksemplar af  \r\n\r\n lejekontrakten i mindst 5 år. </P>  \r\n\r\n<P> <I>Forsikring og selvrisiko</I>  </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Udlejningsmotorkøretøjer skal ansvarsforsikres i  \r\n\r\n et af Finanstilsynet til tegning af ansvarsforsikringer for motorkøretøjer  \r\n\r\n anerkendt forsikringsselskab. Hvis udlejeren ikke tegner kaskoforsikring for  \r\n\r\n motorkøretøjet, skal lejeren have samme retsstilling over for motorkøretøjets  \r\n\r\n ejer, som han ville have haft, hvis kaskoforsikring havde været tegnet. Dette  \r\n\r\n skal tydeligt fremgå af kontrakten. </P>  \r\n\r\n<P CLASS=STK> <I>Stk. 2. </I> Forsikringsaftalen skal udformes således, at  \r\n\r\n lejeren og de i § 5, stk. 1, nævnte førere anses for sikrede.  \r\n\r\n Forsikringsselskabet må - ud over selvrisikobestemmelserne i § 10 - kun gøre  \r\n\r\n regres gældende over for ovennævnte personer i overensstemmelse med  \r\n\r\n færdselslovens regler samt i tilfælde, hvor der foreligger overtrædelse af  \r\n\r\n reglerne i § 4, stk. 1 og stk. 2, og § 5, stk. 1. </P>  \r\n\r\n<P CLASS=STK> <I>Stk. 3. </I> Såfremt de forpligtelser, der er pålagt  \r\n\r\n udlejeren i medfør af § 2, § 6 og § 7, ikke overholdes, bærer udlejeren i  \r\n\r\n forhold til forsikringsselskabet selv den fulde risiko for alle under såvel  \r\n\r\n ansvarsforsikringen som under en eventuel kaskoforsikring hørende skader, der  \r\n\r\n indtræder under udlejningen, medmindre det godtgøres, at skadens indtræden  \r\n\r\n eller omfang ikke skyldes, at nævnte forpligtelser ikke er overholdt.  \r\n\r\n Forsikringsselskabet er i øvrigt berettiget til at ophæve  \r\n\r\n forsikringsforholdet uden varsel, hvis forpligtelserne ikke overholdes.  \r\n\r\n Bestemmelserne i Justitsministeriets bekendtgørelse nr. 1171 af 16. december  \r\n\r\n 1992 om ansvarsforsikring for motordrevne motorkøretøjer mv. finder i så fald  \r\n\r\n tilsvarende anvendelse. </P>  \r\n\r\n<P CLASS=STK> <I>Stk. 4. </I> Anmeldelse til forsikringsselskabet af skader  \r\n\r\n under ansvarsforsikringen eller en eventuel kaskoforsikring skal være  \r\n\r\n ledsaget af den genpart af lejekontrakten, der i henhold til § 7 skal være  \r\n\r\n udfærdiget ved lejemålets indgåelse. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Udlejeren og lejeren kan aftale, at lejeren  \r\n\r\n skal holde udlejeren skadesløs for ethvert beløb på indtil 3.000 kr., som  \r\n\r\n udlejeren er pligtig at betale i medfør af bestemmelser i  \r\n\r\n ansvarsforsikringspolicen eller i en eventuel kaskoforsikringspolice om, at  \r\n\r\n udlejeren bærer en del af risikoen ved de under ansvarsforsikringen eller en  \r\n\r\n eventuel kaskoforsikring hørende skader. </P>  \r\n\r\n<P> <I>Sanktioner</I>  </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Med bøde straffes overtrædelse af denne  \r\n\r\n bekendtgørelses §§ 1 og 2, §§ 5-8 og § 9, stk. 1. </P>  \r\n\r\n<P> <I>Ikrafttrædelsesbestemmelser mv.</I>  </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Denne bekendtgørelse træder i kraft den 1. juli  \r\n\r\n 1997. § 2, stk. 3, nr. 4 træder dog i kraft 1. januar 1998. Samtidig med  \r\n\r\n bekendtgørelsens ikrafttræden ophæves Justitsministeriets bekendtgørelse nr.  \r\n\r\n 172 af 8. maj 1963 om udlejning af motorkøretøjer uden fører med senere  \r\n\r\n ændringer. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Trafikministeriet, den 19. juni 1997  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Bjørn Westh </P>  \r\n\r\n<P CLASS=MINISTER ALIGN=RIGHT>/ Mogens Funch </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Den korrigerede tekst er indlagt efter omtryk af Lovtidende A, hæfte nr. 91, den 30.07.1997."
    ],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/06/1997"
        },
        {
            "displayName": "Accession",
            "displayValue": "B19970052405"
        },
        {
            "displayName": "Entydig dokumentidentifikation",
            "displayValue": "CM044666"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "20/12/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "524"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "19/06/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Trafikmin., j.nr. 1996-4402-61"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}