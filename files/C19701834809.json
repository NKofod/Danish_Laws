{
    "id": 84583,
    "title": "Frivillige kreditordninger m.m. vedrørende opkrævningen af A- og B-skat ",
    "documentTypeId": "140",
    "isSagsforlobPeriodValid": false,
    "shortName": "CIR nr 18348 af 26/06/1970",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Frivillige kreditordninger m.m. vedrørende  \r\n\r\n opkrævningen af A- og B-skat </H1>  \r\n\r\n<P></P>  \r\n\r\n<BR>  \r\n\r\n<P>En skyldners gældsforhold kan ordnes ved, at han med sine kreditorer  \r\n\r\n opnår: </P>  \r\n\r\n<P CLASS=PUNKT> <B>1.</B> Aftale om, at hans aktiver realiseres, og at  \r\n\r\n provenuet deles mellem kreditorerne (likvidation). </P>  \r\n\r\n<P CLASS=PUNKT> <B>2.</B> Aftale om, at de enkelte fordringer reduceres  \r\n\r\n ligeligt (akkord). </P>  \r\n\r\n<P CLASS=PUNKT> <B>3.</B> Aftale om henstand med betaling af sin gæld  \r\n\r\n (moratorium). </P>  \r\n\r\n<P>Efter at skatternes privilegium er afskaffet, ved lov nr. 332 af 18. juni  \r\n\r\n 1969 om ændring af lov om konkurs m.v., vil frivillige kreditorordninger i  \r\n\r\n videre omfang berøre det offentliges krav på skatter. </P>  \r\n\r\n<P>KD vil, hvor man modtager en meddelelse om betalingsstandsning, underrette  \r\n\r\n arbejdsgiverkommunen og eventuelle indehaveres bopælskommune herom. I øvrigt  \r\n\r\n forudsætter man, at den enkelte kommune er opmærksom på betalingsstandsning  \r\n\r\n for B-skatteydere, der har bopæl i kommunen, og for indeholdelsespligtige,  \r\n\r\n hvis virksomhed er beliggende i kommunen. </P>  \r\n\r\n<P>Hvor skyldige B-skatter og for indeholdelsespligtige tillige A-skatter  \r\n\r\n tilsammen ikke overstiger 10.000 kr., bemyndiges kommunerne til uden  \r\n\r\n forelæggelse for ALI at afgøre, hvorvidt man vil tiltræde en likvidation  \r\n\r\n eller akkord og i forbindelse hermed frafalde udpantninger, der ville  \r\n\r\n bortfalde efter konkurslovens § 23. </P>  \r\n\r\n<P>Efter sagens afslutning sendes denne med samtlige bilag og med kommunens  \r\n\r\n redegørelse for sagens forløb til gennemsyn i KD. </P>  \r\n\r\n<P>Hvor skyldige B-skatter og for indeholdelsespligtige tillige A-skatter  \r\n\r\n tilsammen overstiger 10.000 kr., skal kommunen forelægge sagen for KD til  \r\n\r\n afgørelse, med indstilling om det fremsatte tilbud om en kreditorordning bør  \r\n\r\n godkendes. </P>  \r\n\r\n<P>Fremsendelsen til KD's 3. kontor skal ske snarest muligt og senest 8 dage  \r\n\r\n inden det kreditormøde, hvor der skal træffes beslutning, om det fremsatte  \r\n\r\n tilbud kan tiltrædes. Foreligger KD's resolution ikke inden kreditormødet,  \r\n\r\n kan kommunen kun tiltræde med forbehold af KD's godkendelse. </P>  \r\n\r\n<P>Er skyldnerens bopælskommune ikke den samme som arbejdsgiverkommunen,  \r\n\r\n eller er den indeholdelsespligtige registreret i CIR i flere  \r\n\r\n arbejdsgiverkommuner, anmodes kommunerne om indbyrdes at aftale, hvem der  \r\n\r\n skal forestå sagen. Kan der ikke opnås enighed herom, forelægges sagen for  \r\n\r\n KD. </P>  \r\n\r\n<P>Ved en frivillig kreditorordning vil kreditorerne som regel blive  \r\n\r\n fyldestgjort efter samme regler, som er gældende ved konkurs. Der skal derfor  \r\n\r\n ved frivillige kreditorordninger som hovedregel følges den fremgangsmåde, der  \r\n\r\n er angivet i KD-meddelelse 1970-54. Ved en kreditorordning svarer datoen for  \r\n\r\n betalingsstandsningen til datoen for konkursdekretets afsigelse. </P>  \r\n\r\n<P>Ved likvidation af et insolvent aktieselskab finder konkursloven  \r\n\r\n anvendelse. Der skal derfor følges den fremgangsmåde, der er angivet i  \r\n\r\n ovennævnte KD-meddelelse om opkrævning af A-skatter og B-skatter ved konkurs  \r\n\r\n med undtagelse af, at der ikke skal ske nogen tilmeldelse til CIR af  \r\n\r\n aktieselskabet i likvidation. </P>  \r\n\r\n<P>I øvrigt fastsættes indtil videre følgende regler: </P>  \r\n\r\n<P> A-skatter </P>  \r\n\r\n<P>Hvor sagen skal forelægges KD, skal der vedlægges: </P>  \r\n\r\n<P CLASS=PUNKT> <B>1.</B> Status pr. dato for betalingsstandsningen  \r\n\r\n (åbningsstatus). </P>  \r\n\r\n<P CLASS=PUNKT> <B>2.</B> En liste over de enkelte kreditorers  \r\n\r\n tilgodehavende. </P>  \r\n\r\n<P CLASS=PUNKT> <B>3.</B> Driftsregnskab med status for det sidst afsluttede  \r\n\r\n regnskabsår. </P>  \r\n\r\n<P CLASS=PUNKT> <B>4.</B> Regnskab for perioden fra det sidst afsluttede  \r\n\r\n regnskabsår til betalingsstandsningen. </P>  \r\n\r\n<P CLASS=PUNKT> <B>5.</B> Referater af afholdte kreditormøder. </P>  \r\n\r\n<P>Endvidere skal kommunen udtale sig om, hvorvidt den kan godkende det  \r\n\r\n opgjorte beløb for skyldige A-skatter, om de i åbningsstatus angivne værdier  \r\n\r\n for aktiverne synes rimelige, om størrelsen af de angivne passiver bør  \r\n\r\n godkendes, samt om kommunen ved udpantning eller på anden måde har sikkerhed  \r\n\r\n for det skyldige beløb. Kommunen skal endvidere, efter at have indhentet  \r\n\r\n oplysning herom hos den, der forestår den frivillige kreditorordning, oplyse,  \r\n\r\n om der i tiden forud for betalingsstandsningen er foretaget dispositioner,  \r\n\r\n der ville kunne afkræftes ved en eventuel konkurs. Hvis det er kommunen  \r\n\r\n bekendt, at den indeholdelsespligtige umiddelbart forud for  \r\n\r\n betalingsstandsningen har foretaget ekstraordinære store udbetalinger til  \r\n\r\n andre kreditorer eller til private formål, skal dette oplyses til brug ved  \r\n\r\n afgørelsen af, om der skal rejses strafferetsligt ansvar efter  \r\n\r\n kildeskattelovens § 74. </P>  \r\n\r\n<P>En moratorieordning kan godkendes af kommunen, hvis henstanden ikke  \r\n\r\n overstiger 12 måneder fra betalingsstandsningen. I andre tilfælde fremsendes  \r\n\r\n sagen til KD til afgørelse vedlagt ovennævnte materiale. </P>  \r\n\r\n<P>Ved alle tilfælde af betalingsstandsninger skal det som et vilkår for at  \r\n\r\n medvirke til en frivillig kreditorordning kræves, at A-skatter, der  \r\n\r\n indeholdes i perioden efter betalingsstandsningen og itl kreditorordningens  \r\n\r\n ophør, indbetales løbende, dvs. på samme måde som massekrav ved konkurs.  \r\n\r\n Godkendes eller opfyldes et sådant vilkår ikke, skal der umiddelbart  \r\n\r\n foretages udpantning for samtlige rentebærende A-skatter. En moratorieordning  \r\n\r\n må kun godkendes på vilkår af, at A-skatter, der indeholeds under ordningen,  \r\n\r\n indbetales løbende, og at misligholdelse heraf medfører, dels at  \r\n\r\n moratorieordningen er bortfaldet, dels at tvangsinddrivelse af det skyldige  \r\n\r\n beløb umiddelbart vil blive iværksat. </P>  \r\n\r\n<P>Ved frivillige kreditorordninger skal den indeholdelsespligtige altid  \r\n\r\n pålægges at indsende redegørelse månedlig. Er der udvist uorden eller  \r\n\r\n forsømmelighed med indeholdelserne - hvilket i hvert fald må anses for at  \r\n\r\n have fundet sted, såfremt det beløb, der skal anmeldes, omfatter mindst 3  \r\n\r\n måneders A-skat - skal der umiddelbart gives pålæg om, at der skal foretages  \r\n\r\n indbetaling og indgives redegørelse for indeholdt A-skat ugentlig, eller hvor  \r\n\r\n lønudbetaling sker med større mellemrum ved hver lønudbetaling (permanent  \r\n\r\n incasso), jf. vejledning vedr. opkrævning af A-skat, side 35 ff. </P>  \r\n\r\n<P>Den indeholdelsespligtige skal i alle tilfælde anmodes om foruden at  \r\n\r\n indsende redegørelser også at foretage indbetalinger til  \r\n\r\n arbejdsgiverkommunen. </P>  \r\n\r\n<P> B-skatter </P>  \r\n\r\n<P>Hvor sagen skal forelægges KD, skal den såvidt muligt vedlægges det under  \r\n\r\n 1-5 ovenfor nævnte materiale. Endvidere skal kommunen udtale sig, om de i  \r\n\r\n åbningsstatus angivne værdier for aktiverne synes rimelige, om størrelsen af  \r\n\r\n de angivne passiver gør godkendes, samt om kommunen ved odpantning elelr på  \r\n\r\n anden måde har sikkerhed for det skyldige beløb. </P>  \r\n\r\n<P>De B-skatterater, der vil være omfattet af en kreditorordning, er de  \r\n\r\n rater, der er forfaldet til betaling før betalingsstandsningen. </P>  \r\n\r\n<P>Tiltrædelse af frivillige kreditorordninger vedrørende B-skat, der kun  \r\n\r\n medøfrer delvis dækning af et restancebeløb, således at restbeløbet  \r\n\r\n eftergives, kan kun ske, mod at der i tiltrædelseserklæringen tages forbehold  \r\n\r\n om, at der ikke for det pågældnede indkomstår kan ske udbetaling af  \r\n\r\n overskydende skat, der modsvares af det eftergivne beløb. </P>  \r\n\r\n<P>Rater, der forfalder efter betalingsstandsningen, søges inddrevet i  \r\n\r\n eventuelle midler, der er holdt uden for kreditorordningen, f.eks. ved  \r\n\r\n lønindeholdelse. </P>  \r\n\r\n<P>En moratorieordning kan godkendes af kommunen, hvis den kan indrømmes som  \r\n\r\n en § 89-henstand, jf. KD-meddelelserne 1969-56 og 1970-55, eller hvis  \r\n\r\n henstanden ikke vil overstige 12 måneder fra betalingsstandsningen. I  \r\n\r\n tiltrædelseserklæringen skal der tages forbehold om, at eventuel overskydende  \r\n\r\n skat, der forfalder til udbetaling under moratorieordingen, modregnes i de  \r\n\r\n beløb, der er omfattet af ordningen. </P>  \r\n\r\n<P> Almindelige retningslinier. </P>  \r\n\r\n<P>Hvor skyldneren fremsætter ønske om en kreditorordning, skal kommunen  \r\n\r\n altid, før den tager stilling til det fremsatte tilbud, udbede sig: </P>  \r\n\r\n<P CLASS=PUNKT> <B>1.</B> Status pr. dato for betalingsstandsningen  \r\n\r\n (åbningsstatus). </P>  \r\n\r\n<P CLASS=PUNKT> <B>2.</B> Driftsregnskab med status for det sidst afsluttede  \r\n\r\n regnskabsår. </P>  \r\n\r\n<P CLASS=PUNKT> <B>3.</B> Regnskab for perioden fra det sidst afsluttede  \r\n\r\n regnskabsår til betalingsstandsningen. </P>  \r\n\r\n<P CLASS=PUNKT> <B>4.</B> Kreditorliste. </P>  \r\n\r\n<P CLASS=PUNKT> <B>5.</B> Oplysning fra den der forestår kreditorordningen,  \r\n\r\n om der i tiden forud for betalingsstandsningen er foretaget dispositioner,  \r\n\r\n der ville kunne afkræftes ved en eventuel konkurs. </P>  \r\n\r\n<P>På grundlag af dette materiale vil det bl.a. ofte være muligt at afgøre,  \r\n\r\n om den opstillede åbningsstatus er i overensstemmelse med de virkelige  \r\n\r\n værdier. </P>  \r\n\r\n<P>Endvidere skal kommunen være repræsenteret ved samtlige kreditormøder. Man  \r\n\r\n bør her være opmærksom på, at der ikke ved salg af aktiver til kreditorer  \r\n\r\n sker en begunstigelse af disse på bekostning af de andre kreditorer. Man bør  \r\n\r\n derfor forlange, at salgsprisen bekendtgøres over for samtlige kreditorer.  \r\n\r\n</P>  \r\n\r\n<P>Er også toldvæsenet kreditor, anmodes kommunen om at rette henvendelse til  \r\n\r\n det pågældende idstriktstoldkammer for at orientere sig om, hvilken stilling  \r\n\r\n der vil blive taget fra toldvæsenet. </P>  \r\n\r\n<P>Opmærksomheden henledes på, at det i visse tilfælde i særdeleshed hvis en  \r\n\r\n likvidation ikke giver fuld dækning, og ved moratorieordninger kan være  \r\n\r\n praktisk at alde skyldneren underskrive et skriftligt forlig for derigennem  \r\n\r\n at sikre sig mod senere indsigelser imod størrelsen af det skyldige beløb.  \r\n\r\n</P>  \r\n\r\n<P>Et sådant forlig bør indeholde: </P>  \r\n\r\n<P CLASS=PUNKT> <B>1.</B> en dateret og af skyldneren underskreven  \r\n\r\n specificeret opgørelse over det samlede skyldige skattebeløb. </P>  \r\n\r\n<P CLASS=PUNKT> <B>2.</B> Debitors personnummer, fulde navn og adresse. </P>  \r\n\r\n<P>Det bemærkes at et sådant skriftligt forlig efter stempellovens § 80 ikke  \r\n\r\n skal stemples. </P>  \r\n\r\n<P>Uanset at et krav på indeholdt A-skat eller skyldig B-skat er anmeldt,  \r\n\r\n skal kommunen, indtil der er truffet endelig aftale om en kreditorordning,  \r\n\r\n forsøge at inddrage beløbet i eventuelle midler, der er holdt uden for  \r\n\r\n kreditorordningen, f.eks. ved lønindeholdelse. </P>  \r\n\r\n<P>Regler for regnskab med resterende A- og B-skattebeløb. </P>  \r\n\r\n<P>A-skatter </P>  \r\n\r\n<P>Ved en betalingsstandsning skal der ikke som ved konkurs ske tilmeldelse  \r\n\r\n til CIR af &#187;akkordboet&#171; eller &#187;likvidationsboet&#171;.  \r\n\r\n Indsendelse af redegørelser og indbetalinger af A-skat skal ske under den  \r\n\r\n indeholdelsespligtiges hidtidige arbejdsgivernummer. </P>  \r\n\r\n<P>Der vil således ikke i KD ske en opdeling af en restance i A-skat, der  \r\n\r\n vedrører tiden forud for betalingsstandsningen, og i A-skat, der vedrører  \r\n\r\n tiden efter betalingsstandsningen. For at sikre at indbetalinger af skyldig  \r\n\r\n A-skat henføres til de rigtige restancebeløb, skal man anmode kommunerne om  \r\n\r\n manuelt at føre et regnskab over A-skat, der er anmeldt, og A-skat, der skal  \r\n\r\n indbetales løbende efter betalingsstandsningen. Regnskabet skal føres efter  \r\n\r\n følgende regler: </P>  \r\n\r\n<P>II Der er udsendt restancer til inddrivelse i kommunen. </P>  \r\n\r\n<P>Der oprettes: </P>  \r\n\r\n<P CLASS=PUNKT> <B>1.</B> Restancekort, der udvider størrelsen af den  \r\n\r\n restance, der er anmeldt. </P>  \r\n\r\n<P CLASS=PUNKT> <B>2.</B> Restancekort, der udviser størrelsen af de  \r\n\r\n indeholdte beløb, der vedrører tiden efter betalingsstandsningen. </P>  \r\n\r\n<P>På restancekortene skal regnskab føres med tilsvvar og indbetalinger. Det  \r\n\r\n er derfor nødvendigt, at kommunen ved henvendelse til den  \r\n\r\n indeholdelsspligtige eller den, der forestår den frivillige kreditorordning,  \r\n\r\n sikrer sig, at både indsendelse af redegørelser og indbetalinger af A-skat  \r\n\r\n sker til kommunen. </P>  \r\n\r\n<P>Der henvises til ovenstående regler om permanent incasso. </P>  \r\n\r\n<P>Indberetning af indbetalingerne til KD foretages på sædvanlig måde, se  \r\n\r\n herom vejledning vedr. opkrævning af A-skat, kap. III. </P>  \r\n\r\n<P>II Der er ikke udsendt restancer til inddrivelse i kommunen. </P>  \r\n\r\n<P>Eventuelle indbetalinger tilbageholdes i kommunen, indtil man har modtaget  \r\n\r\n restancer til inddrivelse. Derefter forholdes som under I anført, idet  \r\n\r\n indbetalinger ved indberetningen til KD henføres til den måned, hvori de er  \r\n\r\n indbetalt. </P>  \r\n\r\n<P>Ved den frivillige kreditordnings ophør, og efter at det anmeldte beløb er  \r\n\r\n helt eller delvis indbetalt, indberettes et eventuelt udækket beløb som  \r\n\r\n uerholdeligt. </P>  \r\n\r\n<P>I de sjældne tilfælde, hvor virksomheden er endeligt overdraget til en  \r\n\r\n advokat eller akkordforening, vil den, til hvem virksomhedne er overdraget,  \r\n\r\n være indeholdelsespligtig og skal tilmelde sig som sådan. </P>  \r\n\r\n<P> B-skatter </P>  \r\n\r\n<P>I Der er udstedt restancer til inddrivelse i kommunen. </P>  \r\n\r\n<P>Det noteres på restancekortet, hvilke rater og beløb, der er anmeldt,  \r\n\r\n herunder også eventuelle rater, der endnu ikke er sendt til inddrivelse i  \r\n\r\n kommunen. </P>  \r\n\r\n<P>II Der er ikke udstedt restancer til inddrivelse i kommunen. </P>  \r\n\r\n<P>Der oprettes et midlertidigt restancekort, hvorpå noteres hvilke rater og  \r\n\r\n beløb, der er anmeldt. Når kommunen fra KD modtager restancekortet for  \r\n\r\n vedkommende, overføres de på det midlertidige restancekort gjorte notater til  \r\n\r\n det nye restancekort. </P>  \r\n\r\n<P>I begge tilfælde må kommunen, når der for vedkommende foreligger  \r\n\r\n indbetalinger, mærke disse på en sådan måde, at det tydeligt fremgår af  \r\n\r\n restancekortet, om den enkelte indbetling skal henføres til restancer, der er  \r\n\r\n omfattet af den frivillige kreditorordning, eller den vedrører senere  \r\n\r\n forfaldne rater. </P>  \r\n\r\n<P>For at undgå, at der ved kreditorordninger opstår større tab af A-skat  \r\n\r\n eller B-skat, indskærpes det, at kommunerne, umiddelbart efter at  \r\n\r\n skatterestancerne er modtaget til inddrivelse, iværksætter tvangsinddrivelse  \r\n\r\n af det skyldige beløb. Det tilføjes, at der ikke må indrømmes henstand med  \r\n\r\n betalingen af resterende A-akattebeløb, uden at disse er sikret gennem  \r\n\r\n udpantning eller sikkerhedsstillelse. </P>  \r\n\r\n<P>Der vil senere blive udsendt meddelelse om, hvorledes der skal ske  \r\n\r\n indberetning til KD af uerholldelige A- og B-skattebeløb. </P>  \r\n\r\n<P>Ved betalingsstandsning, der medfører tvangsakkord uden for kunkurs,  \r\n\r\n følges ovennævnte regler vedrørende frivillige kreditorordninger. </P>  \r\n\r\n<P>Tvivlsspørgsmål kan forelægges KD's 3. kontor. </P>  \r\n\r\n</DIV>",
    "isHistorical": true,
    "editorialNotes": [
        "Ophævet ved cirk. 1991-18."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19701834809"
        },
        {
            "displayName": "Entydig dokumentidentifikation",
            "displayValue": "CM044019"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18348"
        },
        {
            "displayName": "År for udstedelse",
            "displayValue": "1970"
        },
        {
            "displayName": "Dato for underskrift",
            "displayValue": "26/06/1970"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}