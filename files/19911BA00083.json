{
    "id": 107048,
    "title": "1991 BSF 83   FORSLAG TIL FOLKETINGSBESLUTNING OM EN VIDENSKABELIG UNDERSØGELSE AF   THULEARBEJDERE ",
    "documentTypeId": "480",
    "isSagsforlobPeriodValid": false,
    "shortName": "1991/1 BSF 83",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 83 </P>  \r\n\r\n<P></P>  \r\n\r\n<P>Forslag til folketingsbeslutning om en videnskabelig undersøgelse af  \r\n\r\n Thulearbejdere </P>  \r\n\r\n<P></P>  \r\n\r\n<P>Fremsat af Kaj Poulsen (S) Jytte Andersen (S) Torben Lund (S) Birgitte  \r\n\r\n Husmark (SF) Rahbæk Møller (SF) Ebba Strange (SF) </P>  \r\n\r\n<P></P>  \r\n\r\n<P>den 8. april 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til inden udgangen af august måned </P>  \r\n\r\n<P>1992 at iværksætte en videnskabelig helbredsundersøgelse af de </P>  \r\n\r\n<P>personer, der var ansat på Thule Airbase i 1968, og som deltog i </P>  \r\n\r\n<P>oprydningen efter nedstyrtningen af en amerikansk B-52 bombemaskine, </P>  \r\n\r\n<P>der medførte fire brintbomber. Undersøgelsen skal tilrettelægges, så </P>  \r\n\r\n<P>den giver mulighed for at konstatere følgevirkninger af kontakt med </P>  \r\n\r\n<P>radioaktivt materiale. </P>  \r\n\r\n<P>Beslutningsforslagets gennemførelse vil betyde en statslig merudgift på  \r\n\r\n 5-10 mio. kr., som bør bevilges som en ekstrabevilling til  \r\n\r\n sundhedsforskningen. </P>  \r\n\r\n<P> <I>Bemærkninger til forslaget </I></P>  \r\n\r\n<P> Efter et amerikansk B-52 bombeflys styrt den 21. januar 1968 og i  \r\n\r\n forbindelse med den efterfølgende oprydningsperiode var ca. 1.000 udsendte  \r\n\r\n danskere i forbindelse med eller i nærheden af plutonium, som blev spredt  \r\n\r\n over nedstyrtningsstedet ved den konventionelle eksplosion, der fandt sted,  \r\n\r\n da det forulykkede fly ramte havisen ca. 12 km vest for Thulebasen. </P>  \r\n\r\n<P>Den officielle beskrivelse af ulykken, af den radioaktive forurening, som  \r\n\r\n opstod, og af oprydningen, findes i en fælles dansk-amerikansk rapport:  \r\n\r\n Project Crested Ice, som blev offentliggjort i februar 1970. </P>  \r\n\r\n<P>Af denne rapport fremgår det, at eksperterne har kunnet redegøre for i alt  \r\n\r\n ca. 4 kg plutonium ud af de i alt 16 kg, som de fire brintbomber skønnes at  \r\n\r\n have indeholdt. </P>  \r\n\r\n<P>De resterende ca. 12 kg plutonium er der ikke redegjort for i rapporten.  \r\n\r\n Denne store mængde plutonium må skønnes at være blevet løftet op i luften i  \r\n\r\n forbindelse med den voldsomme varmeudvikling, der opstod ved branden. Ca. 100  \r\n\r\n t jetbrændstof blev antændt og udviklede et flammehav, som efter  \r\n\r\n beskrivelserne havde en horisontal udbredelse på 800 m og nåede op i en højde  \r\n\r\n af 850 m. Herfra er plutoniummet spredt ud over området. </P>  \r\n\r\n<P>Den af Sundhedsstyrelsen iværksatte helbredsundersøgelse fra 1987  \r\n\r\n fastslår, at der blandt de 808 Thulearbejdere, der deltog i undersøgelsen, er  \r\n\r\n fundet i alt 808 hoveddiagnoser og 531 bidiagnoser. </P>  \r\n\r\n<P>Det vil naturligvis være helt urimeligt at konkludere, at alle de i alt  \r\n\r\n 1.339 diagnoser kan have en forbindelse med opholdet i Grønland, idet en  \r\n\r\n overvejende del af de stillede diagnoser formentlig også ville kunne  \r\n\r\n konstateres, såfremt de involverede ikke havde opholdt sig på basen i 1968.  \r\n\r\n</P>  \r\n\r\n<P>Den kendsgerning, at der er fundet en ikke ubetydelig overhyppighed af  \r\n\r\n diagnoser, som kan have forbindelse med eksponering af radioaktive  \r\n\r\n materialer, og den kendsgerning, at Dansk Institut for Klinisk Epidemiologi  \r\n\r\n (DIKE) ved en undersøgelse fra 1987 fandt en overdødelighed på 40 pct. i  \r\n\r\n forhold til hele den øvrige befolkning samt en overhyppighed af  \r\n\r\n cancertilfælde, bør medføre, at der på videnskabelig basis iværksættes en  \r\n\r\n undersøgelse, som een gang for alle kan fastslå, om der er en  \r\n\r\n årsagssammenhæng mellem den konstaterede overhyppighed af sygdom og  \r\n\r\n dødelighed og opholdet på Thule Air Base. Derfor er det selvfølgelig  \r\n\r\n nødvendigt, at eksperter på det nuklearmedicinske område inddrages, og at  \r\n\r\n undersøgelsen gennemføres uden yderligere forsinkelse. </P>  \r\n\r\n<P>Da Sundhedsstyrelsen i 1988 lod udarbejde en projektskitse med det formål  \r\n\r\n at afgøre, om dansk personale ansat på Thulebasen eller med anden tilknytning  \r\n\r\n til basen i perioden 21. januar - 9. september 1968 skulle have en forøget  \r\n\r\n forekomst af sygdomme eller sygdomssymptomer, der kunne antages at hænge  \r\n\r\n sammen med flystyrtet i 1968, anslog man udgiften til undersøgelsen til ca.  \r\n\r\n 10 mio. kr. Det datamateriale, der har ligget til grund for  \r\n\r\n Sundhedsstyrelsens helbredsundersøgelse fra juli 1991, vil naturligt kunne  \r\n\r\n indgå og bruges til en videnskabelig undersøgelse. Derfor anslås det, at  \r\n\r\n udgiften til en sådan undersøgelse vil ligge på 5-10 mio. kr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "08/04/1992"
        },
        {
            "displayName": "Accession",
            "displayValue": "19911BA00083"
        },
        {
            "displayName": "Entydig dokumentidentifikation",
            "displayValue": "CL002041"
        },
        {
            "displayName": "Dato for førstegangsindlæggelse",
            "displayValue": "08/04/1992"
        },
        {
            "displayName": "Dato for indlæggelse",
            "displayValue": "08/04/1992"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "83"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}