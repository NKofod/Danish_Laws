{
    "id": 105590,
    "title": "1989 BRB 4   BERETNING OVER FORSLAG TIL FOLKETINGSBESLUTNING OM NEDSÆTTELSE AF EN   KOMMISSIONSDOMSTOL, DER SKAL UNDERSØGE LICITATIONSSAGEN I FORBINDELSE MED   BYGGERIET AF DEN FASTE FORBINDELSE OVER STOREBÆLT    NR B 4 1989-90, 1. SAMLING ",
    "documentTypeId": "510",
    "isSagsforlobPeriodValid": false,
    "shortName": "1989/1 BRB 4",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BRB 4 </P>  \r\n\r\n<P></P>  \r\n\r\n<P>Beretning over Forslag til folketingsbeslutning om nedsættelse af en  \r\n\r\n kommissionsdomstol, der skal undersøge licitationssagen i forbindelse med  \r\n\r\n byggeriet af den faste forbindelse over Storebælt <BR>  \r\n\r\n Nr B 4 1989-90, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19900419 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i en række møder og har </P>  \r\n\r\n<P>herunder stillet spørgsmål til justitsministeren, som denne har </P>  \r\n\r\n<P>besvaret dels skriftligt, dels i samråd. Endvidere er der stillet </P>  \r\n\r\n<P>spørgsmål til udenrigsministeren, som denne har besvaret skriftligt. </P>  \r\n\r\n<P>Justitsministeren har meddelt, at han har anmodet præsidenten for  \r\n\r\n Højesteret om at udpege en højesteretsdommer til at lede en  \r\n\r\n kommissionsdomstol, der skal undersøge omstændighederne omkring  \r\n\r\n sagsbehandlingen vedrørende &#187;køb-dansk'klausulen. Kommissionsdomstolen  \r\n\r\n vil få følgende kommissorium: </P>  \r\n\r\n<P>&#187;Efter de os forelagte omstændigheder er det vor vilje og befaling,  \r\n\r\n at hr. højesteretsdommeren i henhold til retsplejelovens § 21 beklæder retten  \r\n\r\n under den undersøgelse, der skønnes fornøden for at klarlægge  \r\n\r\n omstændighederne omkring sagsbehandlingen vedrørende en betingelse i  \r\n\r\n udbudsmaterialet i en licitationssag vedrørende Storebæltsbroen om, at der i  \r\n\r\n størst muligt omfang skulle anvendes danske materialer og forbrugsgods, dansk  \r\n\r\n arbejdskraft og materiel i forbindelse med opførelsen af broen. Undersøgelsen  \r\n\r\n skal omfatte sagsbehandlingen frem til trafikministeren pålagde A/S  \r\n\r\n Storebæltsforbindelsen at lade betingelsen udgå af kontrakten om bygning af  \r\n\r\n Vestbroen og af fællesbetingelserne for fremtidige kontrakter. I  \r\n\r\n undersøgelsen skal indgå, om nogen i A/S Storebæltsforbindelsen eller i  \r\n\r\n offentlig tjeneste eller hverv eller nogen, som efter aftale med det  \r\n\r\n offentlige eller selskabet har udført opgaver i forbindelse med sagen, har  \r\n\r\n gjort sig skyldig i fejl og forsømmelser i forbindelse med behandlingen af  \r\n\r\n licitationssagen indtil pålægget om at lade betingelsen udgå af  \r\n\r\n kontraktgrundlaget. Undersøgelsen skal iværksættes snarest muligt.&#171; </P>  \r\n\r\n<P>Et <I>flertal</I> (Socialdemokratiets, Det Konservative Folkepartis,  \r\n\r\n Socialistisk Folkepartis, Venstres, Det Radikale Venstres,  \r\n\r\n Centrum-Demokraternes og Kristeligt Folkepartis medlemmer af udvalget) har  \r\n\r\n taget denne meddelelse til efterretning og finder, at spørgsmålet om,  \r\n\r\n hvorvidt der er behov for yderligere undersøgelser, i givet fald bør afvente,  \r\n\r\n at sagen ved EF-domstolen er afsluttet. </P>  \r\n\r\n<P>Et mindretal inden for flertallet (Socialistisk Folkepartis medlemmer af  \r\n\r\n udvalget) udtaler: </P>  \r\n\r\n<P>SF havde fremsat et beslutningsforslag (B 4) om nedsættelse af en  \r\n\r\n kommissionsdomstol til undersøgelse af licitationssagen i forbindelse med  \r\n\r\n byggeriet af den faste forbindelse over Storebælt. Ved 1. behandling  \r\n\r\n fremførte flere partiers ordførere, at det var vanskeligt at afgrænse  \r\n\r\n undersøgelsen, så man undgik, at kommissoriet kolliderede med den  \r\n\r\n undersøgelse, der allerede foregår ved domstolen i Luxembourg. Dette skulle  \r\n\r\n ikke kunne forekomme med det kommissorium, der nu foreligger for  \r\n\r\n Retsudvalget. </P>  \r\n\r\n<P>SF vil naturligvis følge begge undersøgelser for at sikre, at alt bliver  \r\n\r\n belyst i sagen. </P>  \r\n\r\n<P>Endvidere støttede SF's ordfører Centrum-Demokraternes ordfører i en  \r\n\r\n udvidelse af undersøgelserne til også at omfatte rigtigheden af  \r\n\r\n prisforskellen på 300 mio. kr. på de to brotyper. Dette er der imidlertid  \r\n\r\n ikke flertal for i udvalget. </P>  \r\n\r\n<P>Et andet mindretal inden for flertallet (Centrum-Demokraternes medlem af  \r\n\r\n udvalget) tilslutter sig igangsættelse af en kommissionsdomstol hurtigst  \r\n\r\n muligt. Mindretallet havde gerne set et bredere kommissorium. Især ønskedes  \r\n\r\n undersøgt, om den prisforskel mellem en kompositbro og en betonbro over  \r\n\r\n Vesterrenden, der blev angivet, og som førte til valg af betonbroen, var  \r\n\r\n korrekt udregnet. En sådan undersøgelse kunne ske uden at gribe ind i den  \r\n\r\n retssag, som ved EF-Domstolen føres imod Danmark. </P>  \r\n\r\n<P>Et <I>mindretal</I> (Fremskridtspartiets medlem af udvalget) udtaler: </P>  \r\n\r\n<P>Fremskridtspartiet har ikke de store forventninger og forhåbninger til, at  \r\n\r\n en kommissionsdomstol, som skal undersøge licitationssagen i forbindelse med  \r\n\r\n byggeriet af den faste forbindelse over Storebælt, vil kunne tilføje sagen  \r\n\r\n væsentligt nyt i forhold til allerede fremkomne oplysninger og ligeledes i  \r\n\r\n forhold til de eventuelle oplysninger, som vil fremkomme ved behandlingen i  \r\n\r\n EF-Domstolen og ved eventuel voldgift, set i relation til kostprisen, der  \r\n\r\n nemt kan løbe op i et par millioner. </P>  \r\n\r\n<P>Fremskridtspartiet mener også, at det kan blive meget dyrt på langt sigt,  \r\n\r\n hvis skatteborgerne skal punge ud med et par millioner, hver gang den  \r\n\r\n nuværende regering har dummet sig. </P>  \r\n\r\n<P>Det er således ikke manglende lyst til at finde de ansvarlige, der  \r\n\r\n afholder Fremskridtspartiet fra at tiltræde en nedsættelse af en  \r\n\r\n kommissionsdomstol, men frygten for, at pengene til en sådan domstol vil være  \r\n\r\n smidt lige ud af vinduet, og vi mener i Storebæltsagen, at man ikke skal  \r\n\r\n smide gode penge efter dårlige. Erfaringerne fra sådanne tidligere tiltag  \r\n\r\n viser desværre, at det som regel løber ud i sandet, og at selve  \r\n\r\n ansvarsplaceringen ikke får de naturlige konsekvenser. </P>  \r\n\r\n<P>P.u.v. </P>  \r\n\r\n<P>Grethe Fenger Møller </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/05/1990"
        },
        {
            "displayName": "Accession",
            "displayValue": "19891EA00004"
        },
        {
            "displayName": "Entydig dokumentidentifikation",
            "displayValue": "CL003341"
        },
        {
            "displayName": "Dato for førstegangsindlæggelse",
            "displayValue": "30/05/1990"
        },
        {
            "displayName": "Dato for indlæggelse",
            "displayValue": "30/05/1990"
        },
        {
            "displayName": "Dokumenttype",
            "displayValue": "Beretning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "4"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}