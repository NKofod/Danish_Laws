{
    "id": 185580,
    "title": "Forslag til folketingsbeslutning om investorfradrag for investeringer i iværksættervirksomheder",
    "documentTypeId": "480",
    "isSagsforlobPeriodValid": true,
    "shortName": "2016/1 BSF 33",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 13. december 2016 af René Gade (ALT) og Rasmus Nordqvist (ALT)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om investorfradrag for investeringer i iværksættervirksomheder</p>\r\n<p class=\"NormalInd\">Folketinget pålægger regeringen senest den 1. april 2017 at fremsætte lovforslag om indførelse af en investorfradragsordning for investeringer i aktier i iværksættervirksomheder i form af små, unoterede selskaber. Ordningen indrettes således, at personer, der investerer i små unoterede virksomheder, under visse betingelser får mulighed for årligt at fradrage halvdelen af investeringen op til en beløbsgrænse på 650.000 kr. som et ligningsmæssigt fradrag.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslagsstillerne mener, at det skal være lettere og mere attraktivt både at starte og investere i en iværksættervirksomhed, uanset om man er erfaren iværksætter, professionel investor eller almindelig borger. Det skal det, fordi det vil bidrage til innovationen, og fordi det vil bidrage til jobskabelsen. Nye virksomheder står for en stor del af nye job, og f.eks. bidrog de i 2007 med ca. 45 pct. af nettojobskabelsen i Danmark, jf. Erhvervs- og Byggestyrelsens publikation »Iværksætterindeks 2011 – Vilkår for iværksættere i Danmark« fra november 2011.</p>\r\n<p class=\"NormalInd\">\r\n</p>\r\n<p class=\"NormalInd\">Med en gennemførelse af beslutningsforslaget kan incitamentet til at investere i iværksættervirksomheder øges. En analyse foretaget i 2015 af Danmarks Statistik for Væksthus Hovedstadsregionen viser således, at knap hver tredje dansker er villig til at investere dele af pensionsopsparingen i en iværksættervirksomhed, hvis de får et skattefradrag for investeringen. Forslaget forventes således at have potentiale til at øge iværksætteres adgang til risikovillig kapital væsentligt.</p>\r\n<p class=\"NormalInd\">\r\n</p>\r\n<p class=\"NormalInd\">Forslaget om en ordning for investorfradrag for investeringer i iværksættervirksomheder er et af flere af Alternativets finansieringspolitiske forslag rettet mod styrkelse af iværksættere. Forslaget stammer fra Alternativets iværksætterpakke, »Et entreprenant Danmark – færre forhindringer, flere muligheder« fra april 2016 og finder sin inspiration i de svenske og britiske investeringsregler, der i begge tilfælde give investorer fradrag for investeringer foretaget i iværksættervirksomheder.</p>\r\n<p class=\"NormalInd\">\r\n</p>\r\n<p class=\"NormalInd\">Der skal gælde en række betingelser for, at investeringen giver ret til fradrag. Ved implementeringen af investorfradragsordningen kan man med fordel tage udgangspunkt i de betingelser, der gælder for lignende ordninger, der eksisterer i Sverige og Storbritannien. Disse betingelser vedrører bl.a. virksomhedens størrelse, alder og uafhængighed, hvor længe investoren skal beholde sin andel i virksomheden, hvor stor en andel af virksomheden investoren maksimalt må eje m.v.</p>\r\n<p class=\"NormalInd\">\r\n</p>\r\n<p class=\"NormalInd\">Som eksempel opstiller den britiske ordning bl.a. følgende betingelser for virksomheden: Den må maksimalt have 25 ansatte og være 4 år gammel. Samtidig skal den være uafhængig og må ikke være børsnoteret. Ligeledes opstiller den britiske ordning bl.a. følgende betingelser for investoren: Denne skal beholde sin andel i virksomheden i minimum 3 år, må eje maksimalt 29 pct. af virksomheden og må desuden ikke være ansat i virksomheden.</p>\r\n<p class=\"NormalInd\">\r\n</p>\r\n<p class=\"NormalInd\">I forhold til den fradragsmæssige beløbsstørrelse er den investorfradragsordning, der foreslås i dette beslutningsforslag, tilpasset den ordning, som Venstreregeringen fremsatte i sit vækstudspil »Et stærkere Danmark – Vækst 2016« af 30. august 2016. Det er forslagsstillernes klare opfattelse, at denne ordning vil være et væsentligt og effektivt tiltag til at sikre iværksættere lettere adgang til kapital.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne vil være positivt stillet over for en mere vidtgående ordning end den, der foreslås i dette beslutningsforslag. I Alternativets iværksætterpakke opstilles eksempelvis en ordning, der sikrer fuldt fradrag for halvdelen af en investering op til 1 mio. kr. Samtidig gives der fuldt fradrag for hele investeringen op til 1 mio. kr., hvis investeringen foretages i en iværksættervirksomhed, der af et fagligt udvalg er godkendt som en grøn eller socialøkonomisk virksomhed.</p>\r\n<p class=\"NormalInd\">\r\n</p>\r\n<p class=\"NormalInd\">Forslaget foreslås finansieret ved at hæve grænsen for, hvornår der kan opnås fradrag i registreringsafgiften, sådan som det foreslås i Alternativets iværksætterpakke. Forslagsstillerne er dog åbne over for at finde finansieringen andetsteds, såfremt der ikke er opbakning til den foreslåede finansiering.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Forslagets forhold til EU-regler</span>\r\n</p>\r\n<p class=\"NormalInd\">Idet en investorfradragsordning indebærer statsstøtte, vil ordningen skulle statsstøttegodkendes af EU, jf. »Et stærkere Danmark – Vækst 2016«. Dette forventes at kunne lade sig gøre, da der som nævnt er etableret lignende ordninger i både Sverige og Storbritannien.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">René Gade </span>(ALT):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om investorfradrag for investeringer i iværksættervirksomheder.</p>\r\n<p class=\"ForslagsNummer\">(Beslutningsforslag nr. B 33)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2016/1 BF 33",
            "stateLabel": "Forkastet",
            "references": [
                {
                    "shortName": "2016/1 BSF 33",
                    "title": "Forslag til folketingsbeslutning om investorfradrag for investeringer i iværksættervirksomheder",
                    "presentationName": "Beslutningsforslag som fremsat",
                    "documentTypeId": 480,
                    "documentId": 185580,
                    "eliUri": "/eli/ft/20161BB00033",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20161/beslutningsforslag/b33/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "14/12/2016"
        },
        {
            "displayName": "Accession",
            "displayValue": "20161BB00033"
        },
        {
            "displayName": "Entydig dokumentidentifikation",
            "displayValue": "AX019376"
        },
        {
            "displayName": "Dato for førstegangsindlæggelse",
            "displayValue": "14/12/2016"
        },
        {
            "displayName": "Dato for indlæggelse",
            "displayValue": "14/12/2016"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "33"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}