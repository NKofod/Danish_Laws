{
    "id": 198190,
    "title": "Skrivelse om kommunernes prøvelse af ægteskabsbetingelserne i sager, hvor en part er udlænding (Til samtlige kommuner (Vielseskontoret/Borgerservice))",
    "documentTypeId": "200",
    "isSagsforlobPeriodValid": true,
    "shortName": "SKR nr 9027 af 23/01/2018",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om kommunernes prøvelse af ægteskabsbetingelserne i sager, hvor en part er udlænding</p>\r\n<p class=\"UnderTitel2\">(Til samtlige kommuner (Vielseskontoret/Borgerservice))</p>\r\n<p>Børne- og Socialministeriet skal hermed præcisere kommunernes behandling af sager om prøvelse af ægteskabsbetingelserne, når en part ikke er dansk statsborger.</p>\r\n<p>Udlændinge, der ønsker at indgå ægteskab her i landet, skal opfylde de danske ægteskabsbetingelser.</p>\r\n<p>Ægteskabsbetingelserne findes i kapitel 1 i ægteskabsloven (lov om indgåelse og opløsning af ægteskab), og betingelserne er nærmere beskrevet i kapitel 2 i vejledning om behandling af ægteskabssager (vejledning nr.10323 af 11. december 2017).</p>\r\n<p>Reglerne i ægteskabsloven om indgåelse af ægteskab med de nærmere forklaringer på reglerne, der findes i vejledningen, gælder for alle kommuner. Det er således ikke overladt til den enkelte kommune at træffe beslutning om, i hvilket omfang parterne skal dokumentere, at de opfylder ægteskabsbetingelserne. En kommune kan derfor f.eks. ikke generelt beslutte, at udenlandske parter ikke skal fremlægge civilstandsattest som dokumentation for at være ugift.</p>\r\n<p>Når en part er udlænding, skal kommunerne særligt være opmærksom på følgende ægteskabsbetingelser og retningslinjer:</p>\r\n<p>\r\n</p>\r\n<p>\r\n   <span class=\"Italic\">Dokumentation for identitet og lovligt ophold</span>\r\n</p>\r\n<p>Det følger af vejledningen, at en part, der er udlænding, og som ikke bor her i landet, skal dokumentere sit navn og sin fødselsdato ved f.eks. at forevise pas.</p>\r\n<p>Endvidere fremgår det af § 11 a i ægteskabsloven, at ægteskab kun må indgås, når parterne har dansk indfødsret eller lovligt ophold her i landet.</p>\r\n<p>Er kommunen i tvivl om, hvorvidt et pas eller en opholdstilladelse er ægte, eller hvorvidt en udlænding opfylder betingelserne i ægteskabsloven om lovligt ophold i Danmark, kan kommunen kontakte den relevante myndighed.</p>\r\n<p>\r\n</p>\r\n<p>\r\n   <span class=\"Italic\">Dokumentation for at være ugift (fremlæggelse af civilstandsattester)</span>\r\n</p>\r\n<p>Det fremgår af § 9 i ægteskabsloven, at den, som tidligere har indgået ægteskab eller har været part i et registreret partnerskab, ikke må indgå ægteskab, så længe det tidligere ægteskab eller registrerede partnerskab består.</p>\r\n<p>I punkt 2.5. i vejledningen er det beskrevet, hvordan kommunerne skal sikre sig, at parterne opfylder denne ægteskabsbetingelse.</p>\r\n<p>Det fremgår bl.a. af vejledningen, at kommunen kan kræve, at parter, der ikke har boet i Danmark hele deres voksne liv, skal fremlægge en erklæring fra den kompetente udenlandske myndighed om, at den pågældende ikke har indgået ægteskab i det pågældende land. En sådan erklæring kaldes en ”civilstandsattest”.</p>\r\n<p>Ifølge vejledningen kan følgende forhold begrunde, at kommunen kræver, at en part fremlægger en civilstandsattest:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> Parten bor ikke i Danmark.</p>\r\n<p class=\"Liste1\">\r\n   <span class=\"Liste1Nr\">–</span> Konkret mistanke om, at parten er eller har været gift.</p>\r\n<p class=\"Liste1\">\r\n   <span class=\"Liste1Nr\">–</span> Stikprøve.</p>\r\n<p>Der skal således i forhold til alle udlændige, der ønsker at indgå ægteskab i Danmark, foretages en konkret vurdering af, om udlændingen skal dokumentere at være ugift gennem fremlæggelse af en civilstandsattest.</p>\r\n<p>\r\n</p>\r\n<p>\r\n   <span class=\"Italic\">Proformaægteskaber</span>\r\n</p>\r\n<p>Kommunen skal indberette tilfælde, hvor der kan være grund til at antage, at det afgørende formål med ægteskabets indgåelse er, at en af parterne opnår opholdstilladelse i Danmark (proformaægteskab).</p>\r\n<p>Indberetning skal sendes til Udlændingestyrelsen, og oplysningerne kan indgå i behandlingen og afgørelsen af en sag om familiesammenføring.</p><div class=\"Givet\" id=\"Givet\"><p class=\"Givet\" align=\"center\">Børne- og Socialministeriet, den 23. januar 2018</p><p class=\"Sign1\" align=\"center\">Carina Fogt-Nielsen</p><p class=\"Sign2\" align=\"right\">/ </p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/01/2018"
        },
        {
            "displayName": "Accession",
            "displayValue": "C20180902754"
        },
        {
            "displayName": "Entydig dokumentidentifikation",
            "displayValue": "CT000321"
        },
        {
            "displayName": "Dato for førstegangsindlæggelse",
            "displayValue": "24/01/2018"
        },
        {
            "displayName": "Dato for indlæggelse",
            "displayValue": "24/01/2018"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9027"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "23/01/2018"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Børne- og Socialmin., j.nr. 2017-6909"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}