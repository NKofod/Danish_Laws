{
    "id": 69590,
    "title": "Vejledning til bekendtgørelse om overgang til, udtræden af og genindtræden i efterlønsordningen ",
    "documentTypeId": "180",
    "isSagsforlobPeriodValid": false,
    "shortName": "VEJ nr 15 af 23/01/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse om overgang til,  \r\n\r\n udtræden af og genindtræden i efterlønsordningen </H1>  \r\n\r\n<P></P>  \r\n\r\n<BR>  \r\n\r\n<P>Direktoratets bekendtgørelse nr. 1161 af 21. december 1995 </P>  \r\n\r\n<P>indeholder nærmere regler om overgang til, udtræden af og </P>  \r\n\r\n<P>genindtræden i efterlønsordningen. Der er her knyttet en række </P>  \r\n\r\n<P>bemærkninger til bekendtgørelsens bestemmelser. </P>  \r\n\r\n<P> <I>Overgang til efterløn</I>  </P>  \r\n\r\n<P> <I>Til § 1:</I>  </P>  \r\n\r\n<P>Efterløn kan tidligst ydes fra det tidspunkt, hvor kassen har modtaget en  \r\n\r\n skriftlig anmodning fra medlemmet. </P>  \r\n\r\n<P>I forbindelse med ansøgning om efterløn skal medlemmet udfylde en særlig  \r\n\r\n blanket, der udleveres af arbejdsløshedskassen. </P>  \r\n\r\n<P>Da medlemmet på overgangstidspunktet skal opfylde betingelserne for ret  \r\n\r\n til dagpenge eller modtage overgangsydelse eller delefterløn, skal  \r\n\r\n ansøgningen være modtaget i kassen, inden retten til dagpenge eller  \r\n\r\n overgangsydelse bortfalder, eller inden en måned efter at retten til  \r\n\r\n delefterløn bortfalder. </P>  \r\n\r\n<P>Det bemærkes, at et fuldtidsforsikret medlem, som overgår til efterløn fra  \r\n\r\n overgangsydelse eller delefterløn, <B>på overgangstidspunktet</B> skal  \r\n\r\n opfylde de almindelige betingelser i arbejdsløshedsforsikringslovens § 75 d,  \r\n\r\n stk. 1, for at modtage efterløn som fuldtidsforsikret. </P>  \r\n\r\n<P>Et medlem, der er omfattet af en af ordningerne efter lovens tidligere §  \r\n\r\n 55, stk. 3 eller 6, om dagpengeperioder med ret til fradragsfri  \r\n\r\n arbejdsindtægter, kan udtræde af ordningen for at overgå til efterløn. </P>  \r\n\r\n<P> <I>Til § 2:</I>  </P>  \r\n\r\n<P>Et medlem skal som udgangspunkt opfylde betingelserne for ret til dagpenge  \r\n\r\n for at kunne overgå til efterløn. På overgangstidspunktet skal medlemmet  \r\n\r\n således bl.a. være berettiget til dagpenge efter  \r\n\r\n arbejdsløshedsforsikringslovens § 55 og stå til rådighed for arbejdsmarkedet.  \r\n\r\n</P>  \r\n\r\n<P>Direktøren for arbejdsløshedsforsikringen kan, jf. direktoratets  \r\n\r\n bekendtgørelse om rådighed og selvforskyldt ledighed, give tilladelse til, at  \r\n\r\n et medlem, der har begrænset sin rådighed for arbejdsmarkedet til  \r\n\r\n sæsonarbejde, kan overgå til efterløn, selv om et pålagt krav om arbejde  \r\n\r\n efter manglende rådighed ikke er opfyldt. Det er samtidig en forudsætning, at  \r\n\r\n medlemmet opfylder de øvrige betingelser for at overgå til efterløn. </P>  \r\n\r\n<P>Bestemmelsen i stk. 1 finder ikke anvendelse på medlemmer, der modtager  \r\n\r\n overgangsydelse eller delefterløn. Det indebærer, at et medlem kan overgå fra  \r\n\r\n overgangsydelse eller delefterløn til efterløn, selv om pågældende ikke står  \r\n\r\n til rådighed for arbejdsmarkedet, fx på grund af sygdom. </P>  \r\n\r\n<P>Et medlem, der er omfattet af en af ordningerne efter lovens tidligere §  \r\n\r\n 55, stk. 3 eller 6, om dagpengeperioder med ret til fradragsfri  \r\n\r\n arbejdsindtægter, eller som ønsker at overgå til efterløn direkte fra en  \r\n\r\n periode med orlov efter lov om orlov, er dog ikke af den årsag afskåret fra  \r\n\r\n at overgå på grund af manglende rådighed. </P>  \r\n\r\n<P>Bestemmelsen skal i øvrigt ses i sammenhæng med § 3. </P>  \r\n\r\n<P> <I>Kommunale hverv, medlemmer af Folketinget eller regeringen mv.</I>  \r\n\r\n</P>  \r\n\r\n<P>Kravet om ret til dagpenge indebærer, at et medlem ikke kan overgå til  \r\n\r\n efterløn, hvis den pågældende udøver kommunalt hverv som borgmester eller  \r\n\r\n rådmand <B>som fuldtidsbeskæftigelse,</B> eller hvis den pågældende er medlem  \r\n\r\n af Folketinget, regeringen eller Europa-Parlamentet. </P>  \r\n\r\n<P>Derimod hindrer kommunalt hverv som deltidsbeskæftiget udvalgsformand ikke  \r\n\r\n medlemmets overgang til efterløn. </P>  \r\n\r\n<P> <I>Arbejdskonflikt</I>  </P>  \r\n\r\n<P>Et medlem, der på det ønskede overgangstidspunkt ikke er  \r\n\r\n dagpengeberettiget på grund af en arbejdskonflikt, kan ikke overgå til  \r\n\r\n efterløn, så længe konflikten varer. </P>  \r\n\r\n<P> <I>Til § 3:</I>  </P>  \r\n\r\n<P>I bestemmelsen opregnes en række tilfælde, hvor medlemmet på trods af  \r\n\r\n manglende ret til dagpenge, overgangsydelse eller delefterløn kan overgå til  \r\n\r\n efterløn. </P>  \r\n\r\n<P>I de i stk. 1 nævnte tilfælde kan der udbetales efterløn fra  \r\n\r\n overgangstidspunktet. </P>  \r\n\r\n<P>Hvis overgang til efterløn sker i en periode, hvor medlemmet på grund af  \r\n\r\n en almindelig eller effektiv karantæne ikke har ret til dagpenge,  \r\n\r\n overgangsydelse eller delefterløn, kan der ikke udbetales efterløn, før  \r\n\r\n karantænen er udstået. </P>  \r\n\r\n<P> <I>Til § 4:</I>  </P>  \r\n\r\n<P>Hovedbetingelsen for overgang til efterløn er, at medlemmet skal have  \r\n\r\n forladt arbejdslivet, jf. arbejdsløshedsforsikringslovens § 75 a, stk. 1.  \r\n\r\n Blandt de øvrige betingelser er kravet i lovens § 75 b, stk. 1, nr. 3, om, at  \r\n\r\n medlemmet på overgangstidspunktet skal opfylde betingelserne for ret til  \r\n\r\n dagpenge eller modtage dagpenge efter § 55, stk. 4, overgangsydelse eller  \r\n\r\n delefterløn. </P>  \r\n\r\n<P>Det er derfor ikke muligt at overgå til efterløn i en række tilfælde, hvor  \r\n\r\n der udbetales erstatning, godtgørelse eller løn for en periode indtil udløb  \r\n\r\n af et opsigelsesvarsel. Ligeledes er det ikke muligt at overgå til efterløn i  \r\n\r\n en periode på ventepenge eller rådighedsløn efter tjenestemandsloven. </P>  \r\n\r\n<P>For at præcisere i hvilke situationer, udbetaling af løn og lignende  \r\n\r\n ydelser er til hinder for overgang til efterløn, uanset at der ikke udføres  \r\n\r\n faktisk arbejde, er der fastsat regler herom i § 4. </P>  \r\n\r\n<P CLASS=STK> <I>Stk. 1. </I> - <I>Løn, rådighedsløn mv.</I>  </P>  \r\n\r\n<P>Bestemmelsen vedrører blandt andet udbetaling af løn for en periode, hvor  \r\n\r\n medlemmet er fritstillet (fx i en opsigelsesperiode), udbetaling af  \r\n\r\n rådighedsløn efter tjenestemandslovens § 32, og udbetalinger efter  \r\n\r\n sømandslovens § 18 mv. </P>  \r\n\r\n<P>Medlemmet kan således ikke overgå til efterløn i den periode, som  \r\n\r\n udbetalingen af ydelserne skal dække. </P>  \r\n\r\n<P>Dette gælder uanset, om der er tale om løbende udbetalinger eller  \r\n\r\n udbetaling af et engangsbeløb. </P>  \r\n\r\n<P>Det er uden betydning, at medlemmet ikke udfører faktisk arbejde i  \r\n\r\n perioden. </P>  \r\n\r\n<P CLASS=STK> <I>Stk. 2. </I> - <I>Udbetalinger, der erstatter løn mv.</I>  \r\n\r\n</P>  \r\n\r\n<P>Bestemmelsen præciserer, at beløbets benævnelse ikke er afgørende for, om  \r\n\r\n medlemmet kan overgå til efterløn. Det afgørende er derimod, om det udbetalte  \r\n\r\n beløb kan anses for at træde i stedet for løn mv. i en periode. </P>  \r\n\r\n<P> <I>Erstatning for tabt arbejdsfortjeneste</I>  </P>  \r\n\r\n<P>Dette kan fx være tilfældet, hvor en arbejdsgiver ikke har overholdt det  \r\n\r\n gældende opsigelsesvarsel, og hvor arbejdsgiveren ved en fagretlig sag  \r\n\r\n pålægges at betale den ansatte en erstatning for tabt arbejdsfortjeneste  \r\n\r\n eller indgår et forlig herom. </P>  \r\n\r\n<P> <I>&#187;Fratrædelsesgodtgørelse&#171;</I>  </P>  \r\n\r\n<P>Det kan endvidere være tilfældet i situationer, hvor en virksomhed ønsker  \r\n\r\n at afskedige en eller flere medarbejdere, og der i den forbindelse indgås en  \r\n\r\n aftale mellem virksomheden på den ene side og de pågældende medarbejderes  \r\n\r\n repræsentanter på den anden side, om at medarbejderen(ne) selv siger op og  \r\n\r\n eventuelt accepterer et kortere opsigelsesvarsel, og at der i forbindelse med  \r\n\r\n ophøret skal udbetales en &#187;godtgørelse&#171; til de(n) medarbejder(e),  \r\n\r\n der fratræder. </P>  \r\n\r\n<P>Ved vurderingen af om det beløb, der udbetales, vil være til hinder for  \r\n\r\n medlemmets overgang til efterløn, er det af afgørende betydning, om det  \r\n\r\n varsel, virksomheden normalt skal give i forbindelse med en afskedigelse, er  \r\n\r\n blevet overholdt. </P>  \r\n\r\n<P>Hvis arbejdsgiverens opsigelsesvarsel er overholdt, er udbetalingen ikke  \r\n\r\n til hinder for, at medlemmet overgår til efterløn. Er dette derimod ikke  \r\n\r\n tilfældet, fx fordi det aftales, at medarbejderen selv siger sin stilling op,  \r\n\r\n vil det udbetalte beløb være omfattet af bestemmelsen. </P>  \r\n\r\n<P>Det samme vil være tilfældet, hvis enkeltpersoner indgår sådanne aftaler  \r\n\r\n med deres arbejdsgivere. Bestemmelsen omfatter således <B>både</B> kollektive  \r\n\r\n og individuelle aftaler. </P>  \r\n\r\n<P>Hvis et tjenestemandsansat medlem bliver omfattet af en  \r\n\r\n fratrædelsesordning og i denne forbindelse får udbetalt en  \r\n\r\n fratrædelsesgodtgørelse svarende til løn for en periode, der er længere end  \r\n\r\n arbejdsgiverens varsel ville have været, og arbejdsgiveren ud over løn i  \r\n\r\n opsigelsesperioden ville have været forpligtet til at udbetale rådighedsløn i  \r\n\r\n op til 3 år fra fratrædelsen, hvis medlemmet var blevet afskediget, kan  \r\n\r\n medlemmet dog først overgå til efterløn efter udløbet af den periode, som  \r\n\r\n godtgørelsen dækker. </P>  \r\n\r\n<P>Fratrædelsesgodtgørelse, der udbetales efter funktionærlovens § 2 a og § 2  \r\n\r\n b, eller godtgørelser, der svarer hertil, har ingen betydning for overgangen  \r\n\r\n til efterløn. </P>  \r\n\r\n<P> <I>Konsekvenser for retten til at overgå til efterløn</I>  </P>  \r\n\r\n<P>Som udgangspunkt kan medlemmet ikke overgå til efterløn før udløbet af det  \r\n\r\n opsigelsesvarsel, der ville have været fra arbejdsgiverens side, hvis  \r\n\r\n medlemmet var blevet afskediget på almindelig vis. </P>  \r\n\r\n<P>Hvis det udbetalte beløb imidlertid kun svarer til løn i en kortere  \r\n\r\n periode end det gældende opsigelsesvarsel, kan medlemmet dog overgå til  \r\n\r\n efterløn efter udløbet af denne kortere periode. </P>  \r\n\r\n<P>Bestemmelsen betyder desuden, at medlemmet ikke kan overgå til efterløn i  \r\n\r\n en periode, for hvilken der udbetales ydelser fra Lønmodtagernes Garantifond  \r\n\r\n eller godtgørelse i henhold til arbejdsløshedsforsikringslovens § 102 a, stk.  \r\n\r\n 2, jf. lovens kapitel 5 a. </P>  \r\n\r\n<P>Beløb, der udbetales ud over det, der svarer til løn i arbejdsgiverens  \r\n\r\n opsigelsesvarsel, har ikke indflydelse på retten til at overgå til efterløn.  \r\n\r\n</P>  \r\n\r\n<P> <I>Eksempler</I>  </P>  \r\n\r\n<UL CLASS=PLAIN-LIST>  \r\n\r\n<LI>1) Der udbetales et beløb, som svarer til løn i 12 måneder.  \r\n\r\n Arbejdsgiverens opsigelsesvarsel er 6 måneder, og medlemmet har et  \r\n\r\n opsigelsesvarsel på 1 måned. Medlemmet siger selv op og fratræder ved udløbet  \r\n\r\n af sit eget opsigelsesvarsel. Medlemmet vil da ikke kunne overgå til efterløn  \r\n\r\n de første 5 måneder efter sin fratræden (forskellen mellem medlemmets og  \r\n\r\n arbejdsgiverens opsigelsesvarsel). Resten af beløbet, svarende til 7 måneders  \r\n\r\n løn, har ingen betydning for efterlønnen. </LI>  \r\n\r\n<LI>2) Et medlem afskediges med normalt varsel, får løn i opsigelsesperioden  \r\n\r\n og modtager desuden en fratrædelsesgodtgørelse. Denne fratrædelsesgodtgørelse  \r\n\r\n har ingen betydning for retten til at overgå til efterløn. </LI>  \r\n\r\n<LI>3) Arbejdsgiverens opsigelsesvarsel er overholdt. I forbindelse med eller  \r\n\r\n efter arbejdsophøret indbetales der ekstraordinært beløb til en  \r\n\r\n pensionsordning for medlemmet. Indbetalingen har ingen betydning for  \r\n\r\n medlemmets overgang til efterløn. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> - <I>Løbende udbetalinger /  \r\n\r\n engangsudbetalinger</I>  </P>  \r\n\r\n<P>Bestemmelsen fastslår, at både løbende udbetalinger og engangsudbetalinger  \r\n\r\n kan være til hinder for overgangen til efterløn. </P>  \r\n\r\n<P>Det er som hovedregel ikke afgørende, hvordan beløbene beskattes. </P>  \r\n\r\n<P>Det er ligeledes uden betydning, om et engangsbeløb udbetales direkte til  \r\n\r\n medlemmet eller fx indbetales til en pensionsordning for medlemmet. </P>  \r\n\r\n<P> <I>Efterlønnens størrelse</I>  </P>  \r\n\r\n<P> <I>Til § 5:</I>  </P>  \r\n\r\n<P>Et medlem kan højst modtage efterløn med et beløb (trin 1), der svarer til  \r\n\r\n medlemmets dagpenge beregnet efter arbejdsløshedsforsikringslovens § 51, stk.  \r\n\r\n 1, jf. § 47 eller § 70, eller udbetalt efter § 51, stk. 5. Beløbet kan højst  \r\n\r\n udbetales indtil udløbet af den periode, hvor medlemmet ville være berettiget  \r\n\r\n til dagpenge efter lovens § 55, stk. 5, 1. pkt., jf. stk. 6. </P>  \r\n\r\n<P>Om indplacering samt længde og forbrug af dagpengeperioden henvises til  \r\n\r\n direktoratets bekendtgørelse om beskæftigelseskrav, dagpengeperiode og  \r\n\r\n aktivperiode (med tilhørende vejledning). </P>  \r\n\r\n<P>Efter arbejdsløshedsforsikringslovens § 75 d, stk. 3, og § 75 e, stk. 2,  \r\n\r\n sidestilles delpensionsperioder med perioder på efterløn. Perioden på trin 1  \r\n\r\n afkortes derfor med alle tidligere delpensionsperioder. </P>  \r\n\r\n<P>Perioder med delefterløn afkorter derimod ikke perioden, hvor der kan  \r\n\r\n modtages efterløn på trin 1. </P>  \r\n\r\n<P>Et medlem, der ikke får udbetalt efterløn på grund af fradrag for  \r\n\r\n feriegodtgørelse optjent før overgangen, skal have satsskiftedatoen udskudt  \r\n\r\n med det tilsvarende antal dage, jf. stk. 3. Det gælder også i de tilfælde,  \r\n\r\n hvor feriegodtgørelsen er så lille, at der suppleres med efterløn efter  \r\n\r\n reglerne i direktoratets bekendtgørelse om arbejdes og indtægters betydning  \r\n\r\n for efterlønnens størrelse. </P>  \r\n\r\n<P>Fra udløbet af perioden på trin 1 (satsskiftedatoen) kan efterlønnen højst  \r\n\r\n udgøre 82 % af højeste dagpenge efter arbejdsløshedsforsikringslovens § 47  \r\n\r\n eller § 70 (trin 2). Hvis medlemmets individuelt beregnede sats er lavere end  \r\n\r\n 82 % af højeste dagpenge, fortsætter medlemmet på den hidtidige sats. </P>  \r\n\r\n<P>Til et medlem, der overgår til efterløn fra en periode med dagpenge efter  \r\n\r\n lovens § 55, stk. 4, eller fra overgangsydelse, ydes efterløn i hele  \r\n\r\n efterlønsperioden med et fast beløb på 82 % af højeste dagpenge efter  \r\n\r\n arbejdsløshedsforsikringslovens § 47 eller § 70. </P>  \r\n\r\n<P> <I>Til § 6:</I>  </P>  \r\n\r\n<P>Medlemmer, som </P>  \r\n\r\n<UL CLASS=PLAIN-LIST>  \r\n\r\n<LI>1) første gang er overgået til efterløn efter 29. februar 1992, </LI>  \r\n\r\n<LI>2) på overgangstidspunktet er fyldt 63 år, og </LI>  \r\n\r\n<LI>3) på overgangstidspunktet ville have ret til dagpenge i mindst 2 år, har  \r\n\r\n i hele efterlønsperioden ret til efterløn på trin 1. </LI>  \r\n\r\n</UL>  \r\n\r\n<P>For medlemmer, som har modtaget efterløn eller delpension <B>inden</B> det  \r\n\r\n fyldte 63. år, gælder de almindelige regler om satsskifte, jf. stk. 2. </P>  \r\n\r\n<P>Medlemmer, som er overgået til delefterløn før det fyldte 63. år, kan  \r\n\r\n anvende 63 års reglen, hvis betingelsen om mindst 2 års dagpengeret er  \r\n\r\n opfyldt på tidspunktet for overgang til efterløn. Arbejde i  \r\n\r\n delefterlønsperioden medregnes ikke ved optjening af dagpengeret, jf.  \r\n\r\n arbejdsløshedsforsikringslovens § 75 s. </P>  \r\n\r\n<P> <I>Overgang efter en periode med delpension</I>  </P>  \r\n\r\n<P>Et medlem, som er overgået til <B>delpension</B> efter den 29. februar  \r\n\r\n 1992, og som ved overgangen var fyldt 63 år, er berettiget til efterfølgende  \r\n\r\n at modtage efterløn på trin 1 i hele efterlønsperioden, hvis medlemmet <B>på  \r\n\r\n tidspunktet for overgang til delpension</B> ville være berettiget til  \r\n\r\n dagpenge i mindst 2 år. Det gælder uanset, om medlemmet overgår direkte til  \r\n\r\n efterløn, eller om der efterfølgende har været en arbejdsperiode eller en  \r\n\r\n ledighedsperiode uden delpension. </P>  \r\n\r\n<P> <I>Genindtræden</I>  </P>  \r\n\r\n<P>Et medlem, som ved første overgang til efterløn opfyldte betingelserne i  \r\n\r\n stk. 1 for at få efterløn med den individuelle sats i hele efterlønsperioden,  \r\n\r\n bevarer denne ret ved senere genindtræden, selv om betingelserne i stk. 1  \r\n\r\n ikke er opfyldt på genindtrædelsestidspunktet. </P>  \r\n\r\n<P> <I>Udtræden af efterlønsordningen</I>  </P>  \r\n\r\n<P> <I>Til § 7:</I>  </P>  \r\n\r\n<P>Udgangspunktet er, at et medlem, der påtager sig <I>lønarbejde,</I> straks  \r\n\r\n ved arbejdets begyndelse skal give kassen meddelelse, hvis arbejdet må  \r\n\r\n påregnes at ville overstige det tilladte timetal inden for kalenderåret, hvad  \r\n\r\n enten der er tale om 200 timers grænsen, det forholdsmæssigt reducerede  \r\n\r\n timetal i overgangsåret, eller det større antal arbejdstimer, som medlemmet  \r\n\r\n eventuelt har fået tilladelse til. </P>  \r\n\r\n<P>Hvis medlemmet derimod først efterfølgende kan se, at lønarbejdet bliver  \r\n\r\n af større omfang end det tilladte, skal meddelelsen gives på dette tidspunkt,  \r\n\r\n jf. stk. 3. </P>  \r\n\r\n<P>Bestemmelsen om <B>vedvarende selvstændig virksomhed,</B> jf. stk. 2, nr.  \r\n\r\n 2, gælder uanset arbejdets omfang. </P>  \r\n\r\n<P>Et medlem, der har fået tilladelse til at drive selvstændig virksomhed  \r\n\r\n inden for 200 timers grænsen, skal dog først udtræde af efterlønsordningen,  \r\n\r\n når medlemmet kan forudse, at arbejdet vil overskride de tilladte 200 timer.  \r\n\r\n</P>  \r\n\r\n<P>Medlemmet kan ligeledes uden at skulle udtræde af efterlønsordningen drive  \r\n\r\n mindre jordbrug efter reglerne om arbejde i efterlønsperioden. </P>  \r\n\r\n<P>Et medlem, der påbegynder <B>arbejde i ægtefællens selvstændige  \r\n\r\n virksomhed,</B> anses for at være vendt tilbage til arbejdslivet og har  \r\n\r\n dermed pligt til at udtræde af efterlønsordningen, jf. stk. 2, nr. 3. Denne  \r\n\r\n regel finder anvendelse, uanset om medlemmet på grund af arbejdet må  \r\n\r\n betragtes som selvstændig erhvervsdrivende eller som lønmodtager, jf.  \r\n\r\n direktoratets bekendtgørelse om optagelse i en arbejdsløshedskasse for  \r\n\r\n selvstændige erhvervsdrivende. </P>  \r\n\r\n<P> <I>Til § 8:</I>  </P>  \r\n\r\n<P>Bestemmelsen opregner de tilfælde, hvor retten til efterløn bortfalder,  \r\n\r\n uden at dette skyldes tilbagevenden til arbejdslivet. </P>  \r\n\r\n<P> <I>Nr. 1. - Medlemmets død</I>  </P>  \r\n\r\n<P>Ved bortfald af efterlønsretten på grund af medlemmets død ydes  \r\n\r\n efterlønnen til og med dagen for dødsfaldet. </P>  \r\n\r\n<P> <I>Nr. 2. - Social pension</I>  </P>  \r\n\r\n<P>For et medlem, der overgår til ydelser efter lov om social pension eller  \r\n\r\n tilsvarende udenlandsk lovgivning, bortset fra invaliditetsydelse på grund af  \r\n\r\n hørehandicap, suspenderes udbetalingen af efterløn enten fra den første måned  \r\n\r\n efter ansøgningsdatoen eller fra det tidspunkt, hvor pensionen ifølge  \r\n\r\n kommunens oplysning tidligst kan få virkning. </P>  \r\n\r\n<P>Vedrørende de nærmere regler om suspensionen henvises til direktoratets  \r\n\r\n bekendtgørelse om retten til dagpenge, efterløn, overgangsydelse og  \r\n\r\n delefterløn i forbindelse med social pension. </P>  \r\n\r\n<P> <I>Genindtræden i efterlønsordningen</I>  </P>  \r\n\r\n<P> <I>Til § 9:</I>  </P>  \r\n\r\n<P>Som udgangspunkt er efterlønsordningen et engangstilbud. </P>  \r\n\r\n<P>Et medlem, der er udtrådt af efterlønsordningen efter den 29. februar  \r\n\r\n 1992, har dog ret til en gang at genindtræde, hvis medlemmet er udtrådt,  \r\n\r\n<B>fordi pågældende er vendt tilbage til arbejdsmarkedet.</B>  </P>  \r\n\r\n<P>Medlemmet kan således ikke genindtræde i efterlønsordningen, hvis  \r\n\r\n pågældende er udtrådt af andre årsager, fx på grund af svigsslettelse. </P>  \r\n\r\n<P>Det er en betingelse for genindtræden, at medlemmet er dagpengeberettiget  \r\n\r\n på genindtrædelsestidspunktet, herunder at medlemmet er til rådighed for  \r\n\r\n arbejdsmarkedet. Rådighedsvurderingen skal som udgangspunkt foretages i  \r\n\r\n overensstemmelse med retningslinierne i direktoratets bekendtgørelse om  \r\n\r\n rådighed og selvforskyldt ledighed med tilhørende vejledning. </P>  \r\n\r\n<P>Et medlem, der er omfattet af en af ordningerne i lovens tidligere § 55,  \r\n\r\n stk. 3 eller 6, om dagpengeperioder med ret til fradragsfri arbejdsindtægter,  \r\n\r\n er ikke af den årsag afskåret fra at genindtræde i efterlønsordningen på  \r\n\r\n grund af manglende rådighed. </P>  \r\n\r\n<P>Der stilles ikke krav om, at arbejdskravet i henhold til  \r\n\r\n arbejdsløshedsforsikringslovens § 53 skal være opfyldt. </P>  \r\n\r\n<P>Medlemmet skal skriftligt ansøge arbejdsløshedskassen om genindtræden, som  \r\n\r\n tidligst kan ske på det tidspunkt, hvor kassen har modtaget ansøgningen. </P>  \r\n\r\n<P> <I>Delefterløn</I>  </P>  \r\n\r\n<P>Et medlem kan kun en gang overgå direkte til delefterløn fra efterløn, jf.  \r\n\r\n arbejdsløshedsforsikringslovens § 75 p, stk. 1. Et medlem kan således en gang  \r\n\r\n udtræde for at gå på delefterløn og derefter genindtræde i  \r\n\r\n efterlønsordningen, selv om medlemmet tidligere er genindtrådt i  \r\n\r\n efterlønsordningen efter udtræden på grund af arbejde, jf. stk. 1. </P>  \r\n\r\n<P> <I>Til § 10:</I>  </P>  \r\n\r\n<P>Et medlem, som i den første efterlønsperiode har fået udbetalt efterløn  \r\n\r\n som deltidsforsikret, har under visse betingelser mulighed for ved  \r\n\r\n genindtræden at modtage efterløn som fuldtidsforsikret. </P>  \r\n\r\n<P>Det gælder, hvis medlemmet inden for de sidste 10 år før genindtrædelsen  \r\n\r\n har været fuldtidsforsikret i mindst 5 år, deraf mindst 26 uger umiddelbart  \r\n\r\n før genindtrædelsen i efterlønsordningen. </P>  \r\n\r\n<P>Af bestemmelsens stk. 2 fremgår, at perioder med fuldtidsforsikring i den  \r\n\r\n første efterlønsperiode dog ikke kan medregnes til opfyldelse af dette krav.  \r\n\r\n Derimod kan delefterlønsperioder med fuldtidsforsikring medregnes. </P>  \r\n\r\n<P> <I>Til § 11:</I>  </P>  \r\n\r\n<P>Ved bestemmelsen sikres det, at et medlem, som tidligere har fået udbetalt  \r\n\r\n efterløn som fuldtidsforsikret, også ved genindtræden kan modtage efterløn  \r\n\r\n som fuldtidsforsikret. </P>  \r\n\r\n<P>Det er dog en forudsætning, at medlemmet enten har bevaret sin status som  \r\n\r\n fuldtidsforsikret eller igen bliver fuldtidsforsikret forud for  \r\n\r\n genindtrædelsen. </P>  \r\n\r\n<P>Et medlem, der tidligere har fået udbetalt efterløn som fuldtidsforsikret  \r\n\r\n og har været deltidsforsikret i en delefterlønsperiode, har kun ret til  \r\n\r\n efterløn som fuldtidsforsikret, hvis medlemmet ved genindtræden i  \r\n\r\n efterlønsordningen opfylder betingelserne i arbejdsløshedsforsikringslovens §  \r\n\r\n 75 d. </P>  \r\n\r\n<P> <I>Genindtræden efter periode med delpension</I>  </P>  \r\n\r\n<P>Et medlem, der på grund af delpension i udtrædelsesperioden er overgået  \r\n\r\n til deltidsforsikring, kan uden at opfylde beskæftigelseskravet for  \r\n\r\n fuldtidsforsikring genindtræde i efterlønsordningen som fuldtidsforsikret,  \r\n\r\n hvis </P>  \r\n\r\n<UL CLASS=PLAIN-LIST>  \r\n\r\n<LI>1) medlemmet tidligere har fået udbetalt efterløn som fuldtidsforsikret,  \r\n\r\n og </LI>  \r\n\r\n<LI>2) medlemmet anmoder om at genindtræde i efterlønsordningen inden  \r\n\r\n delpensionens bortfald. </LI>  \r\n\r\n</UL>  \r\n\r\n<P> <I>Til § 12:</I>  </P>  \r\n\r\n<P>Efter § 5, stk. 1, kan et medlem højst modtage efterløn på trin 1 indtil  \r\n\r\n det tidspunkt, hvor medlemmets dagpengeret efter lovens § 55, stk. 5, 1.  \r\n\r\n pkt., jf. stk. 6, udløber. Fra dette tidspunkt (satsskiftedatoen) kan  \r\n\r\n efterlønnen højst udgøre 82 % af højeste dagpenge efter  \r\n\r\n arbejdsløshedsforsikringslovens § 47 eller § 70 (trin 2). </P>  \r\n\r\n<P>Hvis medlemmet udtræder af efterlønsordningen <B>efter</B>  \r\n\r\n satsskiftedatoen, kan efterløn ved genindtræden højst udgøre 82 % af højeste  \r\n\r\n dagpenge, jf. stk. 1. </P>  \r\n\r\n<P>Hvis medlemmet udtræder <B>inden</B> satsskiftedatoen, kan medlemmet ved  \r\n\r\n genindtræden få efterløn med den individuelle sats i et tidsrum, der svarer  \r\n\r\n til resten af den periode, hvor medlemmet ville være berettiget til efterløn  \r\n\r\n med den individuelle sats, hvis medlemmet ikke var udtrådt af  \r\n\r\n efterlønsordningen, jf. stk. 2 og 3. Dette gælder også tilfælde, hvor  \r\n\r\n medlemmet har modtaget delefterløn i udtrædelsesperioden. </P>  \r\n\r\n<P>Udgangspunktet er således, at der i relation til tidspunktet for  \r\n\r\n satsskifte ses bort fra udtrædelsesperioden. </P>  \r\n\r\n<P>Det bemærkes dog, at perioder med dagpenge, perioder, der er nævnt i  \r\n\r\n lovens § 55, stk. 6, og perioder med delpension under udtræden ligestilles  \r\n\r\n med perioder med efterløn. Herved forkortes den periode, hvor medlemmet efter  \r\n\r\n genindtræden kan oppebære den individuelle sats, jf. stk. 3, 2. og 3.  \r\n\r\n punktum. </P>  \r\n\r\n<P>Arbejde under udtræden forlænger ikke den periode, hvor medlemmet efter  \r\n\r\n genindtræden kan modtage efterløn med den individuelle sats. </P>  \r\n\r\n<P> <I>Ny beregning af efterlønssats</I>  </P>  \r\n\r\n<P>Det afgøres efter de almindelige beregningsregler, om der som følge af  \r\n\r\n medlemmets arbejde i udtrædelsesperioden skal foretages ny beregning af  \r\n\r\n medlemmets individuelle sats ved genindtræden i efterlønsordningen. </P>  \r\n\r\n<P>Hvis et medlem er overgået til efterløn efter at have modtaget ydelser i  \r\n\r\n perioden efter lovens § 55, stk. 4, eller fra overgangsydelse og derfor er  \r\n\r\n overgået til efterløn direkte på 82 % satsen, udgør efterlønnen ved  \r\n\r\n genindtræden stadig 82 % af højeste dagpenge. Det gælder også, hvis medlemmet  \r\n\r\n under sin udtræden har haft arbejde, som efter de almindelige  \r\n\r\n beregningsregler ville have medført, at der skulle beregnes en ny  \r\n\r\n dagpengesats, jf. stk. 5. </P>  \r\n\r\n<P> <I>Til § 13:</I>  </P>  \r\n\r\n<P>Bestemmelsen medfører for eksempel, at medlemmet ikke må arbejde i de  \r\n\r\n første 5 uger efter genindtrædelsen i efterlønsordningen, og at reglerne om  \r\n\r\n begrænsning af arbejdet til højst 200 timer sammenlagt pr. kalenderår finder  \r\n\r\n tilsvarende anvendelse efter genindtræden i efterlønsordningen. </P>  \r\n\r\n<P>Ifølge bestemmelsens stk. 2 må et medlem højst arbejde 200 timer  \r\n\r\n sammenlagt i efterlønsperioderne i et kalenderår, hvor medlemmet både  \r\n\r\n udtræder og genindtræder i efterlønsordningen. </P>  \r\n\r\n<P>Det bemærkes, at bestemmelsen i direktoratets bekendtgørelse om arbejde i  \r\n\r\n efterlønsperioden vedrørende forholdsmæssig reduktion af de tilladte 200  \r\n\r\n arbejdstimer kun gælder første gang, et medlem overgår til efterløn. </P>  \r\n\r\n<P> <I>Overgangsordninger</I>  </P>  \r\n\r\n<P> <I>Til § 14:</I>  </P>  \r\n\r\n<P>Bestemmelsen i stk. 1 er en konsekvens af de særlige overgangsregler, der  \r\n\r\n blev fastsat ved arbejdsmarkedsreformen pr. 1. januar 1994. Den skal sikre,  \r\n\r\n at ingen medlemmer bliver dårligere stillet i overgangsperioden. </P>  \r\n\r\n<P>For såkaldte &#187;overgangspersoner&#171; er derfor fastsat en særlig  \r\n\r\n metode til opgørelse af ledighedsperioder, der ligger forud for 1. januar  \r\n\r\n 1994. </P>  \r\n\r\n<P>Bemærk, at beregningen af periodens længde i stedet kan foretages efter de  \r\n\r\n almindelige regler, hvis dette stiller medlemmet bedre. </P>  \r\n\r\n<P>Et medlem, der er overgået til efterløn før 1. januar 1994, fortsætter på  \r\n\r\n trin 1 indtil den satsskiftedato, der var beregnet efter de dagældende  \r\n\r\n regler, jf. stk. 2. </P>  \r\n\r\n<P>Et medlem, der er overgået til efterløn i tiden fra den 1. januar 1994 til  \r\n\r\n den 31. december 1995, fortsætter på trin 1 indtil den satsskiftedato, der  \r\n\r\n var beregnet efter de dagældende regler, jf. stk. 3. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 23. januar 1996 </I> </P>  \r\n\r\n<P CLASS=UNDERSKREVET-AF ALIGN=CENTER>Susanne L. Bærentzen </P>  \r\n\r\n<P CLASS=MINISTER ALIGN=RIGHT>/ Ole Poul Pedersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/02/1996"
        },
        {
            "displayName": "Accession",
            "displayValue": "C19960001560"
        },
        {
            "displayName": "Entydig dokumentidentifikation",
            "displayValue": "CM028775"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "23/01/1996"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir.f.Arbejdsløshedsforsikr., j.nr. 95-22-124"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}