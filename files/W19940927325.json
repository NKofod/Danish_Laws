{
    "id": 155845,
    "title": "Ankestyrelsens principafgørelse U-14-94 om erhvervssygdom - anerkendelse - keratotisk eksem - psoriasis - ikke - arbejdsbetinget - arbejdsskade",
    "documentTypeId": "240",
    "isSagsforlobPeriodValid": true,
    "shortName": "KEN nr 9273 af 15/10/1994",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-14-94 om erhvervssygdom - anerkendelse - keratotisk eksem - psoriasis - ikke - arbejdsbetinget - arbejdsskade</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen afviste at anerkende en anmeldt lidelse i form af forværring af forudbestående hudlidelse (psoriasis og keratotisk håndeksem) som en arbejdsskade hos en maler, der i ca. 23 år havde arbejdet med både opløsningsmiddel- og vandbaserede malinger, i de seneste 6 år som selvstændig malermester.</p>\r\n   <p class=\"TekstGenerel\">Afgørelsen blev begrundet med, at der ikke havde kunnet påvises nogen sikker sammenhæng mellem lidelsens fremkomst og beståen og et eller flere irritationsstoffers eller fysiske faktorers tilstedeværelse i arbejdsmiljøet.</p>\r\n   <p class=\"TekstGenerel\">Ankestyrelsen lagde herved vægt på, at der ikke var sket nogen væsentlig bedring af hudlidelsen i arbejdsfri perioder. Desuden havde lappeprøver i november 1993 været negative, ligesom tidligere prøver foretaget i årene 1985 - 1988.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lov nr. 390 af 20. maj 1992 - § 10, stk. 1, nr. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen vedrørte anerkendelse af en anmeldt forværring af forudbestående hudlidelse hos en maler.</p>\r\n<p>Manden havde i ca. 23 år arbejdet med både opløsningsmiddel- og vandbaserede malinger, i de seneste 6 år som selvstændig malermester.</p>\r\n<p>I oktober 1990 anmeldte arbejdsmedicinsk klinik mandens hudlidelse som en formodet arbejdsbetinget forværring af en forudbestående lidelse. Af anmeldelsen fremgik, at manden siden 1985 havde haft eksem i højre og venstre håndflade og på venstre fod.</p>\r\n<p>Ved speciallægeundersøgelse i november 1993 var der påvist keratotisk eksem i håndfladerne og psoriasis på venstre fodryg. Der var ikke påvist negle- eller hårbundsforandringer. Om mandens disposition var oplyst, at hans mor og bror begge havde haft astma og høfeber. Arbejdspauser havde ikke haft helbredende virkning på eksemet. Lappeprøver, foretaget med plast lim serie samt be-</p>\r\n<p>handlingsserie og acrylat, havde været negative, ligesom tidligere undersøgelser, der var foretaget i årene 1985 - 1988.</p>\r\n<p>Arbejdsskadestyrelsen afviste, at der var tale om en arbejdsskade, som var omfattet af arbejdsskadeforsikringsloven.</p>\r\n<p>Ved afgørelsen lagde Arbejdsskadestyrelsen vægt på, at manden havde en hudlidelse, herunder psoriasis, der efter styrelsens opfattelse ikke var arbejdsbetinget.</p>\r\n<p>Selvom hudlidelser i form af toksiske eksemer er nævnt i erhvervssygdomsfortegnelsen, anså Arbejdsskadestyrelsen det for overvejende sandsynligt, at mandens lidelse skyldtes andre forhold end den arbejdsmæssige påvirkning. Arbejdsskadestyrelsen lagde i den forbindelse vægt på, at der ikke var sket nogen forbedring af lidelsen i arbejdsfri perioder. Efter Arbejdsskadestyrelsens opfattelse var det tegn på, at der ikke var tale om en arbejdsbetinget lidelse.</p>\r\n<p>Manden anførte, at han ikke havde malet i den sidste del af 1993, og at eksemet forsvandt derefter. Mellem jul og nytår var han igen ude at male, og eksemet blussede op igen.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at den anmeldte hudlidelse ikke kunne anerkendes som arbejdsskade efter arbejdsskadeforsikringsloven.</p>\r\n<p>Begrundelsen var, at der ikke var påvist nogen hudlidelse, som var omfattet af § 2, gruppe B, punkt 3 i erhvervssygdomsbekendtgørelsen, da der ikke havde kunnet påvises nogen sikker sammenhæng mellem lidelsens fremkomst og beståen og et eller flere irritationsstoffers eller fysiske faktorers tilstedeværelse i arbejdsmiljøet.</p>\r\n<p>Ankestyrelsen lagde ved denne vurdering vægt på, at der ikke skete nogen væsentlig bedring af mandens hudlidelse i arbejdsfri perioder. Desuden blev der lagt vægt på, at lappeprøver foretaget i november 1993 var negative, ligesom de tidligere prøver foretaget i årene 1985 til 1988.</p>\r\n<p>Ankestyrelsen tiltrådte således Arbejdsskadestyrelsens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19940927325"
        },
        {
            "displayName": "Entydig dokumentidentifikation",
            "displayValue": "BS008639"
        },
        {
            "displayName": "Dato for indlæggelse",
            "displayValue": "03/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9273"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "15/10/1994"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 10701-94"
        },
        {
            "displayName": "Stikord",
            "displayValue": "U-14-94"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}