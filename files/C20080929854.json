{
    "id": 120591,
    "title": "Skrivelse om Genoptagelse af ejendomsværdiskatten eller lejeværdi af egen bolig for ejendomme beliggende i udlandet for indkomståret 1998 og efterfølgende indkomstår",
    "documentTypeId": "200",
    "isSagsforlobPeriodValid": true,
    "shortName": "SKR nr 9298 af 25/06/2008",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om Genoptagelse af ejendomsværdiskatten eller lejeværdi af egen bolig for ejendomme beliggende i udlandet for indkomståret 1998 og efterfølgende indkomstår</p>\r\n      <p class=\"TekstV\">SKAT har i SKM2008.369.SKAT udsendt foreløbig orientering om fristreglerne i forbindelse med anmodning om genoptagelse af ejendomsværdiskatten m.m. for udenlandske ejendomme efter EF-dommen (Theodor Jäger, C-256/06).</p>\r\n      <p class=\"TekstV\">Endvidere blev det meddelt, at SKAT var i færd med at afklare en række forhold i forbindelse med fastsættelsen af ejendomsværdiskat eller lejeværdi af egen bolig for de i udlandet beliggende ejendomme.</p>\r\n      <p class=\"TekstV\">SKAT har nu udsendt ny SKM2008.565.SKAT der erstatter den tidligere SKM2008.320.SKAT omkring retningslinier for fastsættelse af ejendomsværdiskat eller lejeværdi af egen bolig for ejendomme i udlandet for indkomståret 1998 og efterfølgende indkomstår.</p>\r\n      <p class=\"TekstV\">Genoptagelse</p>\r\n      <p class=\"TekstV\">Det fremgår af SKM2008.565.SKAT, at EF-dommen (Theodor Jäger, C-256/06) har underkendt hidtidig praksis om løbende beskatning af egen ejerbolig i udlandet. Der kan efter anmodning ske genoptagelse af skatteansættelsen med henblik på, at få opgjort ejendomsværdiskatten eller lejeværdi af egen bolig for de i udlandet beliggende ejendomme på samme måde som for ejendomme i Danmark.</p>\r\n      <p class=\"TekstV\">Det er en forudsætning for genoptagelse med henblik på nedsættelse, at den udenlandske ejendom er eller har været selvangivet.</p>\r\n      <p class=\"TekstV\">I forbindelse med en anmodning om genoptagelse skal der indsendes dokumentation for hvornår ejendommen er anskaffet i udlandet og evt. efterfølgende solgt. Dokumentationsmaterialet vil typisk være et skøde, købsaftale eller evt. andet officielt dokument.</p>\r\n      <p class=\"TekstV\">Fristregler</p>\r\n      <p class=\"TekstV\">I henhold til skatteforvaltningslovens § 26, stk. 2 kan der ske genoptagelse af skatteansættelser, hvis anmodningen herom fremsættes senest den 1. maj i det 4. år efter udløbet af de pågældende indkomstår.</p>\r\n      <p class=\"TekstV\">Hvis fristen i skatteforvaltningslovens § 26, stk. 2, er udløbet, kan der i henhold til skatteforvaltningsloven § 27, stk. 1, nr. 7, endvidere efter anmodning ske ekstraordinær genoptagelse fra og med det indkomstår, der har været til prøvelse i den underkendende afgørelse, eller fra og med et indkomstår, der er påbegyndt, men endnu ikke udløbet 3 år forud for underkendelsen af praksis.</p>\r\n      <p class=\"TekstV\">Da EF-dommen (Theodor Jäger, C-256/06) vedrørte 1998 er der adgang til at kunne anmode om ekstraordinær genoptagelse af beskatningen af udenlandske ejendomme erhvervet efter 1.januar 1998.</p>\r\n      <p class=\"TekstV\">SKAT har hermed ikke taget stilling til, om en anmodning om ekstraordinær genoptagelse giver grundlag for en ændring af skatteansættelsen.</p>\r\n      <p class=\"TekstV\">Efter skatteforvaltningslovens § 27, stk.2, skal anmodningen om genoptagelse efter skatteforvaltningsloven § 27, stk.1 nr. 7, fremsættes inden 6 måneder efter, at den skattepligtige er kommet til kundskab om det forhold, der begrunder fravigelse af fristen i § 26.</p>\r\n      <p class=\"TekstV\">6-måneders fristen regnes fra offentliggørelsen af denne SKAT-meddelelse på SKATs hjemmeside.</p>\r\n      <p class=\"TekstV\">Tilbagebetaling og forrentning</p>\r\n      <p class=\"TekstV\">Medfører en eventuel ændret skatteansættelse nedsættelse eller bortfald af restskat eller fremkommer der overskydende skat eller yderligere overskydende skat tilbagebetales beløbet og forrentes efter reglerne i kildeskattelovens § 62 A, stk. 3 og 4. Renterne er skattefri.</p>\r\n      <p class=\"TekstV\">Kompetence og klagefrister</p>\r\n      <p class=\"TekstV\">Anmodningen om genoptagelse af skatteansættelsen skal indgives til SKAT (et skattecenter), jf. skatteforvaltningslovens § 27, stk. 3.</p>\r\n      <p class=\"TekstV\">Ved klage over SKATs afgørelse gælder de almindelige klagebestemmelser.</p>\r\n      <p class=\"TekstV\">Gyldighed</p>\r\n      <p class=\"TekstV\">Meddelelsen træder i kraft og får virkning fra offentliggørelsen.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>SKAT, den 25. juni 2008</I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/07/2008"
        },
        {
            "displayName": "Accession",
            "displayValue": "C20080929854"
        },
        {
            "displayName": "Entydig dokumentidentifikation",
            "displayValue": "AN009169"
        },
        {
            "displayName": "Dato for førstegangsindlæggelse",
            "displayValue": "02/07/2008"
        },
        {
            "displayName": "Dato for indlæggelse",
            "displayValue": "02/07/2008"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9298"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "25/06/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin.,<br />SKAT, j.nr. 08-052936"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}