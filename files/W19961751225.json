{
    "id": 39873,
    "title": "Ekspropriation til motorvejen Dørup-Hadbjerg afgørelsen vedrører erstatning for nærhed til motorvej (Støj) ",
    "documentTypeId": "240",
    "isSagsforlobPeriodValid": false,
    "shortName": "KEN nr 17512 af 26/03/1996",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Afgørelsen vedrører erstatning for nærhed til motorvej (Støj) </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ekspropriation til motorvejen Dørup-Hadbjerg  \r\n\r\n afgørelsen vedrører erstatning for nærhed til motorvej (Støj) </H1>  \r\n\r\n<P></P>  \r\n\r\n<BR>  \r\n\r\n<P> <B>KENDELSE:</B>  </P>  \r\n\r\n<P> Ejendommen og motorvejsanlægget. </P>  \r\n\r\n<P>Matr. nr. x er en ejendom i landzone på 11.023 (m2). Den var pr. 1. januar  \r\n\r\n 1990 vurderet til ejendomsskyld med en kontant ejendomsværdi på 580.000 kr.,  \r\n\r\n heraf grundværdi 190.200 kr. </P>  \r\n\r\n<P>Ejendommen ligger øst for motorvejen ud til kommunevej Hæstvej. Før  \r\n\r\n motorvejen forløb kommunevej Resengårdsvej fra Hæstvej langs ejendommens  \r\n\r\n vestskel og mod nordvest. Denne vej blev afbrudt af motorvejen og nedlagt på  \r\n\r\n strækningen mellem Hæstvej og motorvejen. Hæstvej blev rettet ud og  \r\n\r\n motorvejen blev ført over denne. Ejendommen afstod ikke areal til motorvejen,  \r\n\r\n men til udretningen af Hæstvej. Afståelsen omfattede ca. 330 (m2). Samtidig  \r\n\r\n blev der tillagt ca. 280 (m2) fra naboejendommen og ca. 460 (m2) nedlagt  \r\n\r\n vejareal af Resengårdsvej. </P>  \r\n\r\n<P>På ejendommen er der opført et enfamiliehus med udnyttet tagetage. Desuden  \r\n\r\n er der en stor værkstedsbygning og en garage. Afstanden fra bygningerne til  \r\n\r\n motorvejens midte er ca. 200 m. På strækningen forbi ejendommen ligger  \r\n\r\n motorvejen på en dæmning, der ved Hæstvej er ca. 3 m høj. </P>  \r\n\r\n<P>Efter motorvejens åbning har ejerne påbegyndt opbygningen af en jordvold  \r\n\r\n ved ejendommens vestskel for at mindske støjgenerne. </P>  \r\n\r\n<P>Vejdirektoratet har efter ekspropriationskommissionens anmodning foretaget  \r\n\r\n en støjvurdering for ejendommen, dateret februar 1996. </P>  \r\n\r\n<P> Parternes påstande. </P>  \r\n\r\n<P>Ejerne har nedlagt påstand om, at der tillægges dem erstatning for  \r\n\r\n støjgener fra motorvejen, men de har ikke nøjere opgjort deres  \r\n\r\n erstatningskrav. De har henvist til, at de har afholdt betydelige udgifter  \r\n\r\n til etablering af jordvolden, og at det vil koste en del at få den  \r\n\r\n færdiggjort. Men selv efter færdiggørelsen af volden vil der være støjgener  \r\n\r\n på 1. salen, der har en bred altan ud mod motorvejen, og dette vil bevirke en  \r\n\r\n forringelse af ejendommens værdi. </P>  \r\n\r\n<P>Vejdirektoratet har nedlagt påstand om, at der ikke gives erstatning for  \r\n\r\n gener som følge af vejanlæggets nærhed. </P>  \r\n\r\n<P> Ekspropriationskommissionens afgørelse. </P>  \r\n\r\n<P>Ekspropriationskommissionen har taget udgangspunkt i, at der ikke findes  \r\n\r\n bestemmelser om støjbeskyttelse ved udbygning af bestående veje eller anlæg  \r\n\r\n af nye veje. Der er således ikke fastsat bestemte grænseværdier, der skal  \r\n\r\n overholdes, som det er tilfældet ved nybyggeri langs eksisterende veje.  \r\n\r\n Spørgsmålet om foranstaltninger imod eller erstatning for støjgener må  \r\n\r\n afgøres ud fra en konkret vurdering af forholdene på de enkelte ejendomme.  \r\n\r\n Det samme gælder spørgsmålet om erstatning for et anlægs dominerende  \r\n\r\n virkning. </P>  \r\n\r\n<P>I det foreliggende tilfælde er der efter kommissionens opfattelse ikke  \r\n\r\n tale om erstatningsberettigende gener fra motorvejen, der ligger i ret stor  \r\n\r\n afstand fra ejendommens bygninger. Under kommissionens besøg på ejendommen  \r\n\r\n føltes trafikstøjen fra motorvejen ikke generende hverken i haven eller på  \r\n\r\n gårdspladsen. Heller ikke inde i huset var der støjgener. I underetagen kunne  \r\n\r\n motorvejen hverken ses eller høres på grund af beplantning og den etablerede  \r\n\r\n jordvold. På 1. sal kunne vejen ses henover volden, men selv ude på altanen  \r\n\r\n var trafikstøjen fra motorvejen ikke generende. På grund af afstanden var der  \r\n\r\n heller ikke tale om dominans fra motorvejsdæmningen. </P>  \r\n\r\n<P>Herefter </P>  \r\n\r\n<PRE>  \r\n\r\n                        b e s t e m m e s:  \r\n\r\n</PRE>  \r\n\r\n<P>Der tilkendes ikke ejerne nogen erstatning for vejanlæggets nærhed. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19961751225"
        },
        {
            "displayName": "Entydig dokumentidentifikation",
            "displayValue": "CA007808"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17512"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "26/03/1996"
        },
        {
            "displayName": "Administrerende myndighed",
            "displayValue": "Ekspropriationskommissionen vedrørende fremtidige motorvejsanlæg i Jylland"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}