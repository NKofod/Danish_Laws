{
    "id": 212519,
    "title": "Forslag til folketingsbeslutning om afvisning af asylansøgere ved grænsen",
    "documentTypeId": "480",
    "isSagsforlobPeriodValid": true,
    "shortName": "2019/1 BSF 72",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 14. januar 2020 af Peter Skaarup (DF), René Christensen (DF), Kristian Thulesen Dahl (DF), Søren Espersen (DF), Pia Kjærsgaard (DF) og Marie Krarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om afvisning af asylansøgere ved grænsen</p>\r\n<p class=\"Tekst1Sp\">Folketinget pålægger regeringen at gennemføre de nødvendige ændringer i dansk lovgivning m.v. med henblik på at sikre, at dansk politi og andre myndighedspersoner får beføjelse til og instruks om at afvise asylansøgere ved grænsen, såfremt det utvivlsomt konstateres, at indrejsen til Danmark foregår fra et sikkert land.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Beslutningsforslaget er en delvis genfremsættelse af beslutningsforslag nr. B 98, folketingsåret 2015-16, med justerede og nye bemærkninger. Der henvises til www.folketingstidende.dk, Folketingstidende 2015-16, sektion A, B 98 som fremsat, sektion B, betænkning over B 98, og sektion F, møde 93, kl. 13:23, og møde 107, kl. 11:50.</p>\r\n<p class=\"NormalInd\">Afvisning af asylansøgere ved grænsen er ligeledes behandlet i beslutningsforslag nr. B 51, folketingsåret 2016-17, og beslutningsforslag nr. B 106, folketingsåret 2017-18. Der henvises til www.folketingstidende.dk, Folketingstidende 2016-17, sektion A, B 51 som fremsat, sektion B, betænkning over B 51, og sektion F, møde 72, kl. 15:10, og møde 101, kl. 13:27, og til Folketingstidende 2017-18, sektion A, B 106 som fremsat, sektion B, betænkning over B 106, og sektion F, møde 97, kl. 16:31, og møde 107, kl. 09:29.</p>\r\n<p class=\"NormalInd\">\r\n</p>\r\n<p class=\"Overskriftsnummer2\" style=\"text-align: justify;\">\r\n   <span class=\"Italic\">Baggrund for forslaget</span>\r\n</p>\r\n<p class=\"NormalInd\">Forslagsstillerne finder principielt, at asylansøgere skal afvises allerede ved de danske grænser, hvis de forsøger at indrejse til Danmark fra et sikkert land.</p>\r\n<p class=\"NormalInd\">Danmark har siden vedtagelsen af udlændingeloven af 8. juni 1983 modtaget mange asylansøgere. Mange af asylansøgerne er kommet fra lande i Mellemøsten og er rejst gennem flere sikre lande, herunder lande, der har underskrevet FN's flygtningekonvention, før ankomsten til Danmark.</p>\r\n<p class=\"NormalInd\">I spørgsmål om Danmarks udlændingepolitik er det vigtigt at være på forkant med udviklingen. Måske står Europa endnu en gang over for et massivt pres på de europæiske grænser med mange asylansøgere til følge. Tyrkiets præsident, Erdogan, har f.eks. truet med at åbne de tyrkiske grænser og sende de flere millioner flygtninge, der p.t. opholder sig i Tyrkiet, mod Europa.</p>\r\n<p class=\"NormalInd\">Det vil derfor være rettidig omhu, at Danmark indretter sin asylpolitik på en måde, så asylansøgere, der forsøger at indrejse til Danmark fra sikre lande, afvises ved grænsen.</p>\r\n<p class=\"Overskriftsnummer2\" style=\"text-align: justify;\">\r\n   <span class=\"Italic\">Ikke i strid med FN’s flygtningekonvention</span>\r\n</p>\r\n<p class=\"NormalInd\">Det er ikke i strid med FN’s flygtningekonvention fra 1951 at afvise asylansøgere ved grænsen, hvis disse kommer fra et sikkert land. Konventionen forbyder alene at udvise eller afvise flygtninge til usikre lande – ikke til sikre lande.</p>\r\n<p class=\"NormalInd\">Det følger af flygtningekonventionen fra 1951, artikel 33, stk. 1, om forbud mod udvisning eller afvisning, at: <span class=\"Italic\">»Ingen kontraherende stat må på nogensomhelst måde udvise eller afvise en flygtning ved grænserne til sådanne områder, hvor hans liv eller frihed ville være truet på grund af hans race, religion, nationalitet, hans tilhørsforhold til en særlig social gruppe eller hans politiske anskuelser.«</span></p>\r\n<p class=\"NormalInd\">Danmark kan således som den klare hovedregel afvise asylansøgere ved den dansk-tyske, dansk-svenske og dansk-polske grænse eller ved andre grænseovergange, hvis de kommer til Danmark fra sikre lande, med den begrundelse at asylansøgeren kommer fra et sikkert land. Det vil være tilfældet, hvis asylansøgeren forsøger at indrejse til Danmark fra eksempelvis Tyskland, Sverige eller Polen. De nævnte lande er sikre at opholde sig i. Desuden har de pågældende lande underskrevet FN's flygtningekonvention, og asylansøgere vil derfor nyde den samme beskyttelse i disse lande, som de ville kunne få i Danmark.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Peter Skaarup </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om afvisning af asylansøgere ved grænsen.</p>\r\n<p class=\"ForslagsNummer\">(Beslutningsforslag nr. B 72)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2019/1 BF 72",
            "stateLabel": "Forkastet",
            "references": [
                {
                    "shortName": "2019/1 BSF 72",
                    "title": "Forslag til folketingsbeslutning om afvisning af asylansøgere ved grænsen",
                    "presentationName": "Beslutningsforslag som fremsat",
                    "documentTypeId": 480,
                    "documentId": 212519,
                    "eliUri": "/eli/ft/20191BB00072",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/beslutningsforslag/b72/index.htm"
                },
                {
                    "shortName": "2019/1 BTB 72",
                    "title": "Betænkning over Forslag til folketingsbeslutning om afvisning af asylansøgere ved grænsen",
                    "presentationName": "Betænkning over beslutningsforslag",
                    "documentTypeId": 500,
                    "documentId": 214910,
                    "eliUri": "/eli/ft/20191DB00878",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "15/01/2020"
        },
        {
            "displayName": "Accession",
            "displayValue": "20191BB00072"
        },
        {
            "displayName": "Entydig dokumentidentifikation",
            "displayValue": "AX024149"
        },
        {
            "displayName": "Dato for førstegangsindlæggelse",
            "displayValue": "15/01/2020"
        },
        {
            "displayName": "Dato for indlæggelse",
            "displayValue": "15/01/2020"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "72"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}