{
    "id": 28222,
    "title": "Anvendelsen af forvaltningslovens begrundelsesregler ved Sundhedsstyrelsens beslutning om ikke at indstille en ansøger til en apotekerbevilling",
    "documentTypeId": "300",
    "isSagsforlobPeriodValid": true,
    "shortName": "FOU nr 1995.298",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n En mand ansøgte Sundhedsstyrelsen om at komme i betragtning ved tildeling  \r\n\r\n af bevilling til at drive apotek. Ansøgeren var efter Sundhedsstyrelsens  \r\n\r\n opfattelse ikke blandt de tre bedst egnede, og styrelsen undlod derfor at  \r\n\r\n indstille ham til Sundhedsministeriet. Ansøgeren modtog ingen begrundelse i  \r\n\r\n forbindelse med styrelsens indstilling eller ministeriets afgørelse af hvem  \r\n\r\n der  \r\n\r\n over for Dronningen skulle indstilles til at modtage den ledige bevilling.  \r\n\r\n</P>  \r\n\r\n<P class=\"Resume\">  \r\n\r\n Efter apotekerloven havde Sundhedsministeriet ikke mulighed for  \r\n\r\n at indstille en ansøger som ikke var omfattet af Sundhedsstyrelsens  \r\n\r\n indstilling  \r\n\r\n til ministeriet. Som følge heraf var Sundhedsstyrelsens afgørelse om ikke at  \r\n\r\n indstille en ansøger efter ombudsmandens opfattelse en afgørelse i  \r\n\r\n forvaltningslovens forstand.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden udtalte derfor at det var en fejl, at  \r\n\r\n Sundhedsstyrelsens meddelelse til ansøgeren om ikke at indstille ham til  \r\n\r\n Sundhedsministeriet, ikke var ledsaget af en begrundelse efter  \r\n\r\n forvaltningslovens begrundelsesregler. Da ansøgeren efterfølgende havde fået  \r\n\r\n en  \r\n\r\n begrundelse for styrelsens beslutning, foretog ombudsmanden sig ikke mere i  \r\n\r\n sagen.  \r\n\r\n (J. nr. 1994-618-810).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Anvendelsen af forvaltningslovens begrundelsesregler ved  \r\n\r\n Sundhedsstyrelsens beslutning om ikke at indstille en ansøger til en  \r\n\r\n apotekerbevilling  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 8. februar 1994 rettede A  \r\n\r\n første gang henvendelse til mig fordi A ikke var kommet i betragtning ved  \r\n\r\n tildeling af bevilling til at drive et bestemt apotek.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den undersøgelse som jeg i  \r\n\r\n anledning af A's henvendelse indledte, tog udgangspunkt i det forhold at  \r\n\r\n Sundhedsministeriets meddelelse til A i brev af 24. januar 1994 ikke var  \r\n\r\n ledsaget af en begrundelse. Brevet var sålydende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Ved kongelig resolution  \r\n\r\n af 17. januar 1994 er der meddelt (B) bevilling til at drive (apoteket).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sundhedsministeriet  \r\n\r\n tilbagesender vedlagt de bilag, der medfulgte Deres ansøgning om bevilling  \r\n\r\n til  \r\n\r\n ovennævnte apotek&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Undersøgelsen tog endvidere  \r\n\r\n udgangspunkt i § 20, stk. 1, og § 67, stk. 1, i lov nr. 279 af 6. juni 1984  \r\n\r\n om  \r\n\r\n apoteksvirksomhed (herefter apotekerloven) om proceduren i forbindelse med  \r\n\r\n besættelse af ledige apotekerbevillinger. Bestemmelserne var sålydende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;  \r\n\r\n<B>  \r\n\r\n § 20.  \r\n\r\n</B>  \r\n\r\n Ansøgning om en apotekerbevilling indsendes til  \r\n\r\n sundhedsstyrelsen, der afgiver en begrundet udtalelse til sundhedsministeren  \r\n\r\n om  \r\n\r\n de efter styrelsens opfattelse tre bedst egnede ansøgere i nummerorden.  \r\n\r\n Forinden udtalelsen afgives, rådfører sundhedsstyrelsen sig med de  \r\n\r\n konsulenter,  \r\n\r\n der er nævnt i § 67. Ved udtalelsens afgivelse offentliggør sundhedsstyrelsen  \r\n\r\n navnene på de anbefalede ansøgere i alfabetisk orden.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;  \r\n\r\n<B>  \r\n\r\n § 67.  \r\n\r\n</B>  \r\n\r\n I sager om meddelelse af apotekerbevillinger rådfører sundhedsstyrelsen  \r\n\r\n sig med 3 konsulenter om ansøgernes egnethed. Konsulenterne beskikkes for 4  \r\n\r\n år  \r\n\r\n ad gangen af sundhedsministeren efter indstilling fra henholdsvis Dansk  \r\n\r\n Farmaceutforening, Danske Apoteksteknikeres Forening og Danmarks  \r\n\r\n Apotekerforening.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Fra 1. juli 1994 er § 67  \r\n\r\n blevet ændret (lov nr. 451 af 1. juni 1994). Ordene &quot;om ansøgernes  \r\n\r\n egnethed&quot; i bestemmelsens første stykke er udgået. Bestemmelsen har  \r\n\r\n endvidere  \r\n\r\n fået følgende tilføjelse:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;  \r\n\r\n<I>  \r\n\r\n Stk. 4.  \r\n\r\n</I>  \r\n\r\n Konsulenterne skal alene udtale sig om, hvorvidt den  \r\n\r\n enkelte ansøger er egnet eller ikke egnet til at drive det pågældende apotek  \r\n\r\n eller lede det pågældende sygehusapotek.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgik af sagens akter  \r\n\r\n at der den 17. september 1993 blev afholdt et møde i Sundhedsstyrelsen mellem  \r\n\r\n de tre konsulenter som er nævnt i apotekerlovens § 67, stk. 1, og  \r\n\r\n repræsentanter  \r\n\r\n for Sundhedsstyrelsen. Af et notat vedrørende mødet fremgik at der var  \r\n\r\n enighed  \r\n\r\n blandt konsulenterne om, hvilke tre af i alt ti ansøgere der skulle  \r\n\r\n indstilles  \r\n\r\n til at drive apoteket. Konsulenterne havde forskellige forslag til  \r\n\r\n rækkefølgen  \r\n\r\n mellem disse tre.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 29. september 1993  \r\n\r\n fremsendte Sundhedsstyrelsen sin indstilling til Sundhedsministeriet.  \r\n\r\n Indstillingen indeholdt Sundhedsstyrelsens forslag til rækkefølgen mellem de  \r\n\r\n indstillede. Dagen efter offentliggjorde styrelsen de pågældendes navne,  \r\n\r\n bl.a. over for de øvrige ansøgere, herunder A.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Brevet havde følgende ordlyd:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Meddelelse i henhold  \r\n\r\n til § 20, stk. 1, i lov nr. 279 af 6. juni 1984 om apoteksvirksomhed.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sundhedsstyrelsen har til  \r\n\r\n Sundhedsministeriet indstillet nedennævnte 3 ansøgere til (apoteket):  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n (...)  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Til apoteket var indkommet 10  \r\n\r\n ansøgninger&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I et brev af 22. november  \r\n\r\n 1993 til Sundhedsministeriet anmodede A om en nærmere begrundelse for  \r\n\r\n Sundhedsstyrelsens indstilling med hensyn til apoteket.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ministeriet sendte brevet til  \r\n\r\n udtalelse i Sundhedsstyrelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 21. december 1993 sendte  \r\n\r\n Sundhedsministeriet A en samlet besvarelse af flere breve om besættelse af  \r\n\r\n bevillinger til forskellige apoteker (afsluttede sager). Om apoteket skrev  \r\n\r\n ministeriet bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Hvad angår den ledige  \r\n\r\n bevilling til (apoteket), har jeg i anledning af Deres brev af 22. november  \r\n\r\n 1993 anmodet Sundhedsstyrelsen om en udtalelse. Sundhedsstyrelsen har  \r\n\r\n fremsendt  \r\n\r\n vedlagte udtalelse af 7. december 1993.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Samtidig medsendes  \r\n\r\n Sundhedsstyrelsens indstilling til ministeriet af 29. september 1993  \r\n\r\n vedrørende  \r\n\r\n bevillingen til (apoteket), renset for oplysninger om de 3 indstillede  \r\n\r\n ansøgere&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I den nævnte udtalelse fra  \r\n\r\n Sundhedsstyrelsen havde styrelsen svaret ministeriet at  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;(i) vurdering af de  \r\n\r\n indstillede ansøgere er der lagt vægt på ansøgernes kvalifikationer m.h.t.  \r\n\r\n drift/økonomi, faglig kompetence og ledelse. De tre indstillede ansøgere er  \r\n\r\n alle  \r\n\r\n blevet bedømt til at have bedre ledelsesmæssige kvalifikationer end  \r\n\r\n (A)&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ministeren sluttede brevet  \r\n\r\n med at oplyse at sagen om besættelse af bevillingen til apoteket kunne  \r\n\r\n forventes færdigbehandlet i ministeriet inden for 14 dage.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 14. januar 1994 sendte  \r\n\r\n ministeriet sin forestilling til dronningen om tildeling af bevilling til  \r\n\r\n apoteket. Blandt de 10 ansøgere pegede ministeriet på B.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Dronningen bifaldt  \r\n\r\n indstillingen den 17. januar 1994 hvorefter Sundhedsministeriet den 24.  \r\n\r\n januar  \r\n\r\n 1994 bekendtgjorde navnet på den nye bevillingshaver til driften af apoteket.  \r\n\r\n Ministeriet sendte samtidig et brev herom til medansøgerne - og således også  \r\n\r\n til A.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Brevet er citeret ovenfor.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Med breve af 8. februar 1994,  \r\n\r\n 16. og 25. april 1994 rettede A henvendelse til mig.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 15. juni 1994 bad jeg  \r\n\r\n Sundhedsministeriet om en udtalelse angående A's klage over at ministeriets  \r\n\r\n afgørelse i brevet af 24. januar 1994 ikke var ledsaget af en begrundelse.  \r\n\r\n Jeg  \r\n\r\n henviste herved til forvaltningslovens § 22 og § 24.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På ministeriets foranledning  \r\n\r\n afgav Sundhedsstyrelsen den 30. juni 1994 en udtalelse. Styrelsen henviste  \r\n\r\n til  \r\n\r\n bemærkningerne til lov om apoteksvirksomhed, § 20, og anførte bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Loven trådte i kraft den 1.  \r\n\r\n januar 1985 - dvs. 2 år før forvaltningsloven.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sundhedsstyrelsen har hidtil  \r\n\r\n lagt til grund, at § 20 jf. § 67 i Lov om apoteksvirksomhed indeholdt bedre  \r\n\r\n eller i hvert fald mindst de samme retssikkerhedsgarantier i relation til  \r\n\r\n udnævnelser til ledige apoteksbevillinger som de almindelige  \r\n\r\n forvaltningsprocessuelle regler i forvaltningsloven, herunder reglen i denne  \r\n\r\n lovs § 22 og § 24.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sundhedsstyrelsen er ikke  \r\n\r\n bekendt med, at andre personalekategorier, ex lege, har fået tillagt samme  \r\n\r\n indsigt i og beføjelser til at præge indstillinger om udnævnelser.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Lov om apoteksvirksomhed  \r\n\r\n foreskriver, at Sundhedsstyrelsen skal afgive indstilling om de 3 bedst  \r\n\r\n egnede  \r\n\r\n i nummerorden. Loven er tavs med hensyn til de øvrige ansøgere.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det spørgsmål, der herefter  \r\n\r\n kan rejses, er, om Lov om apoteksvirksomhed udtømmende har gjort op med de  \r\n\r\n procedurer,  \r\n\r\n der gælder i relation til udnævnelser af apotekere, eller om den senere  \r\n\r\n forvaltningslov  \r\n\r\n stiller supplerende krav af forvaltningsprocessuel karakter, f.eks. det, der  \r\n\r\n er  \r\n\r\n indeholdt i § 24.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Dette spørgsmål lader sig  \r\n\r\n ikke umiddelbart besvare.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det vil formentlig forudsætte  \r\n\r\n en gennemgang af forvaltningslovens forarbejder med henblik på en vurdering  \r\n\r\n af,  \r\n\r\n om lovfæstede udnævnelsesprocedurer måtte være tilsigtet ændret til  \r\n\r\n forvaltningslovens minimumsgarantier.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Kan en sådan analyse ikke  \r\n\r\n bringe retlig relevante momenter frem, synes meget at kunne tale for, at  \r\n\r\n hidtidig praksis kan fortsætte.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bliver resultatet, at der  \r\n\r\n fremover skal formuleres begrundelser, opstår det yderligere spørgsmål, om  \r\n\r\n det  \r\n\r\n måtte gælde alle ansøgere, eller kun de 2 indstillede, der ikke kom i  \r\n\r\n betragtning.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sundhedsstyrelsens  \r\n\r\n indstilling til eller rådgivning af Sundhedsministeriet i sager om udnævnelse  \r\n\r\n af apotekere har efter Sundhedsstyrelsens opfattelse ikke karakter af  \r\n\r\n afgørelser i forvaltningslovens forstand, jf. denne lovs § 2, stk. 1.  \r\n\r\n Reglerne  \r\n\r\n i forvaltningslovens § 22 og § 24 finder derfor ikke anvendelse på  \r\n\r\n Sundhedsstyrelsens indstilling.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sundhedsstyrelsen er mest  \r\n\r\n tilbøjelig til at mene, at begrundelseskravet i givet fald kun kan finde  \r\n\r\n anvendelse i relation til de 2 indstillede. Det er kun i relation til disse,  \r\n\r\n der kan tales om en afgørelse i forbindelse med Sundhedsministeriets  \r\n\r\n stillingtagen. (A) var imidlertid ikke blandt de indstillede.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det modsatte resultat synes  \r\n\r\n at måtte betyde, at § 20, stk. 1 ændres radikalt - og så radikalt at der  \r\n\r\n næppe  \r\n\r\n er grundlag herfor i forbindelse med stillingtagen til en konkret klagesag og  \r\n\r\n vil iøvrigt betyde, at Sundhedsministeriet ville blive sat i en umulig  \r\n\r\n situation, idet ministeriet efter Sundhedsstyrelsens opfattelse kun har  \r\n\r\n valget  \r\n\r\n og afgørelseskompetencen i relation til de 3 indstillede.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en udtalelse som jeg modtog  \r\n\r\n den 3. oktober 1994, udtalte Sundhedsministeriet bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter § 20, stk. 1, i lov nr.  \r\n\r\n 279 af 6. juni 1984 om apoteksvirksomhed indsendes ansøgning om en  \r\n\r\n apotekerbevilling til Sundhedsstyrelsen, der afgiver en begrundet udtalelse  \r\n\r\n til indenrigsministeren (nu sundhedsministeren) om de efter styrelsens  \r\n\r\n opfattelse 3 bedst egnede ansøgere i nummerorden. Forinden udtalelsen afgives  \r\n\r\n rådfører Sundhedsstyrelsen sig med de konsulenter, der rådgiver styrelsen i  \r\n\r\n forfremmelsessager. Ved udtalelsens afgivelse offentliggør Sundhedsstyrelsen  \r\n\r\n navnene på de anbefalede ansøgere i alfabetisk orden.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter bestemmelsens stk. 3,  \r\n\r\n har en ansøger ret til at blive gjort bekendt med de udtalelser, der afgives  \r\n\r\n om  \r\n\r\n den pågældende.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter lovens § 67, stk. 1,  \r\n\r\n rådfører Sundhedsstyrelsen sig i sager om meddelelse af apotekerbevillinger  \r\n\r\n med  \r\n\r\n 3 konsulenter om ansøgernes egnethed. Konsulenterne beskikkes for 4 år ad  \r\n\r\n gangen af indenrigsministeren (nu sundhedsministeren) efter indstilling fra  \r\n\r\n henholdsvis Dansk Farmaceutforening, Danske Apoteksteknikeres Forening og  \r\n\r\n Danmarks Apotekerforening.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Baggrunden for den ved  \r\n\r\n apotekerloven af 1984 gennemførte ændrede ordning var i følge bemærkningerne  \r\n\r\n til lovforslaget et ønske om at præcisere ansvaret for indstillingerne til  \r\n\r\n Indenrigsministeriet. Ifølge lovbemærkningerne havde der i praksis under  \r\n\r\n tiden  \r\n\r\n hos ansøgerne været tvivl om det reelle ansvar for indstillingerne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Med 1984-loven afskaffedes  \r\n\r\n derfor ordningen med fremsendelse af forfremmelseskonsulenternes udtalelse  \r\n\r\n til  \r\n\r\n Indenrigsministeriet. Det forudsættes efter bemærkningerne til lovforslaget,  \r\n\r\n at  \r\n\r\n konsulenternes rådgivning af styrelsen finder sted mundtligt og i form af  \r\n\r\n samlede drøftelser mellem konsulenterne og styrelsen. I tilfælde af markeret  \r\n\r\n uenighed om bedømmelsen af en ansøgers kvalifikationer må Sundhedsstyrelsen i  \r\n\r\n forbindelse med udtalelsen til Indenrigsministeriet gøre opmærksom herpå. Den  \r\n\r\n enkelte konsulent kan begære medsendt en særlig udtalelse for sig til  \r\n\r\n Indenrigsministeriet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgår af side 7 i  \r\n\r\n vedlagte &quot;Beretning om arbejdet i Indenrigsministeriets  \r\n\r\n apotekerlovsudvalg, nedsat den 18. maj 1993&quot; (skal være 1983, min  \r\n\r\n bemærkning), at Danmarks Apotekerforenings repræsentant i udvalget havde  \r\n\r\n ønsket, at det af bemærkningerne til lovbestemmelsen om  \r\n\r\n forfremmelseskonsulenternes rådgivning af Sundhedsstyrelsen fremgik, at  \r\n\r\n konsulenternes mulighed for at markere uenighed med Sundhedsstyrelsen om  \r\n\r\n bedømmelsen af ansøgernes kvalifikationer også omfattede rækkefølgen af de 3  \r\n\r\n bedst kvalificerede. Sundhedsstyrelsen og Amtsrådsforeningens repræsentanter  \r\n\r\n fandt derimod, at lovudkastets bemærkninger gav en god og præcis beskrivelse  \r\n\r\n af  \r\n\r\n fremgangsmåden ved konsulenternes rådgivning af Sundhedsstyrelsen og kunne  \r\n\r\n ikke  \r\n\r\n tiltræde, at der skulle indføres pligt for Sundhedsstyrelsen til i alle  \r\n\r\n tilfælde at udforme sit standpunkt under &quot;overopsyn&quot; af  \r\n\r\n konsulenterne.  \r\n\r\n Apotekerforeningens ønske blev ikke imødekommet i det fremsatte lovforslag.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det bemærkes for  \r\n\r\n fuldstændighedens skyld, at bestemmelsen i apotekerlovens § 67, stk 1, er  \r\n\r\n ændret med virkning fra den 1. juli 1994 ved lov nr. 451 af 1. juni 1994.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som det fremgår af  \r\n\r\n ovenstående er der ved lov fastsat en helt speciel fremgangsmåde for  \r\n\r\n behandlingen af sager om tildeling af ledige bevillinger til at drive apotek.  \r\n\r\n Efter Sundhedsministeriets opfattelse har denne regulering forrang for  \r\n\r\n reglerne  \r\n\r\n i forvaltningsloven.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sundhedsministeriet har i  \r\n\r\n praksis fortolket bestemmelsen i apotekerlovens § 20 således, at  \r\n\r\n sundhedsministeren ikke kan udnævne en ansøger, der ikke er indstillet af  \r\n\r\n Sundhedsstyrelsen som en af de 3 bedst egnede. Denne fortolkning støtter  \r\n\r\n ministeriet bl.a. på, at ministeriet ikke for disse ansøgeres vedkommende er  \r\n\r\n i  \r\n\r\n besiddelse af oplysninger om, hvorvidt de pågældende vil være fagligt  \r\n\r\n kvalificerede til at drive det pågældende apotek. De eneste dokumenter, der  \r\n\r\n foreligger for Sundhedsministeriet om ansøgere, der ikke er omfattet af  \r\n\r\n Sundhedsstyrelsens indstilling, er de pågældendes egne ansøgninger.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Da ministeriet som nævnt ikke  \r\n\r\n har mulighed for at udnævne en ansøger, der ikke er indstillet af  \r\n\r\n Sundhedsstyrelsen, træffer ministeriet heller ikke en afgørelse i  \r\n\r\n forvaltningslovens forstand for så vidt angår disse ansøgere.  \r\n\r\n Sundhedsministeriet vil derfor ikke være i stand til at give en rigtig  \r\n\r\n begrundelse, da ministeriet ikke ved og ikke skal vide, hvorfor  \r\n\r\n Sundhedsstyrelsen ikke har medtaget en bestemt ansøger blandt de indstillede.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Beslutning om, at en ansøger  \r\n\r\n ikke kan komme i betragtning ved tildeling af bevillingen til et konkret  \r\n\r\n apotek  \r\n\r\n træffes i de her omhandlede tilfælde i realiteten af Sundhedsstyrelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I forbindelse med  \r\n\r\n fremsendelsen af indstillingen til Sundhedsministeriet og den lovbestemte  \r\n\r\n offentliggørelse af navnene på de tre indstillede underretter  \r\n\r\n Sundhedsstyrelsen  \r\n\r\n samtlige ansøgere om navnene på de af styrelsen indstillede ansøgere. Som  \r\n\r\n følge  \r\n\r\n af lovens detaljerede og udtømmende regulering af Sundhedsstyrelsens  \r\n\r\n behandling  \r\n\r\n af bevillingsansøgningerne er Sundhedsstyrelsen efter Sundhedsministeriets  \r\n\r\n opfattelse ikke forpligtet til i disse tilfælde at begrunde indstillingen for  \r\n\r\n så vidt angår de ansøgere, der ikke indstilles.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det bemærkes i denne  \r\n\r\n forbindelse, at Sundhedsministeriet først påbegynder behandlingen af sager om  \r\n\r\n tildeling af apotekerbevilling 15 dage efter modtagelsen af den pågældende  \r\n\r\n sag.  \r\n\r\n Dette skyldes hensynet til at sikre ansøgere, herunder ikke-indstillede  \r\n\r\n ansøgere mulighed for at benytte sig af adgangen i apotekerlovens § 20, stk.  \r\n\r\n 3,  \r\n\r\n til at blive gjort bekendt med de udtalelser, der er afgivet om den  \r\n\r\n pågældende.  \r\n\r\n Benytter en ansøger sig af retten til aktindsigt efter § 20, stk. 3, udskyder  \r\n\r\n eller afbryder ministeriet behandlingen af den pågældende sag, indtil den  \r\n\r\n pågældende har haft lejlighed til at fremkomme med eventuelle  \r\n\r\n bemærkninger.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I et brev til A udtalte jeg  \r\n\r\n herefter bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Sagen rejser spørgsmål  \r\n\r\n om  \r\n\r\n</P>  \r\n\r\n<P class=\"Nummer\" style='margin-left:36.0pt;text-indent:-18.0pt;mso-list:l1  \r\n\r\n level1 lfo2;tab-stops:19.85pt list 36.0pt left 49.6pt'>  \r\n\r\n hvorvidt Sundhedsministeriet eller Sundhedsstyrelsen  \r\n\r\n har truffet afgørelse i forvaltningslovens forstand i forhold til Dem, og  \r\n\r\n</P>  \r\n\r\n<P class=\"Nummer\" style='margin-left:36.0pt;text-indent:-18.0pt;mso-list:l1  \r\n\r\n level1 lfo2;tab-stops:19.85pt list 36.0pt left 49.6pt'>  \r\n\r\n om der med proceduren i apotekerlovens §§ 20 og 67 er  \r\n\r\n gjort udtømmende op med, hvilke forvaltningsprocessuelle krav der kan stilles  \r\n\r\n i  \r\n\r\n relation til udnævnelse af apotekere.  \r\n\r\n</P>  \r\n\r\n<P class=\"NormalInd\">  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n Ad 1)  \r\n\r\n</B>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Forvaltningslovens regler om  \r\n\r\n begrundelse gælder alene i afgørelsessager hvor den pågældende part ikke får  \r\n\r\n fuldt ud medhold, jf. lovens § 2, stk. 1, sammenholdt med § 22.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som det fremgår, har  \r\n\r\n Sundhedsstyrelsen i anledning af sagen anført at forvaltningslovens  \r\n\r\n begrundelseskrav i det højeste kan antages at gælde i relation til de  \r\n\r\n ansøgere  \r\n\r\n som styrelsen har indstillet efter lovens § 20, stk. 1, og som ikke kommer i  \r\n\r\n betragtning. Styrelsen har herved henvist til at det kun er i forhold til  \r\n\r\n disse  \r\n\r\n der kan tales om en afgørelse i forbindelse med ministeriets stillingtagen.  \r\n\r\n Styrelsen har i den sammenhæng anført at ministeriet efter styrelsens  \r\n\r\n opfattelse kun har &quot;valget og afgørelseskompetencen i relation til de 3  \r\n\r\n indstillede&quot;. Hvad de øvrige ansøgere angår, har styrelsen anført at  \r\n\r\n reglerne i forvaltningslovens §§ 22 og 24 ikke finder anvendelse på  \r\n\r\n Sundhedsstyrelsens indstilling til Sundhedsministeriet. Der er netop tale om  \r\n\r\n en indstilling (og ikke en afgørelse).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg må forstå styrelsens  \r\n\r\n udtalelse på den måde at der hvad de ansøgere angår som ikke bliver  \r\n\r\n indstillet  \r\n\r\n af styrelsen, hverken fra ministeriets eller styrelsens side foreligger en  \r\n\r\n afgørelse i forvaltningslovens forstand.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sundhedsministeriet har  \r\n\r\n tilsluttet sig Sundhedsstyrelsens fortolkning af apotekerlovens § 20 og har  \r\n\r\n til støtte for synspunktet om at ministeriet ikke har mulighed for at udnævne  \r\n\r\n en ikke indstillet ansøger, gjort gældende at ministeriet ikke har  \r\n\r\n oplysninger  \r\n\r\n om, hvorvidt disse øvrige ansøgere vil være fagligt kvalificerede til at  \r\n\r\n drive  \r\n\r\n det apotek sagen drejer sig om. Efter ministeriets opfattelse træffer det på  \r\n\r\n nævnte baggrund ikke en afgørelse i forvaltningslovens forstand for så vidt  \r\n\r\n angår disse ansøgere. Som led i en mere praktiskorienteret argumentation har  \r\n\r\n ministeriet anført at ministeriet ikke er i besiddelse af andre oplysninger  \r\n\r\n om  \r\n\r\n de ikke indstillede ansøgere end de pågældendes egne ansøgninger. Ministeriet  \r\n\r\n ved ikke hvorfor Sundhedsstyrelsen ikke har medtaget en bestemt ansøger  \r\n\r\n blandt  \r\n\r\n de indstillede, og er derfor ikke i stand til at give en &quot;rigtig  \r\n\r\n begrundelse&quot; over for denne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg må endvidere forstå  \r\n\r\n Sundhedsministeriets udtalelse på den måde at ministeriet - i modsætning til  \r\n\r\n Sundhedsstyrelsen  \r\n\r\n - er af den opfattelse at styrelsen træffer en afgørelse i forvaltningslovens  \r\n\r\n forstand i forhold til disse øvrige ansøgere, men at styrelsen som følge af  \r\n\r\n den  \r\n\r\n &quot;detaljerede og udtømmende regulering af Sundhedsstyrelsens behandling  \r\n\r\n af  \r\n\r\n bevillingsansøgningerne&quot; efter ministeriets opfattelse  \r\n\r\n<I>  \r\n\r\n ikke  \r\n\r\n</I>  \r\n\r\n efter forvaltningsloven er  \r\n\r\n forpligtet til at begrunde sit valg over for disse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sundhedsministeriet træffer  \r\n\r\n efter apotekerloven afgørelse om hvem der over for dronningen skal indstilles  \r\n\r\n til at modtage en ledig bevilling. Sundhedsstyrelsens og Sundhedsministeriets  \r\n\r\n fortolkning af lovens § 20 sammenholdt med § 67, hvorefter den lovfæstede  \r\n\r\n høring af Sundhedsstyrelsen betragtes som imperativ, kan ikke give mig  \r\n\r\n anledning til bemærkninger.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Når denne fortolkning lægges  \r\n\r\n til grund, kan der efter min opfattelse ikke herske tvivl om at  \r\n\r\n Sundhedsstyrelsens  \r\n\r\n beslutning om ikke at indstille en ansøger til Sundhedsministeriet indebærer  \r\n\r\n en  \r\n\r\n afgørelse i forvaltningslovens forstand. Jeg kan således tilslutte mig  \r\n\r\n Sundhedsministeriets  \r\n\r\n opfattelse af dette spørgsmål.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n Ad 2)  \r\n\r\n</B>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Forarbejderne til  \r\n\r\n apotekerloven yder af gode grunde ikke bidrag til besvarelse af spørgsmålet  \r\n\r\n om  \r\n\r\n hvorvidt der med reglerne i apotekerlovens §§ 20 og 67 er gjort udtømmende op  \r\n\r\n med, hvilke forvaltningsprocessuelle krav der kan stilles i relation til  \r\n\r\n udnævnelse af apotekere. Loven blev vedtaget før fremsættelsen af det  \r\n\r\n lovforslag der førte til forvaltningsloven.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sundhedsstyrelsen har i sin  \r\n\r\n udtalelse i anledning af sagen anført at svaret må søges ved en nærmere  \r\n\r\n gennemgang af forvaltningslovens forarbejder. Sundhedsstyrelsen har herefter  \r\n\r\n i  \r\n\r\n den sammenhæng anført at apotekerlovens udnævnelsesprocedurer ikke uden  \r\n\r\n retligt  \r\n\r\n relevante momenter kan være &quot;tilsigtet ændret til forvaltningslovens  \r\n\r\n minimumsgarantier&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sundhedsministeriet har på  \r\n\r\n sin side i udtalelsen til mig gjort gældende at den helt specielle  \r\n\r\n fremgangsmåde for behandlingen af sager om tildeling af ledige bevillinger  \r\n\r\n til  \r\n\r\n at drive apotek må have forrang for reglerne i forvaltningsloven.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Forarbejderne til  \r\n\r\n forvaltningsloven indeholder bl.a. følgende bemærkninger af betydning for  \r\n\r\n sagen  \r\n\r\n (Folketingstidende 1985-86, tillæg A, sp. 160 og 163):  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Lovforslagets § 24  \r\n\r\n sammenholdt med § 36 indebærer endvidere, at § 24 uanset indholdet af  \r\n\r\n eksisterende bestemmelser om begrundelse vil udgøre mindstekravet til  \r\n\r\n begrundelsens indhold (Justitsministeriets bemærkninger til lovforslagets  \r\n\r\n kapitel 6 om begrundelse; min bemærkning).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som anført ovenfor i  \r\n\r\n bemærkningerne til kapitel 6 supplerer lovforslagets § 24 eksisterende regler  \r\n\r\n om begrundelse således, at begrundelserne inden for de pågældende områder  \r\n\r\n mindst skal opfylde de krav, der følger af denne bestemmelse (bemærkningerne  \r\n\r\n til lovforslagets § 24; min bemærkning)&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Forvaltningslovens § 36 er  \r\n\r\n sålydende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;  \r\n\r\n<B>  \r\n\r\n § 36.  \r\n\r\n</B>  \r\n\r\n Bestemmelser i andre love eller bestemmelser fastsat i medfør  \r\n\r\n af lov, som stiller mere omfattende krav til begrundelsens indhold end de,  \r\n\r\n der  \r\n\r\n følger af § 24, opretholdes.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Justitsministeriets havde ved  \r\n\r\n fremsættelsen af lovforslaget følgende bemærkninger til bestemmelsen  \r\n\r\n (Folketingstidende 1985-86, tillæg A, sp. 179):  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Bestemmelsen sikrer, at  \r\n\r\n bestående regler, der stiller mere omfattende krav til begrundelsens indhold,  \r\n\r\n opretholdes. Det vil følge af almindelige fortolkningsprincipper, at regler i  \r\n\r\n lovgivningen, hvorefter afgørelser, der giver den pågældende part fuldt ud  \r\n\r\n medhold,  \r\n\r\n skal begrundes, fortsat vil gælde ved siden af den nu i § 22, foreslåede  \r\n\r\n regel  \r\n\r\n om ledsagende begrundelse af afgørelser, der ikke giver den pågældende fuldt  \r\n\r\n ud  \r\n\r\n medhold. Det er derfor ikke fundet nødvendigt at medtage en udtrykkelig regel  \r\n\r\n herom i den i § 36 foreslåede bestemmelse.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Både Sundhedsstyrelsen og  \r\n\r\n Sundhedsministeriet har som det fremgår, afgivet udtalelse ud fra den  \r\n\r\n forudsætning at der består en regelkonflikt mellem apotekerlovens og  \r\n\r\n forvaltningslovens  \r\n\r\n regler.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som det fremgår, indeholder  \r\n\r\n forvaltningslovens bestemmelser og forarbejder svaret på eventuelle  \r\n\r\n konflikter  \r\n\r\n mellem ældre lovbestemmelser om begrundelse og forvaltningslovens regler:  \r\n\r\n Forvaltningslovens regler udgør efter lovens ikrafttræden et minimum således  \r\n\r\n at mere vidtgående regler opretholdes. Efter min opfattelse er de  \r\n\r\n processuelle regler i apotekerlovens §§ 20 og 67 ved forvaltningslovens  \r\n\r\n vedtagelse på denne baggrund suppleret med forvaltningslovens  \r\n\r\n (minimums)regler  \r\n\r\n om begrundelse. Jeg bemærker for en fuldstændigheds skyld at apotekerloven  \r\n\r\n ikke indeholder nogen bestemmelse om begrundelse, og at jeg derfor ikke kan  \r\n\r\n tilslutte mig den nævnte forudsætning (om regelkonflikt).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n Konklusion  \r\n\r\n</B>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som anført ovenfor indebar Sundhedsstyrelsens  \r\n\r\n beslutning om ikke at indstille Dem som bevillingshaver til (apoteket) en  \r\n\r\n afgørelse i forvaltningslovens forstand i forhold til Dem. Som følge heraf  \r\n\r\n skulle Sundhedsstyrelsens meddelelse til Dem herom i brev af 30. september  \r\n\r\n 1993  \r\n\r\n have været ledsaget af en begrundelse, jf. forvaltningslovens §§ 22 og 24.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Brevet indeholdt ingen  \r\n\r\n begrundelse hvilket jeg må betragte som en fejl.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har gjort  \r\n\r\n Sundhedsstyrelsen og Sundhedsministeriet bekendt med min opfattelse, men  \r\n\r\n foretager mig i øvrigt ikke noget i den anledning. Jeg henviser herved til at  \r\n\r\n De med Sundhedsstyrelsens udtalelse af 7. december 1993 til ministeriet har  \r\n\r\n modtaget en begrundelse for styrelsens afgørelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/06/2003"
        },
        {
            "displayName": "Accession",
            "displayValue": "O19950029870"
        },
        {
            "displayName": "Entydig dokumentidentifikation",
            "displayValue": "AX003494"
        },
        {
            "displayName": "Dato for førstegangsindlæggelse",
            "displayValue": "25/06/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "298"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Indenrigs- og sundhedsministeriet"
        },
        {
            "displayName": "Underskriftdato",
            "displayValue": "01/01/1995"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Motiver",
            "parents": [
                "Almindelige emner",
                "Lovfortolkning"
            ]
        },
        {
            "tag": "Afgørelsesbegrebet",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens afslutning"
            ]
        },
        {
            "tag": "Begrundelse",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens afslutning"
            ]
        },
        {
            "tag": "Sundhedsvæsen, læger og sygehuse",
            "parents": [
                "Forvaltningsret",
                "Enkelte forvaltningsområder"
            ]
        }
    ],
    "hasFobTags": true
}