{
    "id": 145483,
    "title": "Forslag til folketingsbeslutning om at sikre, at den nuværende frist for sletning af fingeraftryk i Danmark bibeholdes",
    "documentTypeId": "480",
    "isSagsforlobPeriodValid": true,
    "shortName": "2012/1 BSF 64",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 19. februar 2013 af Peter Skaarup (DF), Pia Adelsteen (DF), Tom Behnke (KF) og Mike Legarth (KF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at sikre, at den nuværende frist for sletning af fingeraftryk i Danmark bibeholdes</p>\r\n<p class=\"Tekst1Sp\">Folketinget pålægger regeringen i indeværende folketingsår at sikre, at den nuværende frist for sletning af fingeraftryk i Danmark bibeholdes.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Under punkt 4.2 i bemærkningerne til L 90, folketingsåret 2009-10 (Frist for sletning af oplysninger om dna-profiler vedrørende sigtede, men ikke dømte personer), fremgår det, at: »Der vil . . . blive fastsat regler om, at fingeraftryk ikke må opbevares i mere end 10 år efter en frifindelse eller påtaleopgivelse mv. svarende til, hvad der efter lovforslaget vil gælde for oplysninger om dna-profiler«. Justitsministeren har i sit svar til Folketingets Retsudvalg på REU alm. del spørgsmål nr. 280 netop henvist til pkt. 4.2 i bemærkningerne til L 90, og tilkendegivet, at ministeren nu vil fastsætte regler om, at fingeraftryk fra sigtede, men ikke dømte personer, skal slettes efter 10 år. Reglerne, der skal fastsættes administrativt, er i øjeblikket under udarbejdelse i Justitsministeriet.</p>\r\n<p class=\"NormalInd\">Ifølge bemærkningerne til L 90, vil Justitsministeriet således indføre en frist på 10 år for sletning af fingeraftryk fra sigtede men ikke dømte personer på baggrund af en fortolkning af Menneskerettighedsdomstolens generelle bemærkninger til dom af 4. december 2008 (S. og Marper mod Storbritannien). Domstolen lagde især vægt på, at bl.a. fingeraftryk udtaget i forbindelse med mistanke om et strafbart forhold i Storbritannien kunne opbevares uafhængigt af lovovertrædelsens karakter eller alvor og uafhængigt af den sigtedes alder, at opbevaringen var tidsubegrænset, og at der alene var begrænsede muligheder for at få fjernet eller destrueret materialet efter en eventuel frifindelse eller påtaleopgivelse.</p>\r\n<p class=\"NormalInd\">Som udgangspunkt kan fingeraftryk i Danmark opbevares, indtil den registrerede fylder 80 år, eller senest 2 år efter den pågældendes død, uafhængigt af om der er tale om et fingeraftryk, der stammer fra en person, som er dømt, eller som er sigtet, men senere frifundet m.v.</p>\r\n<p class=\"NormalInd\">Forslagsstillerne ønsker med beslutningsforslaget at forhindre, at regeringen udarbejder administrative regler om, at fingeraftryk fra sigtede, men ikke dømte personer, skal slettes efter 10 år. Bl.a. på baggrund af de teknologiske landvindinger inden for retsteknikken, vil forslagsstillerne sikre, at den nuværende frist for sletning af fingeraftryk i Danmark bibeholdes, så det også fremover gælder, at fingeraftryk opbevares, indtil den registrerede fylder 80 år, eller senest 2 år efter den pågældendes død. Ved at fastholde denne frist sikrer man, at de efterforskningsmæssige muligheder ved fingeraftryk udnyttes fuldt ud.</p>\r\n<p class=\"NormalInd\">Desuden er forslagsstillerne ikke enige i ministeriets fortolkning af Menneskerettighedsdomstolens dom, idet forslagsstillerne kan konstatere, at der i Danmark er en række krav til optagelse af fingeraftryk (jf. retsplejelovens § 792). Således skal den pågældende med rimelig grund være mistænkt for en lovovertrædelse, der er undergivet offentlig påtale, og optagelsen af fingeraftryk må antages at være af væsentlig betydning for efterforskningen, jf. retsplejelovens § 792 a. I andre tilfælde kan optagelse af fingeraftryk ske, hvis den pågældende med rimelig grund er mistænkt for en lovovertrædelse, der efter loven kan medføre fængsel i 1 år eller 6 måneder eller derover, jf. retsplejelovens § 792 b. Derudover er der i Danmark en frist for sletning af fingeraftryk som beskrevet ovenfor, og man opbevarer ikke fingeraftryk fra personer under 15 år.</p>\r\n<p class=\"NormalInd\">Endelig frygter forslagsstillerne, at der vil skulle anvendes betydelige ressourcer på at identificere de fingeraftryk, der skal slettes, såfremt man indfører en frist på 10 år. Af bemærkningerne til L 90 fremgår det således: »Det er . . . ikke muligt i fingeraftryksregistret generelt at identificere samtlige tidligere optagne fingeraftryk, som i givet fald skal slettes som følge af, at der er forløbet 10 år efter en frifindelse, påtaleopgivelse mv.« Ressourcerne i politiet er i forvejen utilstrækkelige, og forslagsstillerne mener ikke, det er en god og effektiv udnyttelse af ressourcerne at sætte politifolk i gang med et omfattende skrivebordsarbejde for at slette fingeraftryk.</p>\r\n<p class=\"NormalInd\">En sletning af fingeraftryk fra sigtede, men ikke dømte personer efter 10 år vil indebære, at de efterforskningsmæssige muligheder bliver væsentlig forringede. Det vil desuden koste politiet ressourcer, som kunne være brugt på mange andre opgaver. Det er slet ikke i danskernes interesse, og derfor fremsættes beslutningsforslaget.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Peter Skaarup </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at sikre, at den nuværende frist for sletning af fingeraftryk i Danmark bibeholdes.</p>\r\n<p class=\"ForslagsNummer\">(Beslutningsforslag nr. B 64)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": true,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2012/1 BF 64",
            "stateLabel": "Forkastet",
            "references": [
                {
                    "shortName": "2012/1 BSF 64",
                    "title": "Forslag til folketingsbeslutning om at sikre, at den nuværende frist for sletning af fingeraftryk i Danmark bibeholdes",
                    "presentationName": "Beslutningsforslag som fremsat",
                    "documentTypeId": 480,
                    "documentId": 145483,
                    "eliUri": "/eli/ft/20121BB00064",
                    "externalLink": ""
                },
                {
                    "shortName": "2012/1 BTB 64",
                    "title": "Betænkning over Forslag til folketingsbeslutning om at sikre, at den nuværende frist for sletning af fingeraftryk i Danmark bibeholdes",
                    "presentationName": "Betænkning over beslutningsforslag",
                    "documentTypeId": 500,
                    "documentId": 152248,
                    "eliUri": "/eli/ft/20121DB01025",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20121/beslutningsforslag/b64/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "20/02/2013"
        },
        {
            "displayName": "Accession",
            "displayValue": "20121BB00064"
        },
        {
            "displayName": "Entydig dokumentidentifikation",
            "displayValue": "AX014732"
        },
        {
            "displayName": "Dato for førstegangsindlæggelse",
            "displayValue": "20/02/2013"
        },
        {
            "displayName": "Dato for indlæggelse",
            "displayValue": "26/02/2013"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "64"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}