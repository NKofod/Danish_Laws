{
    "id": 172794,
    "title": "Arbejdets udførelse – arbejde på tag",
    "documentTypeId": "240",
    "isSagsforlobPeriodValid": true,
    "shortName": "KEN nr 10311 af 30/04/2015",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdets udførelse – arbejde på tag</p>\r\n<div class=\"Resume\">\r\n   <p class=\"TekstGenerel\">Arbejdstilsynet traf afgørelse med påbud om, at en virksomhed straks skulle standse arbejdet indtil der er truffet foranstaltninger mod nedstyrtningsfare fra tagryg.</p>\r\n   <p class=\"TekstGenerel\">Virksomheden påbydes at standse arbejdet indtil der er truffet effektive foranstaltninger til at forebygge risikoen for nedstyrtning i forbindelse med skorstensrensning.</p>\r\n   <p class=\"TekstGenerel\">Et enigt Arbejdsmiljøklagenævn fastholdt Arbejdstilsynets påbud om at standse arbejdet indtil der er truffet foranstaltninger mod nedstyrtningsfare.</p>\r\n   <p class=\"TekstGenerel\">Arbejdsmiljøklagenævnet lagde vægt på, at der på tilsynstidspunktet den 6. oktober 2014 var en overhængende, betydelig fare ved arbejdet på taget, da Arbejdstilsynet konstaterede, at en af virksomhedens medarbejdere stod på tagrygningen af et hus i ca. 7,8 meters højde i gang med at rense husets skorsten uden at være sikret mod nedstyrtningsfare.</p>\r\n   <p class=\"TekstGenerel\">Arbejdsmiljøklagenævnet lagde til grund, at Arbejdstilsynet den 6. oktober 2014 konstaterede, at virksomhedens medarbejder stod på tagrygningen af et hus i gang med at rense husets skorsten.</p>\r\n   <p class=\"TekstGenerel\">Arbejdsmiljøklagenævn lagde desuden til grund, at Arbejdstilsynet konstaterede, at der var tale om et 1½ plansvilla, hvor taghældningen var ca. 40 grader, tagfodhøjden 3,6 meter og tagrygningen i en højde på ca. 7,8 meter.</p>\r\n</div>\r\n<p class=\"NormalInd\">[Adressat udeladt]</p>\r\n<p class=\"NormalInd\">Arbejdsmiljøklagenævnet har på møde den 28. april 2015 behandlet [Navn udeladt]s klage over Arbejdstilsynets afgørelse af 10. oktober 2014.</p>\r\n<p class=\"NormalInd\">Ved afgørelsen blev der afgivet påbud om, at virksomheden skulle standse arbejdet på taget på [adresse udeladt].</p>\r\n<p class=\"NormalInd\">Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p class=\"NormalInd\">Arbejdsmiljøklagenævnet fastholder Arbejdstilsynet afgørelse af 10. oktober 2014 med påbud om at virksomheden straks skulle standse arbejdet på taget på [adresse udeladt].</p>\r\n<p class=\"Overskriftsnummer2\">B E G R U N D E L S E</p>\r\n<p class=\"NormalInd\">Arbejdsmiljøklagenævnet lægger vægt på, at der på tilsynstidspunktet den 6. oktober 2014 var en overhængende, betydelig fare ved arbejdet på taget, da Arbejdstilsynet konstaterede, at en af virksomhedens medarbejdere stod på tagrygningen af et hus i ca. 7,8 meters højde i gang med at rense husets skorsten uden at være sikret mod nedstyrtningsfare.</p>\r\n<p class=\"NormalInd\">Nævnet har lagt til grund, at Arbejdstilsynet den 6. oktober 2014 konstaterede, at virksomhedens medarbejder stod på tagrygningen af et hus i gang med at rense husets skorsten.</p>\r\n<p class=\"NormalInd\">Nævnet har desuden lagt til grund, at Arbejdstilsynet konstaterede, at der var tale om et 1½ plansvilla, hvor taghældningen var ca. 40 grader, tagfodhøjden 3,6 meter og tagrygningen i en højde på ca. 7,8 meter.</p>\r\n<p class=\"NormalInd\">Det fremgår af arbejdsmiljøloven, at Arbejdstilsynet, såfremt tilsynet skønner det nødvendigt for at afværge en overhængende, betydelig fare for de ansattes sikkerhed eller sundhed, kan påbyde, at fare straks imødegås herunder at arbejdet i øvrigt standes.</p>\r\n<p class=\"Overskriftsnummer2\" style=\"text-align: left;\">\r\n   <span class=\"Underline\">Bemærkninger til klagen:</span>\r\n</p>\r\n<p class=\"NormalInd\">[Navn udeladt] har i klagen anført, at den ansatte udførte arbejdet i fuld overensstemmelse med den udarbejdede branchevejledning for skorstensfejerarbejde, samt at skorstensfejere har lært på sikker og forsvarlig vis at begå sig ved udførelse af arbejdet på et tag.</p>\r\n<p class=\"NormalInd\">Virksomheden anfører i den forbindelse, at der er tale om en medarbejder, der via sin uddannelse er særligt trænet og instrueret i at bevæge sig sikkert og fornuftigt. Dertil er medarbejderen iført egnet fodtøj.</p>\r\n<p class=\"NormalInd\">Virksomheden har desuden i brev af 3. november 2014 anført, at arbejdet på taget har en varighed af 3-5 minutter, og at der i branchen ikke anvendes faldsikring, når der er tale om arbejde af så kort varighed.</p>\r\n<p class=\"NormalInd\">Virksomheden har videre oplyst, at det fremgår af At-vejledning A. 2.1. om nedstyrtning- og gennemstyrtningsfare på bygge- og anlægspladser, at sikkerhedsforanstaltninger kan undlades ved kortvarige arbejdsopgaver.</p>\r\n<p class=\"NormalInd\">Virksomheden anfægter i brev af 3. november 2014, Arbejdstilsynet beskrivelse af vejrforholdene, på tidspunktet for tilsynsbesøget. Virksomheden anfører, at medarbejderen er i stand til at afgøre om vejret giver anledning til at skulle indstille arbejdet, hvilket det på dagen for tilsynsbesøget ikke gjorde.</p>\r\n<p class=\"NormalInd\">Virksomheden anfører, at stigen var opstillet forskriftsmæssigt korrekt, idet stigen var opstillet lige under de fast monterede trin på taget. Disse trin udgør et fuldt forsvarligt punkt at holde i for medarbejderen, når der trædes fra stigen og videre op på taget.</p>\r\n<p class=\"NormalInd\">Arbejdsmiljøklagenævnet skal hertil bemærke, at nævnet vurderer, at der forelå en overhængende, betydelig fare for at virksomhedens medarbejder, som stod på tagrygningen af et hus i ca. 7,8 meters højde, kunne styrte ned og med alvorlig personskade eller død til følge.</p>\r\n<p class=\"NormalInd\">Nævnet skal desuden bemærke, at det ikke har betydning for sagen, om der er tale om en kortvarig arbejdsopgave på 3-5 minutter eller længere, da virksomhedens medarbejder på intet tidspunkt under arbejdet på taget var sikret mod nedstyrtning.</p>\r\n<p class=\"NormalInd\">Nævnet skal endvidere bemærke, at der ikke er truffet afgørelse efter reglerne om bygge- og anlægsarbejde, og at afgørelsen drejer sig om adgangsforholdene til taget.</p>\r\n<p class=\"NormalInd\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p class=\"NormalInd\">Arbejdsmiljøklagenævnet henviser til</p>\r\n<p class=\"NormalInd\">Om Arbejdstilsynet hjemmel til at standse arbejdet</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 2, i lov om arbejdsmiljø jf. Beskæftigelsesministeriets lovbekendtgørelse nr. 1072 af 7. september 2010.</p>\r\n<p class=\"NormalInd\">Om arbejdets udførelse</p>\r\n<p class=\"Liste1\">\r\n   <span class=\"Liste1Nr\">•</span> § 38, i lov om arbejdsmiljø jf. Beskæftigelsesministeriets lovbekendtgørelse nr. 1072 af 7. september 2010.</p>\r\n<p class=\"Liste1\">\r\n   <span class=\"Liste1Nr\">•</span> § 13, stk. 1, nr. 1, i Arbejdstilsynets bekendtgørelse nr. 559 af 17. juni 2004 om arbejdets udførelse.</p>\r\n<p class=\"NormalInd\">Reglerne kan læses på de følgende sider.</p>\r\n<p class=\"Overskriftsnummer2\">O P L Y S N I N G E R N E   I   S A G E N</p>\r\n<p class=\"NormalInd\">Sagen er afgjort på grundlag af de akter, som klagenævnet har modtaget fra Arbejdstilsynet samt brev af 10. oktober 2014 fra [navn udeladt].</p>\r\n<p class=\"Overskriftsnummer2\">På klagenævnets vegne</p>\r\n<p class=\"Overskriftsnummer2\">[Navn udeladt]</p>\r\n<p class=\"Overskriftsnummer2\">[Stilling udeladt]</p>\r\n<p class=\"Overskriftsnummer2\" style=\"text-align: left;\">Kopi til:</p>\r\n<p class=\"TabelTekst\">[Adressat udeladt]</p>\r\n<p class=\"TabelTekst\">[Adressat udeladt]</p>\r\n<p class=\"Overskriftsnummer1\" style=\"text-align: left;\">Regler</p>\r\n<p class=\"Overskriftsnummer1\" style=\"text-align: left;\">Lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"NormalInd\">…</p>\r\n<p class=\"Overskriftstekst1\">Kapitel 5</p>\r\n<p class=\"Overskriftstekst1\">Arbejdets udførelse</p>\r\n<p class=\"NormalInd\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"NormalInd\">…</p>\r\n<p class=\"Overskriftsnummer1\">Kapitel 13</p>\r\n<p class=\"Overskriftsnummer1\">Arbejdstilsynet</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 77.</span> Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.</p>\r\n<p class=\"NormalInd\">…</p>\r\n<p class=\"Overskriftsnummer1\" style=\"text-align: left;\">Arbejdstilsynets bekendtgørelse nr. 559 af 17. juni 2004 om arbejdets udførelse</p>\r\n<p class=\"NormalInd\">…</p>\r\n<p class=\"Overskriftsnummer1\">Særlige krav</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 13.</span> Ved udførelse af arbejdet skal det sikres</p>\r\n<p class=\"Liste1\">\r\n   <span class=\"Liste1Nr\">1.</span> at der er truffet effektive foranstaltninger til at forebygge risiko for sammenstyrtning, nedstyrtning, sammenskridning, ulykker hidrørende fra elektrisk strøm rystelser og lignende.</p>\r\n<p class=\"Liste1\">\r\n   <span class=\"Liste1Nr\">2.</span> …</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/08/2015"
        },
        {
            "displayName": "Accession",
            "displayValue": "W20151031125"
        },
        {
            "displayName": "Entydig dokumentidentifikation",
            "displayValue": "BE006335"
        },
        {
            "displayName": "Dato for indlæggelse",
            "displayValue": "28/08/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10311"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "30/04/2015"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., j.nr. 2014-6020-63313"
        },
        {
            "displayName": "Stikord",
            "displayValue": "Arbejdets udførelse, standse arbejde på tag, skorstensfejer"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}