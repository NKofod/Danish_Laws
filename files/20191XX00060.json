{
    "id": 210363,
    "title": "Skriftlig fremsættelse (3. oktober 2019) - L 28",
    "documentTypeId": "380",
    "isSagsforlobPeriodValid": true,
    "shortName": "2019/1 SF.L L 28",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (3. oktober 2019)</p>\r\n<p class=\"Fremsaetter\">\r\n   <span class=\"Bold\">Ministeren for fødevarer, fiskeri og ligestilling </span>(Mogens Jensen):</p>\r\n<p class=\"TekstGenerel\">Herved tillader jeg mig for Folketinget at fremsætte:</p>\r\n<p class=\"ForslagsTitel\">Forslag til lov om ændring af lov om dyrlæger (Afgift til finansiering af drift af medicinregisteret VetStat m.v.)</p>\r\n<p class=\"ForslagsNummer\">(Lovforslag nr. L 28)</p>\r\n<p class=\"TekstGenerel\">Forslaget fremsættes delvis med baggrund i den politiske aftale om Veterinærforlig III 2018-2021, der blev indgået den 13. december 2017, mellem den daværende regering, Socialdemokratiet, Dansk Folkeparti, Enhedslisten, Alternativet, Radikale Venstre og Socialistisk Folkeparti.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det foreslås således at tilvejebringe hjemmel til, at driften af Fødevarestyrelsens medicinregister VetStat efter en nødvendig teknisk omlægning og modernisering kan finansieres gennem opkrævning af betaling fra ejere af dyrehold registreret i Det Centrale Husdyrbrugsregister (CHR).</p>\r\n<p class=\"TekstGenerel\">\r\n</p>\r\n<p class=\"TekstGenerel\">VetStat er Fødevarestyrelsens IT-system til registrering af forbrug af veterinære lægemidler. Blandt de vigtigste formål med registret er at monitorere udviklingen i forbruget af antibiotika til dyr i Danmark, og på den baggrund igangsætte initiativer, som kan sænke antibiotikaforbruget til dyr.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det er nødvendigt at gennemføre en teknisk omlægning og modernisering af systemet (fremtidssikring), da det nuværende IT-system er teknologisk utidssvarende. Moderniseringen vil øge registerets anvendelighed både i landbrugets administration af husdyrbesætningerne og i den nationale indsats for at begrænse antibiotikaforbruget. Dette vil bl.a. ske ved, at det bliver muligt, at antibiotikaforbruget kan opgøres på besætningsniveau, hvor forbruget i det nuværende system opgøres på ejendomsniveau (CHR-niveau).</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det er hensigten, at drift efter idriftsættelse af det nye VetStat skal finansieres ved opkrævning af betaling hos ejere af dyrehold med svin eller kvæg registreret i CHR.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Ud over den foreslåede ændring, der udspringer af veterinærforliget, foreslås en række yderligere ændringer i loven.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det foreslås, at hjemlen til at opkræve gebyr til dækning af omkostningerne ved ekstra kontrol, som gennemføres efter, at der er påvist manglende overholdelse af loven eller regler fastsat i medfør af loven eller af den Europæiske Unions forordninger, overføres fra tekstanmærkning i finansloven til lov om dyrlæger. Gebyret skal som hidtil betales af de dyrlæger og virksomheder, som er genstand for ekstra kontrol. Forslaget fremsættes i henhold til normal praksis om, at materielle tekstanmærkninger skal indarbejdes i den relevante lovgivning, når dette er muligt.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Endvidere ønskes det med lovforslaget at tilvejebringe den fornødne hjemmel til, at de veterinærstuderende ved Københavns Universitet som led i uddannelsen kan deltage i diagnostik og behandling af dyr ved universitetets dyrehospitaler og i den forbindelse udøve dyrlægegerning.</p>\r\n<p class=\"TekstGenerel\">\r\n</p>\r\n<p class=\"TekstGenerel\">De studerendes deltagelse i diagnostik og behandling af dyr som led i deres uddannelse er en forudsætning for, at de kan opnå de fornødne færdigheder til efter bestået kandidateksamen at kunne udøve dyrlægegerning på fuldt forsvarlig vis. Det vil være en forudsætning, at de veterinærstuderendes behandling af dyr altid sker efter en dyrlæges anvisninger og under dennes ansvar.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Den foreslåede bestemmelse giver ligeledes ministeren for fødevarer, fiskeri og ligestilling hjemmel til at kunne fastsætte regler om hvilke studiekrav, der skal være opfyldt for, at de veterinærstuderende kan deltage i diagnostik og behandling af dyr og udøve dyrlægegerning.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det foreslås endvidere, at betegnelsen ”euforiserende stoffer” i loven ændres til ”afhængighedsskabende lægemidler”. Der er tale om to betegnelser for samme midler, og med forslaget skabes der parallelitet mellem den betegnelse, der anvendes i lov om dyrlæger og den betegnelse, der anvendes på det humane sundhedsområde.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Herudover foreslås det, at der skabes hjemmel til, at dyrlæger beskæftiget ved Københavns Universitets dyrehospitaler i forhold til deres behandling af privatejede dyr undergives tilsyn på lige fod med dyrlæger ved privatejede dyrehospitaler eller privatpraktiserende dyrlæger i øvrigt.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Efter den nugældende § 32, stk. 1, i lov om dyrlæger, er dyrlæger undergivet tilsyn af ministeren for fødevarer, fiskeri og ligestilling (Fødevarestyrelsen). Dog er dyrlæger, der er ansat ved statslige undervisnings – og forskningsinstitutioner, undtaget fra tilsynet, for så vidt angår deres virksomhed ved disse institutter.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Med den foreslåede tilsynsforpligtelse vil Fødevarestyrelsen kunne følge op på henvendelser fra dyreejere over behandling af dyr, uanset om behandlingen er foretaget af en dyrlæge ansat på et privatejet dyrehospital, en privatpraktiserende dyrlæge i øvrigt eller af en dyrlæge beskæftiget ved Københavns Universitets dyrehospitaler.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Københavns Universitetet driver på nuværende tidspunkt to dyrehospitaler, henholdsvis Universitetshospitalet for Store Husdyr og Universitetshospitalet for Familiedyr. Begge dyrehospitaler, der organisatorisk er en del af universitetets Institut for Klinisk Veterinærmedicin, tager privatejede dyr under behandling på linje med behandling af dyr på privatejede dyrehospitaler eller privatpraktiserende dyrlæger i øvrigt.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Endelig foreslås det, at § 8 b ophæves. Bestemmelsen, der knytter sig til ordningen med egenkontrol med dyrevelfærd i landbrugsbesætninger, har mistet sin betydning, fordi ordningen med egenkontrol er ophævet. Ordningen blev ophævet i 2016 og erstattet af regler om målrettet dyrevelfærdsindsats, der vedrører dyrlægers rådgivning om dyrevelfærd som led i sundhedsrådgivning.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Miljø- og Fødevareministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2019/1 LF 28",
            "stateLabel": "Vedtaget",
            "references": [
                {
                    "shortName": "2019/1 SF.L L 28",
                    "title": "Skriftlig fremsættelse (3. oktober 2019) - L 28",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 210363,
                    "eliUri": "/eli/ft/20191XX00060",
                    "externalLink": ""
                },
                {
                    "shortName": "2019/1 LSF 28",
                    "title": "Forslag til Lov om ændring af lov om dyrlæger (Afgift til finansiering af drift af medicinregisteret VetStat m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 210368,
                    "eliUri": "/eli/ft/201912L00028",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/lovforslag/l28/index.htm"
                },
                {
                    "shortName": "2019/1 BTL 28",
                    "title": "Betænkning over Forslag til lov om ændring af lov om dyrlæger\n(Afgift til finansiering af drift af medicinregisteret VetStat m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 211246,
                    "eliUri": "/eli/ft/201914L00170",
                    "externalLink": ""
                },
                {
                    "shortName": "2019/1 LSV 28",
                    "title": "Forslag til Lov om ændring af lov om dyrlæger (Afgift til finansiering af drift af medicinregisteret VetStat m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 211435,
                    "eliUri": "/eli/ft/201913L00028",
                    "externalLink": ""
                },
                {
                    "shortName": "LOV nr 1431 af 17/12/2019",
                    "title": "Lov om ændring af lov om dyrlæger (Afgift til finansiering af drift af medicinregisteret VetStat m.v.)",
                    "presentationName": "Ændringslov",
                    "documentTypeId": 20,
                    "documentId": 211507,
                    "eliUri": "/eli/lta/2019/1431",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "04/10/2019"
        },
        {
            "displayName": "Accession",
            "displayValue": "20191XX00060"
        },
        {
            "displayName": "Entydig dokumentidentifikation",
            "displayValue": "CK002163"
        },
        {
            "displayName": "Dato for førstegangsindlæggelse",
            "displayValue": "04/10/2019"
        },
        {
            "displayName": "Dato for indlæggelse",
            "displayValue": "04/10/2019"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 28"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}