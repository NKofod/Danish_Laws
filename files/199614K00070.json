{
    "id": 108313,
    "title": "1996 BTL 70   BETÆNKNING OVER I. FORSLAG TIL LOV OM ÆNDRING AF LOV OM KOMMUNERNES   STYRELSE (KØBENHAVNS KOMMUNES INDDRAGELSE UNDER LOVEN) (L 70) II. FORSLAG TIL   LOV OM ÆNDRING AF FORSKELLIGE LOVBESTEMMELSER OM KØBENHAVNS KOMMUNE   (KØBENHAVNS KOMMUNES INDDRAGELSE UNDER LOV OM KOMMUNERNES STYRELSE) (L 71)     NR L 70 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 70",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 70 </P>  \r\n\r\n<P></P>  \r\n\r\n<P>Betænkning over I. Forslag til lov om ændring af lov om kommunernes  \r\n\r\n styrelse (Københavns Kommunes inddragelse under loven) (L 70) II. Forslag til  \r\n\r\n lov om ændring af forskellige lovbestemmelser om Københavns Kommune  \r\n\r\n (Københavns Kommunes inddragelse under lov om kommunernes styrelse) (L 71)  \r\n\r\n<BR>  \r\n\r\n Nr L 70 1996-97, 1. samling </P>  \r\n\r\n<P></P>  \r\n\r\n<P>Afgivet af Kommunaludvalget </P>  \r\n\r\n<P></P>  \r\n\r\n<P>Afgivet: 19970130 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslagene i nogle møder og har herunder stillet  \r\n\r\n spørgsmål til indenrigsministeren, som denne har besvaret skriftligt. </P>  \r\n\r\n<P>Der er af indenrigsministeren stillet ændringsforslag til det under II  \r\n\r\n anførte lovforslag, hvorom henvises til de ledsagende bemærkninger. </P>  \r\n\r\n<P>Herefter indstiller <I>udvalget</I> det under I anførte lovforslag til  \r\n\r\n<I>vedtagelse uændret</I> og det under II anførte lovforslag til  \r\n\r\n<I>vedtagelse</I> med de af indenrigsministeren stillede ændringsforslag.  \r\n\r\n</P>  \r\n\r\n<P>Ændringsforslag </P>  \r\n\r\n<P>til </P>  \r\n\r\n<P> <B>II. Forslag til lov om ændring af forskellige lovbestemmelser om  \r\n\r\n Københavns Kommune</B>  </P>  \r\n\r\n<P>(Københavns Kommunes inddragelse under lov om kommunernes styrelse)Af  \r\n\r\n<I>indenrigsministeren,</I> tiltrådt af <I>udvalget:</I>  </P>  \r\n\r\n<P>Til § 2 <B>1)</B> I indledningen indsættes efter &#187;som ændret&#171;  \r\n\r\n ordene: &#187;bl.a. ved § 12 i lov nr. 377 af 22. maj 1996 og&#171;. </P>  \r\n\r\n<P> <B>2)</B>  <I>Nr. 3</I> og <I>4</I> udgår, og i stedet indsættes som nyt  \r\n\r\n nummer: </P>  \r\n\r\n<P> <B>&#187;01.</B>  <I>§ 10, stk. 4,</I> affattes således: </P>  \r\n\r\n<P> <I>&#187;Stk. 4.</I> Et bevillingsnævns afslag kan indbringes for  \r\n\r\n kommunalbestyrelsen. Indbringelsen skal være modtaget hos kommunalbestyrelsen  \r\n\r\n senest 4 uger efter, at afgørelsen er meddelt den pågældende. Afslaget skal  \r\n\r\n indeholde oplysning om adgangen til at indbringe afgørelsen for  \r\n\r\n kommunalbestyrelsen og om fristen herfor.&#171;&#187; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Erhvervsministeriet har efter fremsættelsen af lovforslaget  \r\n\r\n oplyst, at ministeriet ved høringen havde overset en ændring af loven om  \r\n\r\n restaurationsvirksomhed, hvorved § 10, stk. 4, blev ændret. </P>  \r\n\r\n<P>De foreslåede ændringer indebærer, at § 10, stk. 4, affattes på grundlag  \r\n\r\n af denne lovændring. </P>  \r\n\r\n<P>Klaus Hækkerup (S) fmd. <I>Erling Christensen (S) Poul Erik Dyrlund (S)  \r\n\r\n Holger Graversen (S) Ole Stavad (S) Kristen Touborg (SF) Vibeke Peschardt  \r\n\r\n (RV) Dorte Bennedsen (S) Anne Baastrup (SF) Else Winther Andersen (V) Helge  \r\n\r\n Sander (V) Mariann Fischer Boel (V) Jens Vibjerg (V) Pia Christmas-Møller  \r\n\r\n (KF) Torben Rechendorff (KF) Jens Jørgensen (KF) Poul Nødgaard (DF)</I> nfmd.  \r\n\r\n</P>  \r\n\r\n<P>Fremskridtspartiet, Enhedslisten og Centrum-Demokraterne havde ikke  \r\n\r\n medlemmer i udvalget. </P>  \r\n\r\n<P>Ændringsforslag </P>  \r\n\r\n<P>Af <I>indenrigsministeren:</I>  </P>  \r\n\r\n<P>Til § 1 <B>1)</B> I den under <I>nr. 16</I> foreslåede <I>§ 64 a</I>  \r\n\r\n affattes <I>stk. 1</I> således: </P>  \r\n\r\n<P>&#187;I styrelsesvedtægten for Frederiksberg, Københavns, Odense, Aalborg  \r\n\r\n og Århus Kommuner kan der træffes bestemmelse om, at formændene for de  \r\n\r\n stående udvalg har den øverste daglige ledelse af den del af kommunens  \r\n\r\n administration, der varetager udvalgets forvaltningsområder.  \r\n\r\n Kommunalbestyrelsens formand har den øverste daglige ledelse af kommunens  \r\n\r\n øvrige administration, i det omfang andet ikke er bestemt i  \r\n\r\n styrelsesvedtægten. Endvidere kan det i styrelsesvedtægten bestemmes, at  \r\n\r\n kommunalbestyrelsens formand eller formanden for et stående udvalg tillige er  \r\n\r\n formand for havneudvalget, jf. § 19, stk. 2.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Nogle magistratskommuner har efter fremsættelsen af lovforslaget  \r\n\r\n rettet henvendelse til Indenrigsministeriet og tilkendegivet, at de ønsker  \r\n\r\n mulighed for at henlægge ledelsen af skatteforvaltningen, der efter  \r\n\r\n lovforslaget ligger hos borgmesteren, til en udvalgsformand. </P>  \r\n\r\n<P>Baggrunden for ønsket er, at ledelsen af skattevæsenet og folkeregistret i  \r\n\r\n de fleste magistratskommuner i dag er henlagt til en rådmand og ikke til  \r\n\r\n borgmesteren. På grund af det store antal ansatte i skatteforvaltningen m.v.  \r\n\r\n vil det kunne være vanskeligt for borgmesteren at overtage denne  \r\n\r\n ledelsesmæsssige opgave. </P>  \r\n\r\n<P>Efter den foreslåede bestemmelse i lovforslagets § 64 a, stk. 1, har  \r\n\r\n formændene for de stående udvalg ledelsen af den del af kommunens  \r\n\r\n administration, der varetager udvalgets forvaltningsområder, mens  \r\n\r\n borgmesteren har ledelsen af kommunens øvrige administration, herunder  \r\n\r\n skatteforvaltningen. </P>  \r\n\r\n<P>Med ændringsforslaget skabes der hjemmel til, at kommunalbestyrelsen i  \r\n\r\n styrelsesvedtægten kan bestemme, at en udvalgsformand ud over ledelsen af den  \r\n\r\n del af administrationen, der varetager udvalgets forvaltningsområder, kan få  \r\n\r\n overladt den administrative ledelse af andre forvaltningsområder. Dette vil  \r\n\r\n muliggøre, at ledelsen af skatteforvaltningen i overensstemmelse med  \r\n\r\n magistratskommunernes ønsker vil kunne henlægges til en udvalgsformand,  \r\n\r\n således at borgmesteren ikke skal overtage denne opgave. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslagene ved 2. behandling blev henvist </P>  \r\n\r\n<P>til fornyet udvalgsbehandling, behandlet disse i et møde og har </P>  \r\n\r\n<P>herunder stillet spørgsmål til indenrigsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Et af svarene er optrykt som bilag til tillægsbetænkningen. </P>  \r\n\r\n<P>Herefter indstiller <I>udvalget</I> lovforslagene til <I>vedtagelse</I> i  \r\n\r\n den affattelse, hvori de foreligger efter 2. behandling. </P>  \r\n\r\n<P>Et mindretal (Venstres medlemmer af udvalget) tilføjer: </P>  \r\n\r\n<P>Venstre kan tilslutte sig det ændringsforslag, der af indenrigsministeren  \r\n\r\n blev stillet til L 70 uden for betænkningen til 2. behandling, om, at det kan  \r\n\r\n være nødvendigt at uddelegere en del af den arbejdsbyrde, som  \r\n\r\n borgmesteren/overborgmesteren er sat til at udføre. </P>  \r\n\r\n<P>Ændringsforslaget, der blev vedtaget ved 2. behandling, medfører desuden,  \r\n\r\n at økonomiudvalgets opgaver i en kommune, som vælger styreform i  \r\n\r\n overensstemmelse med den foreslåede § 64 a i styrelsesloven, vil svare til  \r\n\r\n økonomiudvalgets opgaver i andre udvalgsstyrede kommuner. </P>  \r\n\r\n<P>Endvidere kommer ændringsforslaget alene til at vedrøre den administrative  \r\n\r\n ledelse, hvilket er en forudsætning for Venstres tilslutning. Det kommer ikke  \r\n\r\n til at berøre udvalgsstyret, som efter den foreslåede nye bestemmelse i  \r\n\r\n styrelseslovens § 64 a netop er delt mellem borgmesteren og udvalgsformændene  \r\n\r\n i modsætning til andre udvalgsstyrede kommuner. </P>  \r\n\r\n<P>Klaus Hækkerup (S) fmd. <I>Erling Christensen (S) Poul Erik Dyrlund (S)  \r\n\r\n Holger Graversen (S) Ole Stavad (S) Kristen Touborg (SF) Vibeke Peschardt  \r\n\r\n (RV) Dorte Bennedsen (S) Villy Søvndal (SF) Else Winther Andersen (V) Helge  \r\n\r\n Sander (V) Mariann Fischer Boel (V) Jens Vibjerg (V) Pia Christmas-Møller  \r\n\r\n (KF) Torben Rechendorff (KF) Jens Jørgensen (KF) Poul Nødgaard (DF)</I> nfmd.  \r\n\r\n</P>  \r\n\r\n<P>Fremskridtspartiet, Enhedslisten og Centrum-Demokraterne havde ikke  \r\n\r\n medlemmer i udvalget. </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til indenrigsministeren og dennes besvarelse  \r\n\r\n heraf </P>  \r\n\r\n<P>  <I>Spørgsmål 4: </I></P>  \r\n\r\n<P> På baggrund af, at der i L 70 lægges op til, at magistratskommunerne får  \r\n\r\n en styreform, der i højere grad end tidligere svarer til andre kommuners,  \r\n\r\n bedes ministeren begrunde ændringsforslag nr. 1 til L 70, der blev stillet  \r\n\r\n uden for betænkningen af indenrigsministeren til 2. behandling, og som f.eks.  \r\n\r\n indebærer, at der i magistratskommuner kan besluttes en særlig ledelse af  \r\n\r\n skatteforvaltningen. </P>  \r\n\r\n<P> <I>Svar:</I>  </P>  \r\n\r\n<P>Ændringsforslaget vedrører ikke udvalgsstyret, herunder økonomiudvalgets  \r\n\r\n opgaver. Økonomiudvalgts opgaver i en kommune, som vælger styreform i  \r\n\r\n overensstemmelse med den foreslåede § 64 a i styrelsesloven, vil svare til  \r\n\r\n økonomiudvalgets opgaver i andre udvalgsstyrede kommuner. </P>  \r\n\r\n<P>Ændringsforslaget vedrører alene den administrative ledelsesfunktion, som  \r\n\r\n efter den foreslåede nye bestemmelse i styrelseslovens § 64 a netop er delt  \r\n\r\n mellem borgmesteren og udvalgsformændene - i modsætning til i andre  \r\n\r\n udvalgsstyrede kommuner. </P>  \r\n\r\n<P>Ændringsforslaget skal sikre, at der ikke er sådanne bindinger vedrørende  \r\n\r\n den nævnte deling af den administrative ledelsesfunktion, at  \r\n\r\n magistratskommuner ved at vælge et udvalgsstyre med delt administrativ  \r\n\r\n ledelse afskæres fra at opretholde den nuværende placering af den  \r\n\r\n administrative ledelse af skatteforvaltningen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/05/1997"
        },
        {
            "displayName": "Accession",
            "displayValue": "199614K00070"
        },
        {
            "displayName": "Entydig dokumentidentifikation",
            "displayValue": "CL007537"
        },
        {
            "displayName": "Dato for førstegangsindlæggelse",
            "displayValue": "02/05/1997"
        },
        {
            "displayName": "Dato for indlæggelse",
            "displayValue": "02/05/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}