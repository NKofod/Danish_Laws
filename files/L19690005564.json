{
    "id": 71114,
    "title": "Bekendtgørelse af brevveksling af 22. januar og 5. februar 1969 med Den asiatiske Udviklingsbank om en dansk gaveydelse til banken. ",
    "documentTypeId": "220",
    "isSagsforlobPeriodValid": false,
    "shortName": "BKI nr 55 af 16/05/1969",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af brevveksling af 22. januar og  \r\n\r\n 5. februar 1969 med Den asiatiske Udviklingsbank om en dansk gaveydelse til  \r\n\r\n banken. </H1>  \r\n\r\n<P></P>  \r\n\r\n<P>Ved en brevveksling af 22. januar og 2. februar 1969 er der truffet aftale  \r\n\r\n mellem den danske regering og Den asiatiske Udviklingsbank om en dansk  \r\n\r\n gaveydelse til bankens særlige fond for teknisk bistand. Brevvekslingen har  \r\n\r\n følgende ordlyd: </P>  \r\n\r\n<P>UDENRIGSMINISTERIET </P>  \r\n\r\n<P>Den 22. januar 1969. </P>  \r\n\r\n<P>Kære hr. Watanabe, </P>  \r\n\r\n<P>Jeg har den ære at henvise til min meddelelse på repræsentantskabets  \r\n\r\n første årsmøde om, at den danske regering agter at yde Den asiatiske  \r\n\r\n Udviklingsbank et tilskud til anvendelse i bankens tekniske  \r\n\r\n bistandsvirksomhed. Følgende dispositioner forestås med hensyn til denne  \r\n\r\n gaveydelse, således at banken kan benytte sig af det fremsatte tilbud. </P>  \r\n\r\n<P>Danmarks regering vil yde banken et tilskud på et beløb svarende til to  \r\n\r\n millioner to hundrede og halvtreds tusinde danske kroner. Dette tilskud  \r\n\r\n træder i kraft, når denne brevveksling har fundet sted, og kan når som helst  \r\n\r\n derefter udnyttes af banken under iagttagelse af de bestemmelser og i  \r\n\r\n overensstemmelse med de administrative dispositioner, som er anført heri.  \r\n\r\n</P>  \r\n\r\n<P>Dette bidrag vil udelukkende blive benyttet til at finansiere ansættelsen  \r\n\r\n af rådgivere og specialister samt til tjenesteydelser og specialudstyr, som  \r\n\r\n behøves for at stille teknisk bistand til rådighed for bankens medlemmer på  \r\n\r\n gave- eller refusionsbasis efter bankens bestemmelse. Af det samlede tilskud  \r\n\r\n på d.kr. 2.250.000 vil d.kr. 1.687.500 blive anvendt alene til erhvervelse af  \r\n\r\n sådanne ydelser fra Danmark. </P>  \r\n\r\n<P>Ved udbetalingen af disse midler skal banken handle i overensstemmelse med  \r\n\r\n dette brev og Deres svar herpå og med de herom gældende bestemmelser i  \r\n\r\n overenskomsten om bankens oprettelse samt med de af banken i henhold til  \r\n\r\n overenskomstens artikel 19 vedtagne regler og regulativer for anvendelsen og  \r\n\r\n administrationen af særlige fonds. </P>  \r\n\r\n<P>Ansvaret for personalets udvælgelse påhviler banken under den  \r\n\r\n forudsætning, at det bestyrelsesmedlem eller stedfortrædende  \r\n\r\n bestyrelsesmedlem, som repræsentere Danmark i banken, holdes underrettet om  \r\n\r\n bankens planer med hensyn til den praktiske anvendelse af denne gaveydelse.  \r\n\r\n Banken er ligeledes ansvarlig for fastsættelsen af en lønramme for det  \r\n\r\n personale, der antages i medfør af denne gaveydelse, under iagttagelse af det  \r\n\r\n almindelige princip, at lønninger for jævnbyrdige funktioner bør være  \r\n\r\n nogenlunde ensartede. Alle rimelige rejseudgifter vil kunne afholdes af  \r\n\r\n bidraget. </P>  \r\n\r\n<P>Bidraget kan anvendes til dækning af administrationsomkostninger, som  \r\n\r\n påføres banken ved udbetalingen af disse midler. Faste udgifter, der ikke har  \r\n\r\n direkte forbindelse med anvendelsen af dette særlige bidrag, kan ikke  \r\n\r\n afholdes heraf. </P>  \r\n\r\n<P>Denne gaveydelse skal indgå i bankens særlige fond for teknisk bistand.  \r\n\r\n</P>  \r\n\r\n<P>Midlerne kan hæves af banken een gang i kvartalet. Det beløb, der stilles  \r\n\r\n til bankens rådighed hvert kvartal, skal fastsættes på grundlag af et af  \r\n\r\n banken afgivet kvartalsmæssigt skøn over behovene, og reguleringer i  \r\n\r\n forbindelse med eventuelle overførsler af uudnyttede midler skal fastsættes  \r\n\r\n på grundlag af en ligeledes af banken godkendt specificeret opgørelse over de  \r\n\r\n faktiske udbetalinger i vedkommende kvartal. Det pågældende beløb skal hvert  \r\n\r\n kvartal indsættes på en af banken angivet konto i Danmark. </P>  \r\n\r\n<P>Bankens års- og kvartalsberetninger skal indeholde relevante oplysninger  \r\n\r\n om udnyttelsen af dette bidrag. </P>  \r\n\r\n<P>Jeg har den ære at foreslå, at dette brev og Deres svar derpå skal udgøre  \r\n\r\n en mellem Danmarks regering og banken indgået aftale, der træder i kraft på  \r\n\r\n datoen for Deres svar og forbliver i kraft, indtil de midler, der er stillet  \r\n\r\n til rådighed i medfør af den, er opbrugt, eller indtil aftalen opsiges af en  \r\n\r\n af parterne med tre måneders varsel. </P>  \r\n\r\n<P>For Danmarks regering: </P>  \r\n\r\n<P> <B>Jens Christensen</B>  </P>  \r\n\r\n<P>Danmarks repræsentant </P>  \r\n\r\n<P>Hr. Takeshi Watanabe, </P>  \r\n\r\n<P>Præsident for Den asiatiske Udviklingsbank. </P>  \r\n\r\n<P>DEN ASIATISKE UDVIKLINGSBANK </P>  \r\n\r\n<P>MAKATI, RIZAL, PHILIPPINERNE </P>  \r\n\r\n<P>Den 5. februar 1969 </P>  \r\n\r\n<P>Kære hr. Christensen, </P>  \r\n\r\n<P>Jeg har den ære at anerkende modtagelsen af Deres sålydende brev af 22.  \r\n\r\n januar 1969: </P>  \r\n\r\n<P>(her følger teksten til foranstående brev) </P>  \r\n\r\n<P>Med bestyrelsens samtykke modtager jeg herved det af Danmarks regering  \r\n\r\n fremsatte tilbud og har den ære at bekræfte, at Deres brev og dette svar vil  \r\n\r\n udgøre en aftale mellem Danmarks regering og banken, således som anført i  \r\n\r\n sidste afsnit af Deres brev. Jeg vil være taknemmelig, hvis De vil overbringe  \r\n\r\n Danmarks regering vor påskønnelse af dette bidrag til bankens ressourcer for  \r\n\r\n teknisk bistand. </P>  \r\n\r\n<P>Med venlig hilsen </P>  \r\n\r\n<P> <B>Takeshi Watanabe</B>  </P>  \r\n\r\n<P>Præsident </P>  \r\n\r\n<P>Hr. Jens Christensen, </P>  \r\n\r\n<P>Danmarks repræsentant. </P>  \r\n\r\n<P>Aftalen trådte i kraft den 5. februar 1969. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 16. maj 1969.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER> <B>K. Helveg Petersen.</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/09/1969"
        },
        {
            "displayName": "Accession",
            "displayValue": "L19690005564"
        },
        {
            "displayName": "Entydig dokumentidentifikation",
            "displayValue": "CM030305"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "55"
        },
        {
            "displayName": "År for udstedelse",
            "displayValue": "1969"
        },
        {
            "displayName": "Dato for underskrift",
            "displayValue": "16/05/1969"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr.104.0.11.a.Asien"
        },
        {
            "displayName": "Stikord",
            "displayValue": "ASIENBANKEN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}