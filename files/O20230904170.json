{
    "id": 235128,
    "title": "Transportministeriets sagsbehandlingstider i sager om aktindsigt i 2022. Sag nr. 22/01358",
    "documentTypeId": "300",
    "isSagsforlobPeriodValid": true,
    "shortName": "FOU nr 2023.9041",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n   </table>\r\n</div><div class=\"bjelke\">Den fulde tekst</div><p class=\"Titel2\">Transportministeriets sagsbehandlingstider i sager om aktindsigt i 2022. Sag nr. 22/01358</p>\r\n<p>Transportministeriet</p>\r\n<p>Frederiksholms Kanal 27 F</p>\r\n<p>1220 København K</p>\r\n<p>\r\n</p>\r\n<p style=\"text-align: right;\">4. marts 2023</p>\r\n<p style=\"text-align: right;\">Sag nr. 22/01358</p>\r\n<p style=\"text-align: right;\">\r\n</p>\r\n<p>\r\n   <span class=\"Bold\">Transportministeriets sagsbehandlingstider i sager om aktindsigt efter offentlighedsloven og miljøoplysningsloven i 2022 (sagsnr.</span> <span class=\"Bold\">2022-984)</span></p>\r\n<p>\r\n</p>\r\n<p>\r\n   <span class=\"Bold\">1.</span> <span class=\"Bold\">Indledning</span></p>\r\n<p>Ved et brev af 16. marts 2022 bad jeg Transportministeriet om inden den 1. februar 2023 at oplyse mig om status for ministeriets behandling af aktindsigtssager efter offentlighedsloven og miljøoplysningsloven i 2022.</p>\r\n<p>\r\n</p>\r\n<p>Transportministeriet har i en udtalelse af 31. januar 2023 med bilag samt i en supplerende mail af 15. februar 2023 redegjort for sagsbehandlingstiden for aktindsigtsanmodninger afsluttet i 2022 samt for ministeriets verserende sager ved årsskiftet 2022/23.</p>\r\n<p>\r\n</p>\r\n<p>Transportministeriet har endvidere den 15. og 22. februar 2023 telefonisk korrigeret nogle af de fremsendte tal samt uddybet enkelte andre oplysninger i udtalelsen af 31. januar 2023.</p>\r\n<p>\r\n</p>\r\n<p>Ministeriets oplysninger om sagsbehandlingstiden i 2022 skal ses i sammenhæng med ministeriets tidligere breve til mig af 15. august 2019, 3. februar 2020, 9. marts 2021 og 28. februar 2022 om ministeriets sagsbehandlingstid i aktindsigtssager i perioden 2018-2021.</p>\r\n<p>\r\n</p>\r\n<p>\r\n   <span class=\"Bold\">2.</span> <span class=\"Bold\">Transportministeriets sagsbehandlingstid</span></p>\r\n<p>\r\n   <span class=\"Bold\">2.1.</span> <span class=\"Bold\">Afsluttede førsteinstanssager</span></p>\r\n<p>Transportministeriet har oplyst, at ministeriet i 2022 afsluttede 166 førsteinstanssager efter offentlighedsloven med en gennemsnitlig sagsbehandlingstid på ca. 23 arbejdsdage. Til sammenligning var den gennemsnitlige sagsbehandlingstid i sådanne sager ca. 12 arbejdsdage i 2021.</p>\r\n<p>\r\n</p>\r\n<p>Ca. 42 pct. af sagerne efter offentlighedsloven blev i 2022 afsluttet inden for 7 arbejdsdage (mod ca. 54 pct. i 2021), og ca. 16 pct. af sagerne havde i 2022 en sagsbehandlingstid på over 40 arbejdsdage (mod ca. 3 pct. i 2021).</p>\r\n<p>\r\n</p>\r\n<p>11 sager havde i 2022 en sagsbehandlingstid på over 80 arbejdsdage, og sagen med den længste sagsbehandlingstid blev færdigbehandlet på 239 arbejdsdage.</p>\r\n<p>\r\n</p>\r\n<p>I 2022 afsluttede Transportministeriet endvidere 39 sager efter miljøoplysningsloven med en gennemsnitlig sagsbehandlingstid på ca. 58 arbejdsdage. Til sammenligning var den gennemsnitlige sagsbehandlingstid i sådanne sager ca. 29 arbejdsdage i 2021.</p>\r\n<p>\r\n</p>\r\n<p>Ca. 44 pct. af sagerne efter miljøoplysningsloven blev i 2022 afsluttet inden for en måned (mod ca. 65 pct. i 2021), og ca. 46 pct. af sagerne havde i 2022 en sagsbehandlingstid på over to måneder (mod ca. 13 pct. i 2021).</p>\r\n<p>\r\n</p>\r\n<p>Seks sager havde i 2022 en sagsbehandlingstid på over 130 arbejdsdage (svarende til mere end seks kalendermåneder), og sagen med den længste sagsbehandlingstid blev færdigbehandlet på 279 arbejdsdage (svarende til mere end 13 kalendermåneder).</p>\r\n<p>\r\n   <span class=\"Bold\">2.2.</span> <span class=\"Bold\">Afsluttede klagesager</span></p>\r\n<p>Transportministeriet afsluttede i 2022 seks klagesager efter offentlighedsloven med en gennemsnitlig sagsbehandlingstid på ca. 68 arbejdsdage. Til sammenligning var den gennemsnitlige sagsbehandlingstid i sådanne sager ca. 45 arbejdsdage i 2021.</p>\r\n<p>\r\n</p>\r\n<p>Ingen af klagesagerne blev i 2022 afsluttet inden for 20 arbejdsdage (mod 38 pct. i 2021). Den længste sagsbehandlingstid i en klagesag var 176 arbejdsdage.</p>\r\n<p>\r\n</p>\r\n<p>Transportministeriet afsluttede ingen klagesager efter miljøoplysningsloven i 2022.</p>\r\n<p>\r\n   <span class=\"Bold\">2.3.</span> <span class=\"Bold\">Verserende sager</span></p>\r\n<p>Transportministeriet havde pr. 31. december 2022 i alt 20 verserende aktindsigtssager efter offentlighedsloven og miljøoplysningsloven.</p>\r\n<p>\r\n</p>\r\n<p>Der var tale om 12 verserende førsteinstanssager med en gennemsnitlig foreløbig sagsbehandlingstid på ca. 67 arbejdsdage og 8 verserende klagesager med en gennemsnitlig foreløbig sagsbehandlingstid på ca. 178 arbejdsdage.</p>\r\n<p>\r\n</p>\r\n<p>I førsteinstanssagerne var der tale om foreløbige sagsbehandlingstider på mellem én og 244 arbejdsdage og i klagesagerne mellem 54 og 237 arbejdsdage. Tre af førsteinstanssagerne og to af klagesagerne er efterfølgende afsluttet i løbet af januar 2023.</p>\r\n<p>\r\n</p>\r\n<p>Til sammenligning havde ministeriet pr. 31. december 2021 i alt 19 verserende aktindsigtssager, heraf 15 førsteinstanssager med en gennemsnitlig foreløbig sagsbehandlingstid på ca. 31 arbejdsdage og fire klagesager med en gennemsnitlig foreløbig sagsbehandlingstid på ca. 19 arbejdsdage.</p>\r\n<p>\r\n</p>\r\n<p>\r\n   <span class=\"Bold\">3.</span> <span class=\"Bold\">Transportministeriets bemærkninger</span></p>\r\n<p>\r\n   <span class=\"Bold\">3.1.</span> <span class=\"Bold\">Udfordringer i forhold til sagsbehandlingstiden</span></p>\r\n<p>Transportministeriet er opmærksom på, at sagsbehandlingstiderne er steget, og anfører, at dette ikke er tilfredsstillende.</p>\r\n<p>\r\n</p>\r\n<p>Stigningen i sagsbehandlingstiderne skyldes primært et stort efterslæb fra 1. halvår 2022, hvor kontoret, der behandler aktindsigtssager, havde flere vakante stillinger. En del af de afgjorte sager i 2022 har desuden været komplekse i både omfang og indhold.</p>\r\n<p>\r\n   <span class=\"Bold\">3.2.</span> <span class=\"Bold\">Tiltag til forbedring af sagsbehandlingstiden</span></p>\r\n<p>Transportministeriet har oplyst, at der pr. 1. maj 2022 er ansat tre erfarne jurister og pr. 1. december 2022 en ekstra studentermedhjælper i kontoret, der behandler aktindsigtssager. Siden årsskiftet har der dog igen været to vakante stillinger efter en opsigelse og en intern rokering.</p>\r\n<p>\r\n</p>\r\n<p>Når de ledige stillinger bliver besat, vil der være tale om en opnormering af kontoret med ca. et halvt juristårsværk, idet den medarbejder, der er rokeret internt, kun var beskæftiget med aktindsigtssager på halv tid, mens stillingen søges besat af en medarbejder, der skal arbejde med aktindsigt på fuld tid.</p>\r\n<p>\r\n</p>\r\n<p>I perioden fra valgudskrivelsen til regeringsdannelsen i efteråret 2022 har Transportministeriet desuden benyttet ledig juristkapacitet fra andre kontorer til at behandle aktindsigtssager, hvilket har været med til at nedbringe antallet af verserende sager. Endvidere har de sager, der både er modtaget og afsluttet i 4. kvartal 2022, haft en gennemsnitlig sagsbehandlingstid på kun 9,7 arbejdsdage.</p>\r\n<p>\r\n</p>\r\n<p>Transportministeriet vil fastholde et ledelsesmæssigt fokus på vigtigheden af, at aktindsigtssager prioriteres højt, og ministeriet forventer, at den gennemsnitlige sagsbehandlingstid bliver væsentligt forbedret i 2023.</p>\r\n<p>\r\n</p>\r\n<p>\r\n   <span class=\"Bold\">4.</span> <span class=\"Bold\">Min vurdering</span></p>\r\n<p>Efter min gennemgang af det modtagne materiale kan jeg konstatere, at Transportministeriet fortsat – og i stigende grad – har udfordringer med sagsbehandlingstiden i aktindsigtssager efter både offentlighedsloven og miljøoplysningsloven.</p>\r\n<p>\r\n</p>\r\n<p>Således er den gennemsnitlige sagsbehandlingstid i førsteinstanssager efter offentlighedsloven næsten fordoblet – fra ca. 12 arbejdsdage i 2021 til ca. 23 arbejdsdage i 2022. I en del af sagerne var sagsbehandlingstiderne endog betydeligt længere (op til 239 arbejdsdage).</p>\r\n<p>\r\n</p>\r\n<p>Samtidig er andelen af førsteinstanssager efter offentlighedsloven, der blev afsluttet inden for 7 arbejdsdage, faldet fra ca. 54 pct. i 2021 til ca. 42 pct. i 2022, mens andelen af sager med en sagsbehandlingstid på over 40 arbejdsdage er steget fra ca. 3 pct. i 2021 til ca. 16 pct. i 2022.</p>\r\n<p>\r\n</p>\r\n<p>Også i klagesager efter offentlighedsloven er den gennemsnitlige sagsbehandlingstid steget det seneste år – fra ca. 45 arbejdsdage i 2021 til ca. 68 arbejdsdage i 2022 – og ingen af klagesagerne blev i 2022 afsluttet inden for den frist på 20 arbejdsdage, der er offentlighedslovens udgangspunkt.</p>\r\n<p>\r\n</p>\r\n<p>Jeg har ikke foretaget en gennemgang af de enkelte sager, men selv hvis det lægges til grund, at Transportministeriets sager om aktindsigt ofte er ressourcekrævende at behandle, er det min opfattelse, at ministeriets sagsbehandlingstider i 2022 må anses for vanskeligt forenelige med de frister, der er forudsat i offentlighedsloven. Det finder jeg meget beklageligt.</p>\r\n<p>\r\n</p>\r\n<p>I førsteinstanssager omfattet af miljøoplysningsloven er den gennemsnitlige sagsbehandlingstid endvidere tæt på fordoblet – fra ca. 29 arbejdsdage i 2021 til ca. 58 arbejdsdage i 2022. Ca. 46 pct. af sagerne havde en sagsbehandlingstid på over to måneder, og en del sager havde betydeligt længere sagsbehandlingstider (helt op til 13 kalendermåneder). Det finder jeg ligeledes meget beklageligt.</p>\r\n<p>\r\n</p>\r\n<p>Der gælder således efter miljøoplysningslovens § 4, stk. 3, en ubetinget frist på to måneder for behandlingen af førsteinstanssager om aktindsigt efter denne lov, jf. EU-Domstolens dom i sag C-186/04, Housieaux, ECLI:EU:C2005:248.</p>\r\n<p>\r\n</p>\r\n<p>Herudover kan jeg konstatere, at Transportministeriet ved årsskiftet 2022/23 havde en række verserende sager (efter offentlighedsloven og miljøoplysningsloven), der allerede havde været længe under behandling. I de verserende førsteinstanssager var den gennemsnitlige foreløbige sagsbehandlingstid således ca. 67 arbejdsdage, og i klagesagerne ca. 178 arbejdsdage.</p>\r\n<p>\r\n</p>\r\n<p>I hvert fald en del af de verserende førsteinstanssager vil således, når de afsluttes, få en sagsbehandlingstid, der er væsentligt længere end de frister, der er forudsat i offentlighedsloven og miljøoplysningsloven.</p>\r\n<p>\r\n</p>\r\n<p>Ligeledes vil alle de verserende klagesager få en sagsbehandlingstid, der er betydeligt længere end offentlighedslovens udgangspunkt om en sagsbehandlingstid på op til 20 arbejdsdage.</p>\r\n<p>\r\n</p>\r\n<p>Samlet set må jeg konstatere, at sagsbehandlingstiderne fortsat ikke er i overensstemmelse med fristerne i offentlighedsloven og miljøoplysningsloven, men tværtimod er steget betydeligt.</p>\r\n<p>\r\n</p>\r\n<p>Jeg har på den baggrund besluttet fortsat at følge Transportministeriets sagsbehandlingstider på aktindsigtsområdet.</p>\r\n<p>\r\n</p>\r\n<p>\r\n   <span class=\"Bold\">5.</span> <span class=\"Bold\">Opfølgning</span></p>\r\n<p>Jeg beder Transportministeriet om en ny status for behandlingen af aktindsigtssager efter 1. halvår 2023.</p>\r\n<p>\r\n</p>\r\n<p>Jeg beder endvidere om at modtage oversigter over ministeriets aktindsigtssager opgjort på samme måde som tallene for 2022.</p>\r\n<p>\r\n</p>\r\n<p>Hvis Transportministeriet planlægger at iværksætte yderligere tiltag med henblik på at nedbringe sagsbehandlingstiden, beder jeg ministeriet om at redegøre nærmere herfor.</p>\r\n<p>\r\n</p>\r\n<p>Jeg beder om at modtage oplysningerne <span class=\"Bold\">inden udgangen af august 2023.</span> Transportministeriet bedes i svaret henvise til mit j.nr. 23/00987.</p>\r\n<p>\r\n</p>\r\n<p>Hvis der er spørgsmål til min anmodning, er ministeriet velkommen til at kontakte min medarbejder (…).</p>\r\n<p>\r\n</p>\r\n<p>Der vil blive lagt en nyhed om sagen på min hjemmeside.</p>\r\n<p>\r\n</p>\r\n<p>Med venlig hilsen</p>\r\n<p>\r\n   <img width=\"576.072\" alt=\"Ombudsmand Niels Fengers underskrift\" border=\"no\" name=\"e1295951-44e9-4d33-91d9-bd95a4f1f9da\" src=\"/image.aspx?id=235128&img=AX28368_1_0.jpg\" style=\"margin: 0cm 0cm 0cm 0cm\" />\r\n</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/03/2023"
        },
        {
            "displayName": "Accession",
            "displayValue": "O20230904170"
        },
        {
            "displayName": "Entydig dokumentidentifikation",
            "displayValue": "AX028368"
        },
        {
            "displayName": "Dato for førstegangsindlæggelse",
            "displayValue": "07/03/2023"
        },
        {
            "displayName": "Dato for indlæggelse",
            "displayValue": "07/03/2023"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "9041"
        },
        {
            "displayName": "År for udstedelse",
            "displayValue": "2023"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Transportministeriet"
        },
        {
            "displayName": "Underskriftdato",
            "displayValue": "04/03/2023"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "Andre spørgsmål",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens oplysning, tavshedspligt, offentlighed.",
                "Offentlighed",
                "Dokumentoffentlighed, se også forvaltningsret 113.4"
            ]
        }
    ],
    "hasFobTags": true
}