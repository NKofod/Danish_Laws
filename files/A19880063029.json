{
    "id": 63078,
    "title": "Bekendtgørelse af lov om afgift af konsum-is ",
    "documentTypeId": "30",
    "isSagsforlobPeriodValid": false,
    "shortName": "LBK nr 630 af 20/10/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af lov om afgift af konsum-is  \r\n\r\n</H1>  \r\n\r\n<P></P>  \r\n\r\n<P CLASS=SUB-TITLE>Herved bekendtgøres lov om afgift af konsum-is, jf.  \r\n\r\n lovbekendtgørelse nr. 476 af 15. juli 1986, med de ændringer, der følger af §  \r\n\r\n 12 i lov nr. 925 af 19. december 1986. </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Af her i landet i erhvervsmæssigt øjemed  \r\n\r\n fremstillet konsum-is svares en afgift til statskassen på 3 kr. 00 øre pr.  \r\n\r\n liter. </P>  \r\n\r\n<P CLASS=STK> <I>Stk. 2. </I> Samme afgift svares af her til landet indført  \r\n\r\n konsum-is. Afgiften svares i forbindelse med indførslen, medmindre varerne  \r\n\r\n indføres af en virksomhed, der har tilladelse efter § 3. Afgiften afregnes  \r\n\r\n efter reglerne i toldlovens kapitel 8. </P>  \r\n\r\n<P CLASS=STK> <I>Stk. 3. </I> Ved indførsel af varer indrømmes afgiftsfrihed  \r\n\r\n i samme omfang og under tilsvarende betingelser som fastsat for afgiftsfrihed  \r\n\r\n efter merværdiafgiftslovens § 29, stk. 3. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Fritaget for den i § 1 fastsatte afgift er  \r\n\r\n konsum-is, som fremstilles i pensionatsvirksomheder udelukkende til servering  \r\n\r\n i virksomheden. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Erhvervsmæssig fremstilling eller indførsel af  \r\n\r\n konsum-is må alene foretages af den, der har indhentet toldbestyrelsens  \r\n\r\n tilladelse dertil. </P>  \r\n\r\n<P CLASS=STK> <I>Stk. 2. </I> Den nævnte tilladelse kan kun gives på  \r\n\r\n betingelse af, at virksomheden fører almindelige forretningsbøger, og at  \r\n\r\n virksomhedens lokaler godkendes af toldvæsenet. </P>  \r\n\r\n<P CLASS=STK> <I>Stk. 3. </I> En given tilladelse bortfalder, såfremt de i  \r\n\r\n nærværende paragrafs stk. 2 nævnte betingelser ikke længere er til stede,  \r\n\r\n eller de ifølge nærværende lov skyldige afgifter ikke betales. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Afgiftsberigtigelsen påhviler den, der  \r\n\r\n fremstiller eller indfører afgiftspligtige varer. </P>  \r\n\r\n<P CLASS=STK> <I>Stk. 2. </I> Afgiftspligten indtræder, når varerne udleveres  \r\n\r\n fra de af toldvæsenet godkendte lokaler. </P>  \r\n\r\n<P CLASS=STK> <I>Stk. 3. </I> Varer, der af de anmeldte virksomheder udføres  \r\n\r\n til udlandet, fritages for afgift. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> De afgiftspligtige virksomheder er underkastet  \r\n\r\n toldvæsenets kontrol og skal føre det af toldbestyrelsen foreskrevne  \r\n\r\n regnskab. </P>  \r\n\r\n<P CLASS=STK> <I>Stk. 2. </I> De afgiftspligtige virksomheder er pligtige  \r\n\r\n efter udløbet af hver afgiftsperiode på en måned og senest den 15. i den  \r\n\r\n påfølgende måned til toldvæsenet at afgive en af virksomhedens ansvarlige  \r\n\r\n ledelse underskrevet angivelse af den i månedens løb udleverede  \r\n\r\n afgiftspligtige varemængde. </P>  \r\n\r\n<P CLASS=STK> <I>Stk. 3. </I> For varer, der almindeligvis afsættes til  \r\n\r\n forbruger direkte efter aftapning fra fryser, angives den afgiftspligtige  \r\n\r\n mængde på grundlag af den medgåede isblandings rumfang med tillæg af en  \r\n\r\n svulmningsprocent på 75. Denne bestemmelse omfatter ikke is fremstillet af en  \r\n\r\n isblanding med et lavere fedtindhold end 5 pct. </P>  \r\n\r\n<P CLASS=STK> <I>Stk. 4. </I> Afgiften af den i en måned udleverede  \r\n\r\n afgiftspligtige varemængde skal være indbetalt til de af toldbestyrelsen  \r\n\r\n anviste indbetalingssteder inden udgangen af den påfølgende måned. Der kan,  \r\n\r\n efter regler fastsat af toldbestyrelsen, mod sikkerhed tilstås virksomhederne  \r\n\r\n kredit, således at afgiften af den i en måned udleverede afgiftspligtige  \r\n\r\n mængde afregnes senest 2 måneder efter udløbet af den forannævnte  \r\n\r\n betalingsfrist. </P>  \r\n\r\n<P CLASS=STK> <I>Stk. 5. </I> Betales afgift ikke rettidigt, skal der betales  \r\n\r\n 1,3 pct. i månedlig rente for hver påbegyndt måned fra forfaldstidspunktet at  \r\n\r\n regne, dog mindst 10 kr. for en afgiftsperiode. Er der ydet kredit efter stk.  \r\n\r\n 4, 2. punktum, med betaling af afgift, forfalder afgiften til betaling ved  \r\n\r\n kreditperiodens udløb. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Den i nærværende lov omhandlede afgift kan  \r\n\r\n inddrives ved udpantning. </P>  \r\n\r\n<P CLASS=STK> <I>Stk. 2. </I> For afgiftens erlæggelse hæfter såvel  \r\n\r\n virksomhedens ejer som dens bestyrer, forpagter o.lign. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Oppebørselen af afgiften og den dermed forbundne  \r\n\r\n kontrol samt tilsynet med virksomhederne henhører under toldbestyrelsen, der  \r\n\r\n træffer alle de nødvendige nærmere bestemmelser. </P>  \r\n\r\n<P CLASS=STK> <I>Stk. 2. </I> De kontrollerende tjenestemænd har ret til at  \r\n\r\n øve kontrol med de anmeldte virksomheder, hvad enten disse er i drift eller  \r\n\r\n ikke, og foretage eftersyn såvel i de anmeldte lokaler som i alle i  \r\n\r\n forbindelse hermed stående rum. Endvidere har de ret til at efterse  \r\n\r\n virksomhedernes almindelige forretningsbøger og øvrige regnskabsmateriale.  \r\n\r\n Virksomhedens indehaver såvel som hans personale er pligtige at yde eller  \r\n\r\n lade yde kontrollen al fornøden vejledning og hjælp. </P>  \r\n\r\n<P CLASS=STK> <I>Stk. 3. </I> De kontrollerende tjenestemænd har i øvrigt ret  \r\n\r\n til at foretage eftersyn i virksomheder, der forhandler afgiftspligtige  \r\n\r\n varer, ligesom disse virksomheder er forpligtet til på begæring at meddele  \r\n\r\n toldvæsenet enhver oplysning, der skønnes at være fornøden til varetagelse af  \r\n\r\n kontrollen. </P>  \r\n\r\n<P CLASS=STK> <I>Stk. 4. </I> Leverandører af råstoffer til fremstilling af  \r\n\r\n konsum-is er efter begæring fra toldvæsenet pligtige at meddele dette  \r\n\r\n oplysninger om leverancer til de i henhold til nærværende lov afgiftspligtige  \r\n\r\n virksomheder. </P>  \r\n\r\n<P CLASS=STK> <I>Stk. 5. </I> Kontrollerende tjenestemænd er under ansvar  \r\n\r\n efter den almindelige borgerlige straffelovs bestemmelser om forbrydelser i  \r\n\r\n embedsforhold forpligtet til over for alle uvedkommende at hemmeligholde,  \r\n\r\n hvad de gennem kontrolvirksomheden er blevet vidende om. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> I tilfælde, hvor en virksomhed ikke fører de  \r\n\r\n påbudte regnskaber eller ikke fører dem på behørig måde, eller hvor den  \r\n\r\n angivne udlevering efter toldkammerets skøn ikke er overensstemmende med de  \r\n\r\n faktiske forhold, kan toldkammeret foretage en skønsmæssig ansættelse af det  \r\n\r\n afgiftspligtige kvantum. Det skyldige afgiftsbeløb forfalder til betaling 14  \r\n\r\n dage efter påkrav. Betales afgiften ikke rettidigt, skal der betales 1,3 pct.  \r\n\r\n i månedlig rente for hver påbegyndt måned fra den 1. i den måned, i hvilken  \r\n\r\n beløbet skal betales af virksomheden. </P>  \r\n\r\n<P CLASS=STK> <I>Stk. 2. </I> Virksomheden kan indbringe ansættelsen for det  \r\n\r\n efter § 37 i lov om almindelig omsætningsafgift (merværdiafgift) nedsatte  \r\n\r\n nævn. Begæring om indbringelse for nævnet skal være fremsat over for  \r\n\r\n toldvæsenet senest 4 uger efter, at virksomheden er gjort bekendt med  \r\n\r\n ansættelsen. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Det efter § 37 i lov om almindelig  \r\n\r\n omsætningsafgift (merværdiafgift) nedsatte nævn har den endelige  \r\n\r\n administrative afgørelse af: </P>  \r\n\r\n<UL CLASS=PLAIN-LIST>  \r\n\r\n<LI>1) Spørgsmål om varers afgiftspligt. </LI>  \r\n\r\n<LI>2) Klager over foretagne skønsmæssige ansættelser, jf. § 8, stk. 2. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P9A\"\"></A>\r\n\r\n<DIV CLASS=PARAGRAPH ID=\"P9A\">  \r\n\r\n<P CLASS=PARAB> <B>§ 9 a. </B> (* 1) Skatteministeren kan fastsætte  \r\n\r\n bestemmelser om adgangen til at klage over afgørelser efter denne lov. </P>  \r\n\r\n<P CLASS=STK> <I>Stk. 2. </I> Ministeren kan bestemme, at afgørelser, der er  \r\n\r\n truffet af Direktoratet for Toldvæsenet, ikke kan indbringes for højere  \r\n\r\n administrativ myndighed, jf. dog § 9. </P>  \r\n\r\n<P CLASS=STK> <I>Stk. 3. </I> Ministeren kan på eget initiativ tage en  \r\n\r\n afgørelse, der er truffet af toldvæsenet, op til nærmere undersøgelse og  \r\n\r\n afgørelse. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Med bøde straffes den, der forsætligt eller  \r\n\r\n groft uagtsomt: </P>  \r\n\r\n<UL CLASS=PLAIN-LIST>  \r\n\r\n<LI>1) afgiver urigtige eller vildledende oplysninger eller fortier  \r\n\r\n oplysninger til brug for afgiftskontrollen, </LI>  \r\n\r\n<LI>2) overtræder § 3, stk. 1, § 5, stk. 1 og 2, og § 7, stk. 2,3. pkt., stk.  \r\n\r\n 3 og 4, </LI>  \r\n\r\n<LI>3) fortsætter driften af en afgiftspligtig virksomhed, når tilladelsen er  \r\n\r\n bortfaldet efter § 3, stk. 3, og toldvæsenet har meddelt virksomheden dette,  \r\n\r\n eller </LI>  \r\n\r\n<LI>4) overdrager, erhverver eller tilegner sig varer, hvoraf der ikke er  \r\n\r\n betalt afgift, som skulle have været betalt efter loven, eller forsøger  \r\n\r\n herpå. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> I forskrifter, der udstedes i medfør af loven,  \r\n\r\n kan der fastsættes straf af bøde for den, der forsætligt eller groft uagtsomt  \r\n\r\n overtræder bestemmelser i forskrifterne. </P>  \r\n\r\n<P CLASS=STK> <I>Stk. 3. </I> Den, der begår en af de i stk. 1 nævnte  \r\n\r\n overtrædelser med forsæt til at unddrage statskassen afgift, straffes med  \r\n\r\n bøde, hæfte eller fængsel i indtil 2 år. </P>  \r\n\r\n<P CLASS=STK> <I>Stk. 4. </I> Er en overtrædelse begået af et aktieselskab,  \r\n\r\n anpartsselskab, andelsselskab eller lignende, kan bødeansvar pålægges  \r\n\r\n selskabet som sådant. </P>  \r\n\r\n</DIV>  \r\n\r\n<A NAME=\"\"P10A\"\"></A>\r\n\r\n<DIV CLASS=PARAGRAPH ID=\"P10A\">  \r\n\r\n<P CLASS=PARAB> <B>§ 10 a. </B> Skønnes en overtrædelse ikke at ville medføre  \r\n\r\n højere straf end bøde, kan skatteministeren eller den, ministeren bemyndiger  \r\n\r\n dertil, tilkendegive den pågældende, at sagen kan afgøres uden retslig  \r\n\r\n forfølgning, såfremt den pågældende erkender sig skyldig i overtrædelsen og  \r\n\r\n erklærer sig rede til inden for en nærmere angivet frist, der efter begæring  \r\n\r\n kan forlænges, at betale en i tilkendegivelsen angivet bøde. </P>  \r\n\r\n<P CLASS=STK> <I>Stk. 2. </I> Med hensyn til den i stk. 1 nævnte  \r\n\r\n tilkendegivelse finder bestemmelsen i retsplejeloven om indhold af  \r\n\r\n anklageskrift i politisager tilsvarende anvendelse. </P>  \r\n\r\n<P CLASS=STK> <I>Stk. 3. </I> Betales bøden i rette tid, eller bliver den  \r\n\r\n efter vedtagelsen inddrevet eller afsonet, bortfalder videre forfølgning.  \r\n\r\n</P>  \r\n\r\n<P CLASS=STK> <I>Stk. 4. </I> Når sager om de i § 10 nævnte overtrædelser  \r\n\r\n indbringes for domstolene, behandles de som politisager. Retsmidlerne i  \r\n\r\n retsplejelovens kapitler 72 og 73 kan anvendes i samme omfang som i  \r\n\r\n statsadvokatsager. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Det påhviler politiet at underrette toldvæsenet  \r\n\r\n om de til dets kundskab kommende overtrædelser eller omgåelser af denne lov  \r\n\r\n samt på toldvæsenets begæring derom at yde bistand til opklaringen heraf.  \r\n\r\n</P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Skatteministeren bemyndiges til at afholde de  \r\n\r\n med lovens gennemførelse forbundne udgifter. </P>  \r\n\r\n<P CLASS=STK> <I>Stk. 2. </I> Toldbestyrelsen bemyndiges til at fastsætte de  \r\n\r\n i øvrigt fornødne regler til gennemførelse af nærværende lov. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Denne lov, der ikke gælder for Færøerne, træder  \r\n\r\n i kraft 1. januar 1947. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skatteministeriet, den 20. oktober 1988  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Anders Fogh Rasmussen </P>  \r\n\r\n<P CLASS=MINISTER ALIGN=RIGHT>/ Jan Lyager Olsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>1) Lov nr. 925 af 19. december 1986 (indsættelse af § 9 a) trådte i kraft  \r\n\r\n den 1. januar 1987. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/10/1988"
        },
        {
            "displayName": "Accession",
            "displayValue": "A19880063029"
        },
        {
            "displayName": "Entydig dokumentidentifikation",
            "displayValue": "CM022098"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "630"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "20/10/1988"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "Skattemin., Told- og Afgiftsdep. A1306/88"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}