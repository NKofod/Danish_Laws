{
    "id": 126109,
    "title": "Skrivelse om ny bekendtgørelse om en aktiv beskæftigelsesindsats\\nTil Jobcentrene m.fl.",
    "documentTypeId": "200",
    "isSagsforlobPeriodValid": true,
    "shortName": "SKR nr 9471 af 09/07/2009",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om ny bekendtgørelse om en aktiv beskæftigelsesindsats</p>\r\n      <p class=\"UnderTitel2\">Til Jobcentrene m.fl.</p>\r\n      <p class=\"TekstV\">Arbejdsmarkedsstyrelsen har tidligere orienteret om vedtagelsen af en række ændringer (L165, L182, L183 og L185) af lov om en aktiv beskæftigelsesindsats.</p>\r\n      <p class=\"TekstV\">I forlængelse af lovændringerne har Arbejdsmarkedsstyrelsen udarbejdet vedlagte nye bekendtgørelse om en aktiv beskæftigelsesindsats. Bekendtgørelsen træder i kraft den 1. august 2009 og offentliggøres snarest.</p>\r\n      <p class=\"TekstV\">Bekendtgørelsen erstatter bekendtgørelse nr. 1676 af 19. december 2006 om en aktiv beskæftigelsesindsats med senere ændringsbekendtgørelser.</p>\r\n      <p class=\"TekstV\">Bekendtgørelsen erstatter derudover tre bekendtgørelser, som nu er medtaget i bekendtgørelsen om en aktiv beskæftigelsesindsats. Det drejer sig om:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Bekendtgørelse nr. 1473 af 14. december 2006 om uddannelsesaktivitet og indberetningspligt ved deltagelse i vejledning og opkvalificering efter lov om en aktiv beskæftigelsesindsats,</p>\r\n        <p class=\"Liste1\"><span class=\"Liste1Nr\" id=\"\">–</span> bekendtgørelse nr. 1703 af 20. december 2006 om flyttehjælp, og</p>\r\n        <p class=\"Liste1\"><span class=\"Liste1Nr\" id=\"\">–</span> bekendtgørelse nr. 1590 af 13. december 2007 om erstatning ved deltagelse i tilbud om vejledning og opkvalificering og tilbud om virksomhedspraktik.</p>\r\n      </p>\r\n      <p class=\"TekstV\">Den nye bekendtgørelse er forenklet i forhold til den eksisterende bekendtgørelse, idet den ikke længere indeholder bestemmelser, der også står i lov om en aktiv beskæftigelsesindsats. Fremtidige lovændringer vil derfor kun medføre ændringer i bekendtgørelsen, hvis der er bemyndigelser, der skal udmøntes.</p>\r\n      <p class=\"TekstV\">Bekendtgørelsen indeholder en række ikke indholdsmæssige ændringer som konsekvens af lovændringerne samt en række mindre justeringer mhp. tydeliggørelse af formuleringer.</p>\r\n      <p class=\"TekstV\">Derudover er der sket følgende indholdsmæssige ændringer:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Der indføres en ny § 31 om, at personer, der er visiteret til fleksjob, straks skal give jobcenteret besked om sygdom, hvis sygdommen forhindrer personen i at påbegynde et fleksjob eller deltage i tilbud. Dette gælder både, når personen modtager ledighedsydelse eller særlig ydelse, og når personen modtager kontanthjælp eller starthjælp.</p>\r\n        <p class=\"Liste1\"><span class=\"Liste1Nr\" id=\"\">–</span> Bestemmelsen i § 33, stk. 2 ændres, således, at muligheden for at blive fritaget fra at være aktivt jobsøgende under deltagelse i tilbud bliver begrænset til at gælde ”i særlige tilfælde”. Derudover er der som vejledning til jobcentrene nævnt et eksempel på en situation, der kan føre til fritagelse.</p>\r\n        <p class=\"Liste1\"><span class=\"Liste1Nr\" id=\"\">–</span> Bestemmelserne i §§ 73 og 74 om støtteloft, kumulering og anmeldepligtig støtte er tilpasset Kommissionens generelle gruppefritagelsesforordning på statsstøtteområdet. Det indebærer, at støtteloftet i stk. 1 for personer omfattet af bekendtgørelsens § 1, nr. 4, 6 og 8 nu er 75 pct. og ikke 100 pct., § 73, stk. 3 gælder nu al støtte og ikke kun støtte til jobskabelse, og i § 74 er grænsen på 15 mio. euro over tre år ændret til 5. mio. euro i et år. Ingen af ændringerne forventes at have større betydning i praksis.</p>\r\n        <p class=\"Liste1\"><span class=\"Liste1Nr\" id=\"\">–</span> Der indføres en ny bestemmelse i § 101 om, at ret og pligttilbud til forsikrede ledige skal have en varighed på 25 timer i gennemsnit pr. uge. Bestemmelsen er i overensstemmelse med en eksisterende instruks til staten i jobcenteret. I bestemmelsen fastlægges det også, at forberedelsestid alene kan medregnes i timetallet, når det er sædvanligt i forbindelse med ordinær uddannelse, og at eventuelle ordinære arbejdstimer kan fratrækkes i minimumskravet på 25 timer. Bestemmelserne om forberedelsestid og ordinært arbejde i stk. 5 og 6 gælder også ved den særlige intensive aktivering i resten af ledighedsperioden.</p>\r\n      </p>\r\n      <p class=\"TekstV\"><span class=\"Italic\">Særligt vedrørende tilmelding og underretning m.v.</span></p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Der sker en tilbagevenden til begrebet “tilmelding” frem for “registrering” som arbejdssøgende. Dette er sket i alle relevante paragraffer.</p>\r\n        <p class=\"Liste1\"><span class=\"Liste1Nr\" id=\"\">–</span> Der indføres en bestemmelse i § 2 om, at tilmeldingen er tilgængelig i alle landets jobcentre med henblik på bistand til at finde arbejde.</p>\r\n        <p class=\"Liste1\"><span class=\"Liste1Nr\" id=\"\">–</span> Det præciseres i § 2, at tilmeldingen for alle målgrupper, der tilmeldes, først er gældende, når den er foretaget i det fælles datagrundlag.</p>\r\n        <p class=\"Liste1\"><span class=\"Liste1Nr\" id=\"\">–</span> Det præciseres i § 3, at fristen for at bekræfte jobsøgning er den, som fremgår af Jobnet.</p>\r\n        <p class=\"Liste1\"><span class=\"Liste1Nr\" id=\"\">–</span> Der indføres bestemmelser i § 5 om, at ledige dagpengemodtagere tilmeldes som arbejdssøgende i opholdskommunen (som normalt svarer til bopælskommunen). Dog således, at tilmeldingen ved personligt fremmøde kan foretages i ethvert jobcenter i landet. Hvis et andet jobcenter foretager tilmeldingen, er det stadig opholdskommunen, der er personens “myndighedskommune”. Hvis der er forskel på opholdskommune og bopælskommune, skal opholdskommunen foretage myndighedsskift i det fælles datagrundlag.</p>\r\n        <p class=\"Liste1\"><span class=\"Liste1Nr\" id=\"\">–</span> Det er præciseret i §§ 9, 10 og 21, at ansøgere eller modtagere af introduktionsydelse tilmeldes og afmeldes helt som ansøgere eller modtagere af kontant- og starthjælp.</p>\r\n        <p class=\"Liste1\"><span class=\"Liste1Nr\" id=\"\">–</span> Det er præciseret i § 11, at oplysningerne i cv’et skal følge anvisningerne på Jobnet.</p>\r\n        <p class=\"Liste1\"><span class=\"Liste1Nr\" id=\"\">–</span> Bestemmelsen om underretning af a-kassen, hvis en dagpengemodtager ikke vil oplyse sit cv-nummer til jobcenteret, er fjernet, da det i dag ikke er teknisk muligt for en tilmeldt person at have et cv, hvor cv-nummeret ikke er kendt af jobcenteret via det fælles datagrundlag.</p>\r\n        <p class=\"Liste1\"><span class=\"Liste1Nr\" id=\"\">–</span> Der er tilføjet en bestemmelse i § 102 om, at der skal ske underretning af a-kassen, hvis en person ikke vil lade sit cv følge anvisningerne på Jobnet.</p>\r\n        <p class=\"Liste1\"><span class=\"Liste1Nr\" id=\"\">–</span> Bestemmelser vedr. jobcenterets underretning af a-kassen omkring til- og afmeldinger er fjernet, da disse underretninger sendes automatisk fra det fælles datagrundlag når jobcenteret, a-kassen eller personen selv foretager til- eller afmelding.</p>\r\n        <p class=\"Liste1\"><span class=\"Liste1Nr\" id=\"\">–</span> Det er præciseret i § 106, at underretning af a-kassen skal ske i ft. alle tilbud, hvis personen udebliver fra, afslår eller ophører i tilbud.</p>\r\n        <p class=\"Liste1\"><span class=\"Liste1Nr\" id=\"\">–</span> Der er indsat en bestemmelse i § 111 om, at a-kassen skal foretage indberetning til jobcenteret og det fælles datagrundlag, hvis kassen fra uddannelsesstedet får besked på, at en person, der deltager i selvvalgt uddannelse, ikke længere er studieaktiv.</p>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Arbejdsmarkedsstyrelsen, den 9. juli 2009</P><P CLASS=SIGN1 ALIGN=\"CENTER\">Vibeke Stærmose</P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/07/2009"
        },
        {
            "displayName": "Accession",
            "displayValue": "C20090947154"
        },
        {
            "displayName": "Entydig dokumentidentifikation",
            "displayValue": "BE003535"
        },
        {
            "displayName": "Dato for førstegangsindlæggelse",
            "displayValue": "21/07/2009"
        },
        {
            "displayName": "Dato for indlæggelse",
            "displayValue": "21/07/2009"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9471"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "09/07/2009"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2009-0007922"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}