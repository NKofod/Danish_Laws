{
    "id": 111496,
    "title": "1992 LSF 279   FORSLAG TIL LOV OM FREMSTILLING OG HANDEL MED VISSE VARER, DER BENYTTES   VED ULOVLIG FREMSTILLING OG HANDEL MED NARKOTIKA OG PSYKOTROPE STOFFER   (PRÆKURSORER) (* 1) ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 279",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 279 </P>  \r\n\r\n<P></P>  \r\n\r\n<P>Forslag til Lov om fremstilling og handel med visse varer, der benyttes  \r\n\r\n ved ulovlig fremstilling og handel med narkotika og psykotrope stoffer  \r\n\r\n (prækursorer) (* 1) </P>  \r\n\r\n<P></P>  \r\n\r\n<P>Fremsat af skatteministeren (Stavad) </P>  \r\n\r\n<P></P>  \r\n\r\n<P>den 28. april 1993 </P>  \r\n\r\n<P></P>  \r\n\r\n<P>Vedtaget ved tredjebehandling den 18. juni 1993 </P>  \r\n\r\n<P></P>  \r\n\r\n<P><a href=\"document.aspx?accn=A19930047930\"> Lov nr. 479 af 30/06/1993</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> De varer, der er omfattet af lovens bestemmelser, er optegnet  \r\n\r\n i bilag 1 til loven. </P>  \r\n\r\n<P> <I>Stk. 2.</I> Skatteministeren kan ved bekendtgørelse fastsætte  \r\n\r\n ændringer i bilag 1 og 2 i overensstemmelse med eventuelle ændringer i  \r\n\r\n bilagene til Rådets direktiv nr. 92/109 af 14. december 1992. </P>  \r\n\r\n<P> <B>§ 2.</B> Loven finder anvendelse på varer, der fremstilles,  \r\n\r\n forarbejdes, forhandles, distribueres eller på anden måde overdrages her i  \r\n\r\n landet eller indføres fra EF-lande. </P>  \r\n\r\n<P> <I>Stk. 2.</I> Stk. 1 finder tilsvarende anvendelse på blandinger af de  \r\n\r\n omhandlede varer. Undtaget er dog lægemidler og andre præparater, der  \r\n\r\n indeholder de i bilag 1 omhandlede varer, forudsat at de er sammensat på en  \r\n\r\n sådan måde, at disse varer ikke let kan benyttes eller udskilles ved hjælp af  \r\n\r\n let anvendelige midler. </P>  \r\n\r\n<P> <I>Stk. 3.</I> Bestemmelserne i §§ 9, 10, 11 og 12 finder tilsvarende  \r\n\r\n anvendelse ved varernes indførsel fra tredjelande, udførsel til tredjelande  \r\n\r\n eller transport til og fra tredjelande. </P>  \r\n\r\n<P>1) Loven gennemfører Rådets direktiv nr. 92/109 af 14. december 1992,  \r\n\r\n EF-Tidende 1992 L 370, s. 76, samt visse bestemmelser i Rådets forordning nr.  \r\n\r\n 3677/90 af 13. december 1990, EF-Tidende 1990 L 357, s. 1, som ændret ved  \r\n\r\n Rådets forordning nr. 900/92 af 31. marts 1992, EF-Tidende L 96 1992, s. 1.  \r\n\r\n</P>  \r\n\r\n<P> <B>§ 3.</B> For varer, der er omfattet af kategori 1 og 2 i bilag 1, skal  \r\n\r\n der ved forhandling, distribution eller anden overdragelse foreligge behørig  \r\n\r\n dokumentation. </P>  \r\n\r\n<P> <I>Stk. 2.</I> Dokumentationen skal indeholde oplysninger om: </P>  \r\n\r\n<P>a. Navnet på varen. </P>  \r\n\r\n<P>b. Varens mængde og vægt. </P>  \r\n\r\n<P>c. Navn og adresse på leverandør, distributør og varemodtager. </P>  \r\n\r\n<P>d. Erklæring fra kunden om varernes særlige anvendelsesformål. </P>  \r\n\r\n<P> <I>Stk. 3.</I> For varer i kategori 2 gælder dette dog kun, såfremt de  \r\n\r\n pågældende mængder overstiger de i bilag 2 anførte mængder. </P>  \r\n\r\n<P> <I>Stk. 4.</I> Skatteministeren fastsætter nærmere regler om  \r\n\r\n dokumentation af varer, der er omfattet af kategori 1 og 2 i bilag 1. </P>  \r\n\r\n<P> <B>§ 4.</B> Varer, der er omfattet af kategori 1 i bilag 1, kan alene  \r\n\r\n fremstilles, forarbejdes, forhandles, distribueres eller på anden måde  \r\n\r\n overdrages i medfør af en licens. Licenser udstedes af de statslige told- og  \r\n\r\n skattemyndigheder. Ved udstedelsen skal der bl.a. tages hensyn til ansøgerens  \r\n\r\n kompetence og retskaffenhed. </P>  \r\n\r\n<P> <I>Stk. 2.</I> Med henblik på udstedelse af licens kan de statslige told-  \r\n\r\n og skattemyndigheder indhente oplysninger om ansøgeren hos politiet eller  \r\n\r\n andre offentlige myndigheder. </P>  \r\n\r\n<P> <I>Stk. 3.</I> Licensen kan suspenderes eller tilbagekaldes, såfremt der  \r\n\r\n er rimelig grund til at antage, at indehaveren ikke længere er egnet til at  \r\n\r\n have en licens, eller at betingelserne for udstedelsen ikke længere er  \r\n\r\n opfyldt. </P>  \r\n\r\n<P> <I>Stk. 4.</I> Skatteministeren fastsætter nærmere regler om udstedelse,  \r\n\r\n suspension og tilbagekaldelse af licenser. </P>  \r\n\r\n<P> <B>§ 5.</B> Licensindehavere må kun levere de i kategori 1 i bilag 1  \r\n\r\n omhandlede varer til andre licensindehavere eller til personer, der i øvrigt  \r\n\r\n har tilladelse til at modtage, besidde eller håndtere disse varer. </P>  \r\n\r\n<P> <B>§ 6.</B> De statslige told- og skattemyndigheder kan forbyde indførsel  \r\n\r\n af de i bilag 1 omhandlede varer fra tredjelande eller forbyde udførsel til  \r\n\r\n tredjelande, såfremt der foreligger begrundet mistanke om, at de omhandlede  \r\n\r\n varer vil blive anvendt til ulovlig fremstilling af narkotika eller  \r\n\r\n psykotrope stoffer. </P>  \r\n\r\n<P> <B>§ 7.</B> Virksomheder, der fremstiller, forarbejder, forhandler,  \r\n\r\n distribuerer eller på anden måde overdrager varer, der er omfattet af  \r\n\r\n kategori 2 i bilag 1, skal underrette de statslige told- og skattemyndigheder  \r\n\r\n om adressen på de lokaler, hvor de fremstiller eller handler med disse varer.  \r\n\r\n</P>  \r\n\r\n<P> <B>§ 8.</B> Virksomheder, der fremstiller, forarbejder, forhandler,  \r\n\r\n distribuerer eller på anden måde overdrager varer, der er omfattet af bilag  \r\n\r\n 1, skal give de statslige told- og skattemyndigheder meddelelse om ethvert  \r\n\r\n forhold såsom usædvanlige ordrer eller transaktioner, såfremt der er grund  \r\n\r\n til at formode, at varerne kan blive anvendt til fremstilling af narkotika  \r\n\r\n eller psykotrope stoffer. </P>  \r\n\r\n<P> <I>Stk. 2.</I> De i stk. 1 nævnte virksomheder skal efter anmodning give  \r\n\r\n de statslige told- og skattemyndigheder oplysninger om udførsel til andre  \r\n\r\n EF-lande af varer, der er omfattet af bilag 1. </P>  \r\n\r\n<P> <B>§ 9.</B> Virksomheder, der fremstiller, forarbejder, forhandler,  \r\n\r\n distribuerer eller på anden måde overdrager varer, der er omfattet af  \r\n\r\n kategori 1 og 2 i bilag 1, har pligt til efter anmodning at give de statslige  \r\n\r\n told- og skattemyndigheder alle oplysninger om ordrer eller transaktioner  \r\n\r\n vedrørende fremstilling, forarbejdning, forhandling, distribution eller anden  \r\n\r\n overdragelse af varer, der er omfattet af kategori 1 og 2 i bilag 1. </P>  \r\n\r\n<P> <B>§ 10.</B> De statslige told- og skattemyndigheder er berettiget til at  \r\n\r\n foretage eftersyn i lokaler, der benyttes af personer, der fremstiller,  \r\n\r\n forarbejder, forhandler, distribuerer eller på anden måde overdrager varer,  \r\n\r\n der er omfattet af kategori 1 og 2 i bilag 1, samt til at efterse de  \r\n\r\n pågældendes varebeholdning, forretningsbøger, øvrige regnskabsmateriale samt  \r\n\r\n korrespondance m.v. De pågældende personer skal yde de statslige told- og  \r\n\r\n skattemyndigheder bistand ved foretagelsen af de nævnte eftersyn. </P>  \r\n\r\n<P> <I>Stk. 2</I> . Det i stk. 1 nævnte materiale skal på de statslige told-  \r\n\r\n og skattemyndigheders begæring udleveres eller indsendes til disse. </P>  \r\n\r\n<P> <B>§ 11.</B> Med bøde, hæfte eller fængsel indtil 2 år straffes den, der  \r\n\r\n forsætligt eller groft uagtsomt: </P>  \r\n\r\n<P>1. Overtræder § 3, stk. 1 og 2, § 5, § 7 eller § 8, stk. 1. </P>  \r\n\r\n<P>2. Afgiver urigtige eller vildledende oplysninger eller fortier  \r\n\r\n oplysninger med henblik på at opnå licens efter § 4. </P>  \r\n\r\n<P>3. Undlader at efterkomme påbud efter § 8, stk. 2, § 9 eller § 10, stk. 2.  \r\n\r\n</P>  \r\n\r\n<P>4. Overtræder et forbud, der er fastsat efter § 6. </P>  \r\n\r\n<P>5. Overtræder forskrifter i Rådets forordning nr. 3677/90 af 13. december  \r\n\r\n 1990 om foranstaltninger til modvirkning af ulovlig anvendelse af visse  \r\n\r\n stoffer til fremstilling af narkotika og psykotrope stoffer med senere  \r\n\r\n ændringer. </P>  \r\n\r\n<P> <I>Stk. 2.</I> Med samme straf som anført i stk. 1 straffes den, som  \r\n\r\n forsætligt modtager eller skaffer sig eller andre del i en vinding, der er  \r\n\r\n erhvervet ved en af stk. 1, 1. pkt., omfattet overtrædelse, samt den, som ved  \r\n\r\n opbevaring, transport, hjælp til afhændelse eller på lignende måde virker til  \r\n\r\n at sikre en anden udbyttet af en sådan overtrædelse. Overtrædelse af dette  \r\n\r\n stykke kan straffes, når overtrædelsen kan tilregnes den pågældende som  \r\n\r\n forsætlig. </P>  \r\n\r\n<P> <I>Stk. 3.</I> I forskrifter, der udstedes i medfør af loven, kan der  \r\n\r\n fastsættes straf af bøde for den, der forsætligt eller uagtsomt overtræder  \r\n\r\n bestemmelser heri. </P>  \r\n\r\n<P> <I>Stk. 4.</I> For overtrædelser, der begås af et aktieselskab,  \r\n\r\n anpartsselskab, andelsselskab eller lignende, kan der pålægges selskabet som  \r\n\r\n sådant bødeansvar. </P>  \r\n\r\n<P> <B>§ 12.</B> Skønnes en overtrædelse ikke at ville medføre højere straf  \r\n\r\n end bøde, kan skatteministeren eller den, han bemyndiger dertil, tilkendegive  \r\n\r\n den pågældende, at sagen kan afgøres uden retslig forfølgning, såfremt den  \r\n\r\n pågældende erkender sig skyldig i overtrædelsen og erklærer sig rede til  \r\n\r\n inden for en nærmere angivet frist at betale en i tilkendegivelsen angivet  \r\n\r\n bøde. Den omhandlede frist kan efter begæring forlænges. </P>  \r\n\r\n<P> <I>Stk. 2.</I> Med hensyn til den i stk. 1 nævnte tilkendegivelse finder  \r\n\r\n bestemmelsen om tiltalerejsning i retsplejelovens § 930, jf. § 926,  \r\n\r\n tilsvarende anvendelse. </P>  \r\n\r\n<P> <I>Stk. 3.</I> Betales bøden i rette tid, eller bliver den efter  \r\n\r\n vedtagelse inddrevet eller afsonet, bortfalder videre forfølgning. </P>  \r\n\r\n<P> <I>Stk. 4.</I> Ransagning kan ske i sager om overtrædelse af bestemmelser  \r\n\r\n i denne lov og bestemmelser udstedt i medfør af loven i overensstemmelse med  \r\n\r\n retsplejelovens bestemmelser herom. </P>  \r\n\r\n<P> <B>§ 13.</B> Loven træder i kraft den 1. juli 1993. </P>  \r\n\r\n<P> <B>§ 14.</B> Loven gælder ikke for Færøerne og Grønland. </P>  \r\n\r\n<P> <B>Bilag 1</B>  </P>  \r\n\r\n<P> <I>Kategori 1: Kombinerede nomenklaturer</I>  </P>  \r\n\r\n<P>Ephedrin 2939 40 10 </P>  \r\n\r\n<P>Ergometrin 2939 60 10 </P>  \r\n\r\n<P>Ergotamin 2939 60 30 </P>  \r\n\r\n<P>Lysergsyre 2939 60 50 </P>  \r\n\r\n<P>1-phenyl-2-propanon 2914 30 10 </P>  \r\n\r\n<P>Pseudoephedrin 2939 40 30 </P>  \r\n\r\n<P>N-acetylantralinsyre 2924 29 50 </P>  \r\n\r\n<P>3,4 Metyldioxphenyl-2-Propanon 2932 90 77 </P>  \r\n\r\n<P>Salte af stoffer i denne kategori, </P>  \r\n\r\n<P>hvor sådanne salte kan opnås. </P>  \r\n\r\n<P> <I>Kategori 2:</I>  </P>  \r\n\r\n<P>Eddikesyreanhydrid 2915 24 00 </P>  \r\n\r\n<P>Antranilsyre ex 2922 49 90 </P>  \r\n\r\n<P>Phenyleddikesyre 2916 33 00 </P>  \r\n\r\n<P>Piperidin 2933 39 30 </P>  \r\n\r\n<P>Isosafrol (cis + trans) 2932 90 73 </P>  \r\n\r\n<P>Piperonal 2932 90 75 </P>  \r\n\r\n<P>Safrol 2932 90 71 </P>  \r\n\r\n<P>Salte af stoffer i denne kategori, </P>  \r\n\r\n<P>hvor sådanne salte kan opnås. </P>  \r\n\r\n<P> <I>Kategori 3:</I>  </P>  \r\n\r\n<P>Acetone* 2914 11 00 </P>  \r\n\r\n<P>Ethylether* 2909 11 00 </P>  \r\n\r\n<P>Methylethylketon (MEK)* 2914 12 00 </P>  \r\n\r\n<P>Toluen* 2902 30 10/90 </P>  \r\n\r\n<P>Kaliumpermanganat* 2841 60 10 </P>  \r\n\r\n<P>Svovlsyre 2807 00 10 </P>  \r\n\r\n<P>Saltsyre 2806 10 00 </P>  \r\n\r\n<P>* Salte af stoffer i denne kategori, hvor sådanne salte kan opnås. </P>  \r\n\r\n<P> <B>Bilag 2</B>  </P>  \r\n\r\n<P> <I>Stof Tærskel</I>  </P>  \r\n\r\n<P>Eddikesyreanhydrid 20 l </P>  \r\n\r\n<P>Antranilsyre og salte heraf 1 kg </P>  \r\n\r\n<P>Phenyleddikesyre og salte heraf 1 kg </P>  \r\n\r\n<P>Piperidin og salte heraf 0,5 kg </P>  \r\n\r\n<P>Isosafrol (cis + trans) 0 </P>  \r\n\r\n<P>Piperonal 0 </P>  \r\n\r\n<P>Safrol 0 </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> De varer, der er omfattet af lovens bestemmelser, er optegnet  \r\n\r\n i </P>  \r\n\r\n<P>bilag 1 til loven. </P>  \r\n\r\n<P> <I>Stk. 2.</I> Skatteministeren kan ved bekendtgørelse fastsætte  \r\n\r\n ændringer i bilag 1 og 2 i overensstemmelse med eventuelle ændringer i  \r\n\r\n bilagene til Rådets direktiv nr. 92/109 af 14. december 1992. </P>  \r\n\r\n<P> <B>§ 2.</B> Loven finder anvendelse på varer, der fremstilles,  \r\n\r\n forarbejdes, forhandles, distribueres eller på anden måde overdrages her i  \r\n\r\n landet eller indføres fra EF-lande. </P>  \r\n\r\n<P> <I>Stk. 2.</I> Stk. 1 finder tilsvarende anvendelse på blandinger af de  \r\n\r\n omhandlede varer. Undtaget er dog lægemidler og andre præparater, der  \r\n\r\n indeholder de i bilag 1 omhandlede varer, forudsat de er sammensat på en  \r\n\r\n sådan måde, at disse varer ikke let kan benyttes eller udskilles ved hjælp af  \r\n\r\n let anvendelige midler. </P>  \r\n\r\n<P> <I>Stk. 3.</I> Bestemmelserne i §§ 9, 10, 11 og 12 finder tilsvarende  \r\n\r\n anvendelse ved varernes indførsel fra tredjelande, udførsel til tredjelande  \r\n\r\n eller ved transport til og fra tredjelande. </P>  \r\n\r\n<P> <B>§ 3.</B> For varer, der er omfattet af kategori 1 og 2 i bilag 1, skal  \r\n\r\n der ved forhandling, distribution eller anden overdragelse foreligge behørig  \r\n\r\n dokumentation. </P>  \r\n\r\n<P> <I>Stk. 2.</I> Dokumentationen skal indeholde oplysninger om: </P>  \r\n\r\n<P>a. Navnet på varen. </P>  \r\n\r\n<P>b. Varens mængde og vægt. </P>  \r\n\r\n<P>c. Navn og adresse på leverandør, distributør og varemodtager. </P>  \r\n\r\n<P>d. Erklæring fra kunden om varernes særlige anvendelsesformål. </P>  \r\n\r\n<P> <I>Stk. 3.</I> For varer i kategori 2 gælder dette dog kun, såfremt de  \r\n\r\n pågældende mængder overstiger de i bilag 2 anførte mængder. </P>  \r\n\r\n<P> <I>Stk. 4.</I> Skatteministeren fastsætter nærmere regler om  \r\n\r\n dokumentation af varer, der er omfattet af kategori 1 og 2 i bilag 1. </P>  \r\n\r\n<P> <B>§ 4.</B> Varer, der er omfattet af kategori 1 i bilag 1, kan alene  \r\n\r\n fremstilles, forarbejdes, forhandles, distribueres eller på anden måde  \r\n\r\n overdrages i medfør af en licens. Licenser udstedes af de statslige told- og  \r\n\r\n skattemyndigheder. Ved udstedelsen skal der bl.a. tages hensyn til ansøgerens  \r\n\r\n kompetence og retskaffenhed. </P>  \r\n\r\n<P> <I>Stk. 2.</I> Med henblik på udstedelse af licens kan de statslige told-  \r\n\r\n og skattemyndigheder indhente oplysninger om ansøgeren hos politiet eller  \r\n\r\n andre offentlige myndigheder. </P>  \r\n\r\n<P> <I>Stk. 3.</I> Licensen kan suspenderes eller tilbagekaldes, såfremt der  \r\n\r\n er rimelig grund til at antage, at indehaveren ikke længere er egnet til at  \r\n\r\n have en licens eller at betingelserne for udstedelsen ikke længere er  \r\n\r\n opfyldt. </P>  \r\n\r\n<P> <I>Stk. 4.</I> Skatteministeren fastsætter nærmere regler om udstedelse,  \r\n\r\n suspension og tilbagekaldelse af licenser. </P>  \r\n\r\n<P> <B>§ 5.</B> Licensindehavere må kun levere de i kategori 1 i bilag 1  \r\n\r\n omhandlede varer til andre licensindehavere eller til personer, der i øvrigt  \r\n\r\n har tilladelse til at modtage, besidde eller håndtere disse varer. </P>  \r\n\r\n<P> <B>§ 6.</B> De statslige told- og skattemyndigheder kan forbyde indførsel  \r\n\r\n af de i bilag 1 omhandlede varer fra tredjelande eller forbyde udførsel til  \r\n\r\n tredjelande, såfremt der foreligger begrundet mistanke om, at de omhandlede  \r\n\r\n varer vil blive anvendt til ulovlig fremstilling af narkotika eller  \r\n\r\n psykotrope stoffer. </P>  \r\n\r\n<P> <B>§ 7.</B> Virksomheder, der fremstiller, forarbejder, forhandler,  \r\n\r\n distribuerer eller på anden måde overdrager varer, der er omfattet af  \r\n\r\n kategori 2 i bilag 1, skal underrette de statslige told- og skattemyndigheder  \r\n\r\n om adressen på de lokaler, hvor de fremstiller eller handler med disse varer.  \r\n\r\n</P>  \r\n\r\n<P> <B>§ 8.</B> Virksomheder, der fremstiller, forarbejder, forhandler,  \r\n\r\n distribuerer eller på anden måde overdrager varer, der er omfattet af bilag  \r\n\r\n 1, skal give de statslige told- og skattemyndigheder meddelelse om ethvert  \r\n\r\n forhold såsom usædvanlige ordrer eller transaktioner, såfremt der er grund  \r\n\r\n til at formode, at varerne kan blive anvendt til fremstilling af narkotika  \r\n\r\n eller psykotrope stoffer. </P>  \r\n\r\n<P> <I>Stk. 2.</I> De i stk. 1 nævnte virksomheder skal efter anmodning give  \r\n\r\n de statslige told- og skattemyndigheder oplysninger om udførsel til andre  \r\n\r\n EF-lande af varer, der er omfattet af bilag 1. </P>  \r\n\r\n<P> <B>§ 9.</B> Virksomheder, der fremstiller, forarbejder, forhandler,  \r\n\r\n distribuerer eller på anden måde overdrager varer, der er omfattet af  \r\n\r\n kategori 1 og 2 i bilag 1, har pligt til efter anmodning at give de statslige  \r\n\r\n told- og skattemyndigheder alle oplysninger om ordrer eller transaktioner  \r\n\r\n vedrørende fremstilling, forarbejdning, forhandling, distribution eller anden  \r\n\r\n overdragelse af varer, der er omfattet af kategori 1 og 2 i bilag 1. </P>  \r\n\r\n<P> <B>§ 10.</B> De statslige told- og skattemyndigheder er berettigede til  \r\n\r\n at foretage eftersyn i lokaler, der benyttes af personer, der fremstiller,  \r\n\r\n forarbejder, forhandler, distribuerer eller på anden måde overdrager varer,  \r\n\r\n der er omfattet af kategori 1 og 2 i bilag 1, samt til at efterse de  \r\n\r\n pågældendes varebeholdning, forretningsbøger, øvrige regnskabsmateriale samt  \r\n\r\n korrespondance m.v.. De pågældende personer skal yde de statslige told- og  \r\n\r\n skattemyndigheder bistand ved foretagelsen af de nævnte eftersyn. </P>  \r\n\r\n<P> <I>Stk. 2</I> . Det i stk. 1 nævnte materiale skal på de statslige told-  \r\n\r\n og skattemyndigheders begæring udleveres eller indsendes til disse. </P>  \r\n\r\n<P> <B>§ 11.</B> Med bøde, hæfte eller fængsel indtil 2 år straffes den, der  \r\n\r\n forsætligt eller groft uagtsomt: </P>  \r\n\r\n<P>1. Overtræder § 3, stk. 1 og 2, § 5, § 7 eller § 8, stk. 1. </P>  \r\n\r\n<P>2. Afgiver urigtige eller vildledende oplysninger eller fortier  \r\n\r\n oplysninger med henblik på at opnå licens efter § 4. </P>  \r\n\r\n<P>3. Undlader at efterkomme påbud efter § 8, stk. 2, § 9 eller § 10, stk. 2.  \r\n\r\n</P>  \r\n\r\n<P>4. Overtræder et forbud, der er fastsat efter § 6. </P>  \r\n\r\n<P>5. Overtræder forskrifter i Rådets forordning nr. 3677/90 af 13. december  \r\n\r\n 1990 om foranstaltninger til modvirkning af ulovlig anvendelse af visse  \r\n\r\n stoffer til fremstilling af narkotika og psykotrope stoffer med senere  \r\n\r\n ændringer. </P>  \r\n\r\n<P> <I>Stk. 2.</I> Med samme straf som anført i stk. 1 straffes den, som  \r\n\r\n forsætligt modtager eller skaffer sig eller andre del i en vinding, der er  \r\n\r\n erhvervet ved en af stk. 1, 1. pkt., omfattet overtrædelse, samt den, som ved  \r\n\r\n opbevaring, transport, hjælp til afhændelse eller på lignende måde virker til  \r\n\r\n at sikre en anden udbyttet af en sådan overtrædelse. Overtrædelse af dette  \r\n\r\n stykke kan straffes, når overtrædelsen kan tilregnes den pågældende som  \r\n\r\n forsætlig. </P>  \r\n\r\n<P> <I>Stk. 3.</I> I forskrifter, der udstedes i medfør af loven, kan der  \r\n\r\n fastsættes straf af bøde for den, der forsætligt eller uagtsomt overtræder  \r\n\r\n bestemmelser heri. </P>  \r\n\r\n<P> <I>Stk. 4.</I> For overtrædelser, der begås af et aktieselskab,  \r\n\r\n anpartsselskab, andelsselskab eller lignende kan der pålægges selskabet som  \r\n\r\n sådant bødeansvar. </P>  \r\n\r\n<P> <B>§ 12.</B> Skønnes en overtrædelse ikke at ville medføre højere straf  \r\n\r\n end bøde, kan skatteministeren eller den, han bemyndiger dertil, tilkendegive  \r\n\r\n den pågældende, at sagen kan afgøres uden retslig forfølgning, såfremt den  \r\n\r\n pågældende erkender sig skyldig i overtrædelsen og erklærer sig rede til  \r\n\r\n inden for en nærmere angivet frist at betale en i tilkendegivelsen angivet  \r\n\r\n bøde. Den omhandlede frist kan efter begæring forlænges. </P>  \r\n\r\n<P> <I>Stk. 2.</I> Med hensyn til den i stk. 1 nævnte tilkendegivelse finder  \r\n\r\n bestemmelsen om tiltalerejsning i retsplejelovens § 930, jf. § 926,  \r\n\r\n tilsvarende anvendelse. </P>  \r\n\r\n<P> <I>Stk. 3.</I> Betales bøden i rette tid, eller bliver den efter  \r\n\r\n vedtagelse inddrevet eller afsonet, bortfalder videre forfølgning. </P>  \r\n\r\n<P> <I>Stk. 4.</I> Ransagning kan ske i sager om overtrædelse af bestemmelser  \r\n\r\n i denne lov og bestemmelser udstedt i medfør af loven i overensstemmelse med  \r\n\r\n Retsplejelovens bestemmelser herom. </P>  \r\n\r\n<P> <B>§ 13.</B> Loven træder i kraft den 1. juli 1993. </P>  \r\n\r\n<P> <B>§ 14.</B> Loven gælder ikke for Færøerne og Grønland. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P> <I>1. Indledning.</I>  </P>  \r\n\r\n<P>Lovforslaget har til formål at gennemføre Rådets direktiv nr. 92/109/EØF  \r\n\r\n af 14. december 1992, EF-Tidende 1992 L 370, s 76, om fremstilling og  \r\n\r\n markedsføring af visse stoffer, der benyttes ved ulovlig fremstilling af  \r\n\r\n narkotika og psykotrope stoffer, de såkaldte prækursorer. De omhandlede varer  \r\n\r\n er anført i bilag 1. </P>  \r\n\r\n<P>Psykotrope stoffer er stoffer, der uden at være narkotika, kan have en vis  \r\n\r\n euforiserende virkning. Prækursorer er en international betegnelse for varer,  \r\n\r\n der kan anvendes til fremstilling af narkotika og psykotrope stoffer, dvs.  \r\n\r\n forstadier til narkotika m.v. </P>  \r\n\r\n<P>FN vedtog den 19. december 1988 en konvention om bekæmpelse af ulovlig  \r\n\r\n handel med narkotika og psykotrope stoffer. Konventionen skal ses som et led  \r\n\r\n i de internationale bestræbelser til bekæmpelse af narkotikamisbrug. </P>  \r\n\r\n<P>Med henblik på at gennemføre FN-konventionens bestemmelser for så vidt  \r\n\r\n angår handelen med tredjelande vedtog EFs ministerråd den 13. december 1990  \r\n\r\n Rådets forordning (EØF) nr. 3677/90, EF-Tidende 1990 L 357, s. 1, om  \r\n\r\n foranstaltninger til modvirkning af ulovlig anvendelse af visse stoffer til  \r\n\r\n fremstilling af narkotika og psykotrope stoffer, som ændret ved Rådets  \r\n\r\n forordning (EØF) nr. 900/92 af 31. marts 1992, EF-Tidende 1992 L 96, s. 1.  \r\n\r\n</P>  \r\n\r\n<P>Forordningen fastsætter bestemmelser om overvågning ved indførsel fra  \r\n\r\n eller udførsel til tredjelande af varer, der hyppigt benyttes til ulovlig  \r\n\r\n fremstilling af narkotika og psykotrope stoffer. </P>  \r\n\r\n<P>Direktiv nr. 92/109/EØF gennemfører bestemmelserne i FNs konvention om  \r\n\r\n bekæmpelse af ulovlig handel med narkotika og psykotrope stoffer for så vidt  \r\n\r\n angår den interne EF-handel. </P>  \r\n\r\n<P>Danmark skal senest den 1. juli 1993 sætte de nødvendige love og  \r\n\r\n administrative bestemmelser i kraft for at efterkomme direktivet. </P>  \r\n\r\n<P>To af direktivets bestemmelser trådte allerede i kraft den 1. januar 1993.  \r\n\r\n Disse bestemmelser - om medlemslandenes administrative samarbejde og om  \r\n\r\n EF-komite-procedure - kræver ikke lovgivning. Det administrative samarbejde  \r\n\r\n sker inden for rammerne af Rådets forordning nr. 1468/81 om gensidig bistand  \r\n\r\n mellem medlemsstaternes administrative myndigheder og om samarbejde mellem  \r\n\r\n disse og Kommissionen med henblik på at sikre den rette anvendelse af told-  \r\n\r\n og landbrugsbestemmelserne. </P>  \r\n\r\n<P>Lovforslaget går ud på at gennemføre direktivets regler om overvågning af  \r\n\r\n fremstilling og handel med visse stoffer, der benyttes ved ulovlig  \r\n\r\n fremstilling af narkotika og psykotrope stoffer. Endvidere har lovforslaget  \r\n\r\n til formål at opfylde kravene i Rådets forordning (EØF) nr. 3677/90, som  \r\n\r\n ændret ved Rådets forordning (EØF) nr. 900/92 af 31. marts 1992, om, at der i  \r\n\r\n den nationale lovgivning skal tilvejebringes hjemmel til at idømme straf for  \r\n\r\n overtrædelse af bestemmelserne i de to forordninger. Forordningerne og  \r\n\r\n Kommissionens gennemførelsesforordning nr. 3769/92 af 21. december 1992,  \r\n\r\n EF-Tidende 1992 L 383, s. 17, får samlet virkning fra 1. januar 1993. </P>  \r\n\r\n<P>Det danske Handelskammer, Dansk Industri, Forbrugerrådet, Detailhandelens  \r\n\r\n Fællesråd, Landbrugsrådet og Håndværksrådet har været hørt i forbindelse med  \r\n\r\n vedtagelsen af direktivet og udarbejdelsen af lovforslaget. </P>  \r\n\r\n<P> <I>2. Gennemførelse af direktivet</I>  </P>  \r\n\r\n<P>Direktivet blev vedtaget på økonomi- og finansminister rådsmødet den 14.  \r\n\r\n december 1992. Direktivet er optrykt som bilag 3 til lovforslaget. </P>  \r\n\r\n<P>Direktivet skal ses i lyset af, at der i det indre marked er behov for  \r\n\r\n fælles EF-regler for at hindre en konkurrencefordrejning af den lovlige  \r\n\r\n handel med de berørte varer. </P>  \r\n\r\n<P>Det foreslås i lovforslaget, at visse særlige krav skal være opfyldt ved  \r\n\r\n fremstilling, forarbejdning, forhandling, distribution eller anden  \r\n\r\n overdragelse af de omhandlede varer. Det foreslås ligeledes, at fremstilling  \r\n\r\n og overdragelse for visse af varerne alene kan ske, hvis der foreligger en  \r\n\r\n licens. Endvidere foreslås der indsat straffebestemmelser. </P>  \r\n\r\n<P>Det skal præciseres, at de varer, der er omfattet af lovforslaget, i langt  \r\n\r\n overvejende omfang anvendes i den fuldt legale handel. Visse af varerne er  \r\n\r\n også gængse handelsvarer. </P>  \r\n\r\n<P> <I>3. Gennemførelse af Rådets forordninger.</I>  </P>  \r\n\r\n<P>Rådets forordning (EØF) nr. 3677/90 af 13. december 1990 og Rådets  \r\n\r\n forordning (EØF) nr. 900/92 af 31. marts 1992 er optrykt som bilag 4 og 5 til  \r\n\r\n lovforslaget. </P>  \r\n\r\n<P>Rådets forordning overlader bl.a. til medlemsstaterne at træffe de  \r\n\r\n nødvendige foranstaltninger med henblik på, at de kompetente myndigheder får  \r\n\r\n meddelelse om ethvert forhold, der tyder på, at de omhandlede varer, som er  \r\n\r\n bestemt til indførsel eller udførsel, kan blive anvendt til ulovlig  \r\n\r\n fremstilling af narkotika eller psykotrope stoffer. Forordningen pålægger  \r\n\r\n endvidere medlemsstaterne at fastsætte de sanktioner, der skal bringes i  \r\n\r\n anvendelse ved overtrædelse af forordningens bestemmelser. </P>  \r\n\r\n<P>Det forslås derfor i lovforslaget, at visse af bestemmelserne også gælder  \r\n\r\n i forbindelse med de omhandlede varers indførsel fra og udførsel til  \r\n\r\n tredjelande eller ved transport til og fra tredjelande. </P>  \r\n\r\n<P>Det foreslås endvidere, at de statslige told- og skattemyndigheder gives  \r\n\r\n mulighed for at forbyde indførsel fra tredjelande eller udførsel til  \r\n\r\n tredjelande af bilag 1-varer, såfremt der foreligger en begrundet mistanke  \r\n\r\n om, at varerne vil blive anvendt til ulovlig fremstilling af narkotika eller  \r\n\r\n psykotrope stoffer. </P>  \r\n\r\n<P> <I>4. Administrative konsekvenser</I>  </P>  \r\n\r\n<P>Loven vil medføre en begrænset administrativ merbelastning i Told- og  \r\n\r\n Skattestyrelsen til licensudstedelse, overvågning og samarbejde med  \r\n\r\n erhvervslivet på området. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Den foreslåede bestemmelse indeholder en henvisning til, hvilke varer der  \r\n\r\n er omfattet af lovens bestemmelser. </P>  \r\n\r\n<P>Det foreslås, at skatteministeren bemyndiges til at ændre bilag 1 og 2 til  \r\n\r\n loven i overensstemmelse med eventuelle ændringer i de tilsvarende bilag til  \r\n\r\n Rådets direktiv nr. 92/109/EØF af 14. december 1992. Skatteministeren  \r\n\r\n bemyndiges således til at ændre lovens bilag 1 og 2 ved bekendtgørelse. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at loven finder anvendelse på varer, der fremstilles,  \r\n\r\n forarbejdes, forhandles, distribueres eller på anden måde overdrages her i  \r\n\r\n landet eller indføres fra andre EF-lande. </P>  \r\n\r\n<P>Undtaget for loven er lægemidler og andre præparater, der indeholder de  \r\n\r\n pågældende varer, men som er sammensat på en sådan måde, at disse varer ikke  \r\n\r\n let kan benyttes eller udskilles ved hjælp af let anvendelige midler. </P>  \r\n\r\n<P>Det foreslås endvidere, at §§ 9, 10, 11 og 12 også finder tilsvarende  \r\n\r\n anvendelse ved varernes indførsel fra tredjelande, udførsel til tredjelande  \r\n\r\n eller ved transport til og fra tredjelande. Transport omfatter også omladning  \r\n\r\n af varerne. </P>  \r\n\r\n<P> <I>Til § 3</I>  </P>  \r\n\r\n<P>Det foreslås, at der ved forhandling, distribution eller anden  \r\n\r\n overdragelse af varer omfattet af kategori 1 og 2 i bilag 1 skal foreligge en  \r\n\r\n dokumentation, der indeholder tilstrækkelige oplysninger til identifikation  \r\n\r\n af de omhandlede varer. </P>  \r\n\r\n<P>Overdragelse omfatter i denne lov køb, salg eller anden overdragelse mod  \r\n\r\n eller uden vederlag til tredjemand. </P>  \r\n\r\n<P>Det foreslås præciseret, at dokumentationen skal indeholde oplysninger om  \r\n\r\n den omhandlede vares navn, varens mængde og vægt samt navn og adresse på  \r\n\r\n leverandør, distributør og modtager. Kunden skal endvidere afgive en  \r\n\r\n erklæring om, til hvilket formål varen skal anvendes. </P>  \r\n\r\n<P>Den pågældende dokumentation kan være indeholdt i fakturaer eller andre  \r\n\r\n handelsdokumenter. </P>  \r\n\r\n<P>Efter forslaget bemyndiges skatteministeren til at fastsætte nærmere  \r\n\r\n regler vedrørende dokumentation for varer, som er omfattet af kategori 1 og 2  \r\n\r\n i bilag 1. </P>  \r\n\r\n<P> <I>Til § 4</I>  </P>  \r\n\r\n<P>Den foreslåede bestemmelse fastsætter, at varer, der er omfattet af  \r\n\r\n kategori 1 i bilag 1, alene kan fremstilles, forarbejdes, forhandles,  \r\n\r\n distribueres eller overdrages i henhold til en licens udstedt af de statslige  \r\n\r\n told- og skattemyndigheder. </P>  \r\n\r\n<P>Det forudsættes, at apotekerne, som i forvejen har en generel tilladelse  \r\n\r\n til salg af de omhandlede varer, er undtaget fra licenssystemet. </P>  \r\n\r\n<P>I henhold til artikel 4, stk. 2, i Rådets direktiv nr. 92/109/EØF af 14.  \r\n\r\n december 1992, skal den licensudstedende myndighed bl.a. tage hensyn til  \r\n\r\n ansøgerens kompetence og retskaffenhed. Det foreslås derfor, at de statslige  \r\n\r\n told- og skattemyndigheder kan indhente oplysninger om ansøgeren hos politiet  \r\n\r\n eller andre offentlige myndigheder. </P>  \r\n\r\n<P>Licensen kan suspenderes eller tilbagekaldes af de statslige told- og  \r\n\r\n skattemyndigheder, hvis der er rimelig grund til at antage, at indehaveren  \r\n\r\n ikke længere er egnet til at have licensen, eller at betingelserne for  \r\n\r\n udstedelsen ikke længere er opfyldt. </P>  \r\n\r\n<P>Det foreslås, at skatteministeren bemyndiges til at fastsætte nærmere  \r\n\r\n bestemmelser om udstedelse, suspension og tilbagekaldelse af licens. </P>  \r\n\r\n<P> <I>Til § 5</I>  </P>  \r\n\r\n<P>Det foreslås, at indehaveren af en licens kun må levere kategori 1-varer  \r\n\r\n til andre licensindehavere eller til personer, som i medfør af anden  \r\n\r\n lovgivning har en generel eller speciel tilladelse til at modtage, besidde  \r\n\r\n eller håndtere disse varer. </P>  \r\n\r\n<P> <I>Til § 6</I>  </P>  \r\n\r\n<P>I henhold til artikel 6, stk. 2, i Rådets forordning (EØF) nr. 3677/90 af  \r\n\r\n 13. december 1990 kan toldmyndighederne eller andre kompetente myndigheder  \r\n\r\n forbyde import og eksport af de pågældende varer i Fællesskabets toldområde,  \r\n\r\n hvis de har begrundet mistanke om, at disse varer er bestemt til ulovlig  \r\n\r\n fremstilling af narkotika eller psykotrope stoffer. </P>  \r\n\r\n<P>Det foreslås på den baggrund at give de statslige told- og  \r\n\r\n skattemyndigheder mulighed for at forbyde indførsel fra tredjelande eller  \r\n\r\n udførsel til tredjelande af bilag 1-varer, såfremt der foreligger en  \r\n\r\n begrundet mistanke om, at varerne vil blive anvendt til ulovlig fremstilling  \r\n\r\n af narkotika eller psykotrope stoffer. </P>  \r\n\r\n<P> <I>Til § 7</I>  </P>  \r\n\r\n<P>Den foreslåede bestemmelse forpligter de erhvervsdrivende, der deltager i  \r\n\r\n fremstillingen og handelen med varer i kategori 2 i bilag 1, til at  \r\n\r\n underrette de statslige told- og skattemyndigheder om adressen på de lokaler,  \r\n\r\n hvor de fremstiller eller handler med disse varer, samt at ajourføre  \r\n\r\n oplysningerne. </P>  \r\n\r\n<P> <I>Til § 8</I>  </P>  \r\n\r\n<P>Den foreslåede bestemmelse indeholder en forpligtelse for virksomhederne  \r\n\r\n til, såfremt de gennem deres virke får mistanke om, at de omhandlede varer  \r\n\r\n vil blive anvendt til fremstilling af narkotika og psykotrope stoffer, at  \r\n\r\n give de statslige told- og skattemyndigheder meddelelse herom. </P>  \r\n\r\n<P>Det foreslås endvidere, at virksomhederne efter anmodning skal give de  \r\n\r\n statslige told- og skattemyndigheder oplysninger om udførsel af bilag 1-varer  \r\n\r\n til andre EF-lande. </P>  \r\n\r\n<P> <I>Til § 9</I>  </P>  \r\n\r\n<P>Det foreslås, at virksomhederne efter anmodning forpligtes til at give de  \r\n\r\n statslige told- og skattemyndigheder alle oplysninger om ordrer eller  \r\n\r\n transaktioner vedrørende fremstilling, forarbejdning, forhandling,  \r\n\r\n distribution eller anden overdragelse af varer, der er omfattet af varer i  \r\n\r\n kategori 1 og 2 i bilag 1. </P>  \r\n\r\n<P>Bestemmelsen finder tilsvarende anvendelse i forbindelse med varer, der  \r\n\r\n indføres fra tredjelande, udføres til tredjelande, eller transporteres til og  \r\n\r\n fra tredjelande. </P>  \r\n\r\n<P> <I>Til § 10</I>  </P>  \r\n\r\n<P>Den foreslåede bestemmelse giver de statslige told- og skattemyndigheder  \r\n\r\n hjemmel til at foretage eftersyn i virksomhedernes lokaler. Bestemmelsen  \r\n\r\n svarer til bestemmelsen i toldlovens § 78, stk. 2, og momslovens § 31, stk.  \r\n\r\n 1. Disse bestemmelser vedrører alene eftersyn af lokaler i forbindelse med  \r\n\r\n toldbehandling af varer og i forbindelse med driften af den momsregistrerede  \r\n\r\n virksomhed. </P>  \r\n\r\n<P>Det er derfor fundet nødvendigt at foreslå, at der gives de statslige  \r\n\r\n told- og skattemyndigheder udtrykkelig hjemmel til at efterse lokaler, der  \r\n\r\n benyttes af personer, der er beskæftiget med fremstilling, forarbejdning,  \r\n\r\n forhandling, distribution eller anden overdragelse af de omhandlede varer.  \r\n\r\n Bestemmelsen finder tilsvarende anvendelse i forbindelse med varer, der  \r\n\r\n indføres fra tredjelande, udføres til tredjelande, eller transporteres til og  \r\n\r\n fra tredjelande. </P>  \r\n\r\n<P> <I>Til § 11</I>  </P>  \r\n\r\n<P>Den foreslåede straffebestemmelse svarer til straffebestemmelsen i Lov om  \r\n\r\n euforiserende stoffer, jf. lovbekendtgørelse nr. 391 af 21. juli 1969, som  \r\n\r\n senest ændret ved lov nr. 160 af 28. april 1982. Straffebestemmelsen finder  \r\n\r\n tilsvarende anvendelse ved overtrædelse af bestemmelserne i Rådets forordning  \r\n\r\n (EØF) nr. 3677/90 af 13. december 1990, som ændret ved Rådets forordning  \r\n\r\n (EØF) nr. 900/92 af 31. marts 1992 i forbindelse med de omhandlede varers  \r\n\r\n indførsel fra tredjelande, udførsel til tredjelande, eller ved transport til  \r\n\r\n og fra tredjelande. </P>  \r\n\r\n<P> <I>Til § 12</I>  </P>  \r\n\r\n<P>Det foreslås, at overtrædelsessager afgøres administrativt mod betaling af  \r\n\r\n bøde i tilfælde, hvor den pågældende erkender sig skyldig. Tilsvarende  \r\n\r\n processuelle bestemmelser findes blandt andet i toldloven, momsloven og  \r\n\r\n skattekontrolloven. Bestemmelsen finder tilsvarende anvendelse ved  \r\n\r\n overtrædelse af bestemmelserne i Rådets forordning (EØF) nr. 3677/90 af 13.  \r\n\r\n december 1990, som ændret ved Rådets forordning (EØF) nr. 900/92 af 31. marts  \r\n\r\n 1992 i forbindelse med de omhandlede varers indførsel fra tredjelande,  \r\n\r\n udførsel til tredjelande, eller ved transport til og fra tredjelande. </P>  \r\n\r\n<P> <I>Til § 13</I>  </P>  \r\n\r\n<P>Det foreslås, at forslaget træder i kraft den 1. juli 1993. </P>  \r\n\r\n<P> <I>Til § 14</I>  </P>  \r\n\r\n<P>Det foreslås, at loven ikke finder anvendelse for Færøerne og Grønland.  \r\n\r\n Færøerne og Grønland er ikke omfattet af EF og er derfor heller ikke omfattet  \r\n\r\n af direktivets bestemmelser. </P>  \r\n\r\n<P> <B>Bilag 1</B>  </P>  \r\n\r\n<pre><font color=gray> \r\n\r\n  Kategori 1:                                    Kombinerede  \r\n\r\n                                                 nomenklatur  \r\n\r\n Ephedrin ..................................      2939 40 10  \r\n\r\n Ergometrin ................................      2939 60 10  \r\n\r\n Ergotamin .................................      2939 60 30  \r\n\r\n Lysergsyre ................................      2939 60 50  \r\n\r\n 1-phenyl-2-propanon .......................      2914 30 10  \r\n\r\n Pseudoephedrin ............................      2939 40 30  \r\n\r\n N-acetylantralinsyre ......................      2924 29 50  \r\n\r\n 3,4 Metyldioxphenyl-2-Propanon ............      2932 90 77  \r\n\r\n Salte af stoffer i denne kategori, hvor sådanne salte kan opnås.  \r\n\r\n  Kategori 2:  \r\n\r\n Eddikesyreanhydrid ........................      2915 24 00  \r\n\r\n Antranilsyre ..............................   ex 2922 49 90  \r\n\r\n Phenyleddikesyre ..........................      2916 33 00  \r\n\r\n Piperidin .................................      2933 39 30  \r\n\r\n Isosafrol (cis + trans) ...................      2932 90 73  \r\n\r\n Piperonal .................................      2932 90 75  \r\n\r\n Safrol ....................................      2932 90 71  \r\n\r\n Salte af stoffer i denne kategori, hvor sådanne salte kan opnås.  \r\n\r\n  Kategori 3:  \r\n\r\n Acetone(* 1)  .............................      2914 11 00  \r\n\r\n Ethylether(* 1) ...........................      2909 11 00  \r\n\r\n Methylethylketon (MEK)(* 1) ...............      2914 12 00  \r\n\r\n Toluen(* 1) ...............................      2902 30 10/90  \r\n\r\n Kaliumpermanganat(* )1 ....................      2841 60 10  \r\n\r\n Svovlsyre .................................      2807 00 10  \r\n\r\n Saltsyre ..................................      2806 10 00  \r\n\r\n (* 1) Salte af stoffer i denne kategori, hvor sådanne salte kan  \r\n\r\n opnås.  \r\n\r\n  Bilag 2                                         StofTærskel  \r\n\r\n Eddikesyreanhydrid ........................          20 l  \r\n\r\n Antranilsyre og salte heraf ...............           1 kg  \r\n\r\n Phenyleddikesyre og salte heraf ...........           1 kg  \r\n\r\n Piperidin og salte heraf ..................         0,5 kg  \r\n\r\n Isosafrol (cis + trans) ...................           0  \r\n\r\n Piperonal .................................           0  \r\n\r\n Safrol ....................................           0  \r\n\r\n</font></pre>\r\n\r\n<P> <B>Bilag 3</B>  </P>  \r\n\r\n<P>RÅDETS DIREKTIV 92/109/EØF </P>  \r\n\r\n<P>af 14. december 1992 </P>  \r\n\r\n<P>om fremstilling af visse stoffer, der benyttes ved ulovlig </P>  \r\n\r\n<P>fremstilling af narkotika og psykotrope stoffer </P>  \r\n\r\n<P> <B>Bilag 4</B>  </P>  \r\n\r\n<P>RÅDETS FORORDNING (EØF) Nr. 3677/90 </P>  \r\n\r\n<P>af 13. december 1990 </P>  \r\n\r\n<P>om foranstaltninger til modvirkning af ulovlig anvendelse af visse </P>  \r\n\r\n<P>stoffer til fremstilling af narkotika og psykotrope stoffer </P>  \r\n\r\n<P> <B>Bilag 5</B>  </P>  \r\n\r\n<P>RÅDETS FORORDNING (EØF) Nr. 900/92 </P>  \r\n\r\n<P>af 31. marts 1992 </P>  \r\n\r\n<P>om ændring af forordning (EØF) nr. 3677/90 om foranstaltninger til </P>  \r\n\r\n<P>modvirkning af ulovlig anvendelse af visse stoffer til fremstilling </P>  \r\n\r\n<P>af narkotika og psykotrope stoffer </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Loven gennemfører Rådets direktiv nr. 92/109 af 14. december </P>  \r\n\r\n<P>1992, EF-Tidende 1992 L 370, s. 76, samt visse bestemmelser i Rådets </P>  \r\n\r\n<P>forordning nr. 3677/90 af 13. december 1990, EF-Tidende 1990 L 357, </P>  \r\n\r\n<P>s. 1, som ændret ved Rådets forordning nr. 900/92 af 31. marts 1992, </P>  \r\n\r\n<P>EF-Tidende L 96 1992, s. 1. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/07/1993"
        },
        {
            "displayName": "Accession",
            "displayValue": "199212K00279"
        },
        {
            "displayName": "Entydig dokumentidentifikation",
            "displayValue": "CL007062"
        },
        {
            "displayName": "Dato for førstegangsindlæggelse",
            "displayValue": "02/07/1993"
        },
        {
            "displayName": "Dato for indlæggelse",
            "displayValue": "02/07/1993"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "279"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}