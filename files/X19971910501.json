{
    "id": 40557,
    "title": "NYT OM ARBEJDSSKADER Lænderyglidelser - løftearbejde og helkropvibrationer (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 19105 af 30/04/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Lænderyglidelser </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>NYT OM ARBEJDSSKADER Lænderyglidelser -  \r\n\r\n løftearbejde og helkropvibrationer (* 1) </H1>  \r\n\r\n<P></P>  \r\n\r\n<P>SAGEN: </P>  \r\n\r\n<P>En arbejdsmand havde i ca. 5 år haft et arbejde, der indebar, at han  \r\n\r\n løftede 8-10 tons dagligt. Efterfølgende havde han i ca. 6 år løftet omkring  \r\n\r\n 7 tons dagligt. I den sidste periode var han samtidig udsat for  \r\n\r\n helkropvibrationer, idet han kørte truck i et ikke ubetydeligt omfang. </P>  \r\n\r\n<P>Efter indstilling fra Erhvervssygdomsudvalget anerkendte  \r\n\r\n Arbejdsskadestyrelsen lænderyglidelsen som en arbejdsskade, idet der havde  \r\n\r\n været tale om tungt løftearbejde i kombination med udsættelse for  \r\n\r\n helkropvibrationer. </P>  \r\n\r\n<P>KOMMENTAR: </P>  \r\n\r\n<P>På grundlag af en rapport om helkropvibrationer har  \r\n\r\n Erhvervssygdomsudvalget drøftet, om der er sammenhæng mellem udsættelse for  \r\n\r\n helkropvibrationer og udvikling af lænderyglidelser. </P>  \r\n\r\n<P>I udvalget er der enighed om, at der ikke på nuværende tidspunkt er  \r\n\r\n tilstrækkelig lægevidenskabelig dokumentation for, at udsættelse for  \r\n\r\n helkropvibrationer i sig selv kan være årsag til udvikling af en  \r\n\r\n lænderyglidelse. </P>  \r\n\r\n<P>Der er imidlertid også enighed om, at helkropvibrationer kan være en  \r\n\r\n medvirkende årsag til lidelsen og dermed indgå som et element i den samlede  \r\n\r\n vurdering. </P>  \r\n\r\n<P>I den konkrete sag havde det tunge løftearbejde fundet sted gennem i alt  \r\n\r\n 11 år - altså tilstrækkelig lang tid til at opfylde betingelserne for  \r\n\r\n anerkendelse. </P>  \r\n\r\n<P>Den samlede daglige løftemængde havde imidlertid kun i de første 5 år  \r\n\r\n været oppe på de 8-10 tons, som er betingelsen for anerkendelse. I de  \r\n\r\n efterfølgende 6 år var der tale om ca. 7 tons dagligt. Da der tillige var  \r\n\r\n tale om helkropvibrationer, fandt udvalget det overvejende sandsynligt, at  \r\n\r\n kombinationen af tungt løftearbejde gennem mange år og udsættelse for  \r\n\r\n helkropvibrationer var årsagen til udviklingen af en lænderyglidelse. </P>  \r\n\r\n<P>Når der har været tale om løftearbejde i 8-10 år, men den samlede daglige  \r\n\r\n løftemængde ligger i underkanten af de 8-10 tons dagligt, som normalt er  \r\n\r\n udgangspunkt for anerkendelse, kan skaden anerkendes, hvis der samtidig har  \r\n\r\n været tale om udsættelse for helkropvibrationer i form af kørsel med  \r\n\r\n entreprenørmaskiner, traktorer og tilsvarende &#187;store&#171;  \r\n\r\n arbejdsmaskiner. </P>  \r\n\r\n<P>Når der har været tale om tungt løftearbejde med en samlet daglig  \r\n\r\n belastning på 8-10 tons, men hvor den tidsmæssige udstrækning ligger i  \r\n\r\n underkanten af de 8-10 år, som normalt er udgangspunkt for anerkendelse, kan  \r\n\r\n skaden anerkendes, hvis der efterfølgende har været tale om udsættelse for  \r\n\r\n helkropvibrationer som nævnt ovenfor. </P>  \r\n\r\n<P>Når såvel den samlede daglige løftemængde som den tidsmæssige udstrækning  \r\n\r\n opfylder betingelserne for anerkendelse, men hvor der ikke er tilstrækkelig  \r\n\r\n tidsmæssig sammenhæng mellem det tunge løftearbejde og ryglidelsens opståen,  \r\n\r\n fordi ryglidelsen først opstår flere år efter ophør af det tunge  \r\n\r\n løftearbejde, kan skaden anerkendes, hvis der i den mellemliggende periode  \r\n\r\n har været tale om udsættelse for helkropvibrationer som nævnt ovenfor. </P>  \r\n\r\n<P>Yderligere oplysninger kan fås hos kontorchef Ingrid Parsby eller  \r\n\r\n konsulent Claus Lind. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n<P>(* 1) Offentliggjort af Arbejdsskadestyrelsen i Nyt om arbejdsskader nr.  \r\n\r\n 4, april 1997. </P>  \r\n\r\n</DIV>",
    "isHistorical": false,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "X19971910501"
        },
        {
            "displayName": "Entydig dokumentidentifikation",
            "displayValue": "CA008527"
        },
        {
            "displayName": "Dato for indlæggelse",
            "displayValue": "16/03/2006"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "19105"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "30/04/1997"
        },
        {
            "displayName": "Ressortministeriets journalnummer",
            "displayValue": "Socialministeriet, Arbejdsskadestyrelsen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}