{
    "id": 154630,
    "title": "Ankestyrelsens principafgørelse D-14-95 om fritstilling - dagpenge - refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 9212 af 15/07/1995",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse D-14-95 om fritstilling - dagpenge - refusion</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En arbejdsgiver havde ret til refusion i dagpenge for løn udbetalt under en fritstillet medarbejders sygdom.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om dagpenge ved sygdom eller fødsel - lovbekendtgørelse nr. 549 af 23. juni 1995 - § 5, stk. 1 og § 26</p>\r\n<p>Lov om sygedagpenge - lov nr. 563 af 9. juni 2006 - § 7 og § 54</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En lønmodtager blev opsagt den 29. marts 1993 med 6 måneders varsel til fratræden den 30. september 1993. I opsigelsen blev det meddelt pågældende, at hun ikke skulle møde på arbejde i opsigelsesperioden, og at hun på datoen for opsigelsen kunne afhente sine personlige ting og forlade arbejdspladsen. Det blev tillige tilkendegivet, at hun i overensstemmelse med funktionærlovens regler skulle afvikle ferie i opsigelsesperioden.</p>\r\n<p>Den 4. oktober 1993 modtog arbejdsgiveren i forbindelse med spørgsmålet om feriegodtgørelse oplysning om, at lønmodtageren havde været sygemeldt i hele opsigelsesperioden. Arbejdsgiveren anmodede herefter kommunen om refusion. Anmodningen blev modtaget i kommunen den 7. oktober 1993.</p>\r\n<p>Kommunen gav afslag på refusion, idet kommunen ikke fandt, at der var udbetalt løn under sygdom, men derimod at der var udbetalt løn i en fritstillingsperiode.</p>\r\n<p>Arbejdsgiveren gjorde i anken gældende, at ordet fritstilling hverken var anvendt i den mundtlige eller i den skriftlige opsigelse.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Arbejdsgiveren havde ret til refusion fra den 7. juli 1993 til den 30. september 1993, hvor ansættelsesforholdet og lønudbetalingen ophørte, hvis lønmodtageren i øvrigt opfyldte betingelserne om fuld uarbejdsdygtighed i denne periode, jf. dagpengelovens § 5, stk. 1.</p>\r\n<p>Dagpengeudvalget lagde til grund, at lønmodtageren reelt var blevet fritstillet i opsigelsesperioden. Dagpengeudvalget lagde ved afgørelsen vægt på, at ansættelsen under en fritstillingsperiode i henhold til funktionærloven fortsat består. Udbetalt løn i denne periode til en lønmodtager, der ved periodens begyndelse er eller senere i perioden bliver sygemeldt, måtte anses for løn under sygdom, og arbejdsgiveren havde derfor ret til refusion fra 1. dag efter 2 ugers sygdom under forudsætning af, at lønmodtageren i øvrigt opfyldte betingelserne for udbetaling af dagpenge.</p>\r\n<p>Der kunne kun ydes refusion for løn under fravær på grund af sygdom for tidsrum, der lå indtil 3 måneder forud for fremsættelsen afkravet, jf. dagpengelovens § 26, stk. 3 og § 28, stk. 1 i Socialmini steriets bekendtgørelse nr. 688 af 11. oktober 1991.</p>\r\n<p>Dagpengeudvalget fandt ikke, at der i øvrigt forelå særlige omstændigheder, der kunne begrunde, at der sås bort fra anmeldelsesfristen, jf. ovennævnte bekendtgørelses  § 28, stk. 2. Dagpengeudvalget lagde vægt på, at der efter de foreliggende oplysninger ikke fra arbejdsgiverens side sås at være rejst krav over for lønmodtageren om, at hun skulle foretage sygdomsanmeldelse, såfremt hun blev syg i perioden fra opsigelsen og indtil ansættelsens ophør den 30. september 1993.</p>\r\n<p>Sagen hjemvistes til kommunen til afgørelse af spørgsmålet, om der forelå fuld uarbejdsdygtighed på grund af sygdom i den omhandlede periode.</p>\r\n<p>Dagpengeudvalget ændrede således delvist kommunens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19950921225"
        },
        {
            "displayName": "Entydig dokumentidentifikation",
            "displayValue": "BS007428"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9212"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "15/07/1995"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 70252-94"
        },
        {
            "displayName": "Stikord",
            "displayValue": "D-14-95"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}