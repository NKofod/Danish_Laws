{
    "id": 231022,
    "title": "Bekendtgørelse om ændring af bekendtgørelse om midlertidig kompensationsordning for stedbundne faste omkostninger fra og med den 1. marts 2021 for virksomheder i økonomisk krise som følge af COVID-19",
    "documentTypeId": "80",
    "isSagsforlobPeriodValid": true,
    "shortName": "BEK nr 652 af 12/05/2022",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om midlertidig kompensationsordning for stedbundne faste omkostninger fra og med den 1. marts 2021 for virksomheder i økonomisk krise som følge af COVID-19</p>\r\n<p class=\"CentreretParagraf\">§ 1</p>\r\n<p class=\"Paragraf\">I bekendtgørelse nr. 754 af 28. april 2021 om midlertidig kompensationsordning for stedbundne faste omkostninger fra og med den 1. marts 2021 for virksomheder i økonomisk krise som følge af COVID-19, som ændret ved bekendtgørelse nr. 855 af 7. maj 2021 og bekendtgørelse nr. 2714 af 16. december 2021, foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">§ 10</span> affattes således:</p>\r\n<p class=\"Paragraf\" id=\"id73638e5c-8756-4cae-8b18-5461fd2a5e5e\">\r\n   <span class=\"ParagrafNr\">»§ 10.</span> Virksomheden skal senest den 30. september 2022, jf. dog stk. 2-6, indsende en opgørelse over virksomhedens faktiske omsætning og virksomhedens faktiske afholdte stedbundne faste omkostninger i kompensationsperioden til Erhvervsstyrelsen. Hvis virksomheden slutafregner en ansøgning for produktionsenheder, skal oplysningerne opgøres for den eller de produktionsenheder, der indgår i den godkendte ansøgning.</p>\r\n<p class=\"Stk2\">\r\n   <span class=\"StkNr\" id=\"id74eb1129-c035-4605-94a6-f4713e02180e\">Stk. 2.</span> Har virksomheden ikke indsendt opgørelsen efter stk. 1 inden for fristen, modtager virksomheden en rykker med en frist på 30 dage, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"id552dae16-73cc-4548-92f3-17f10f0aed5a\">Stk. 3.</span> Uanset stk. 2, vil virksomheder, som ikke har haft adgang til at indsende opgørelsen efter stk. 1 som følge af Erhvervsstyrelsens forhold modtage en rykker med en frist på 60 dage.</p>\r\n<p class=\"Stk2\">\r\n   <span class=\"StkNr\" id=\"idaf990827-57c2-4e02-9d7a-cd737589053e\">Stk. 4.</span> Uanset stk. 2 og 3, kan virksomheden indsende opgørelsen efter stk. 1 senest 30 dage efter fristen i styrelsens rykkerskrivelse, hvis en af følgende betingelser er opfyldt, og det må anses for umuligt eller uforholdsmæssigt vanskeligt for virksomheden at overholde den af Erhvervsstyrelsen fastsatte frist som følge heraf:</p>\r\n<p class=\"Liste1\">\r\n   <span class=\"Liste1Nr\" id=\"idfd0f15a6-dfb1-45cb-baf9-374536b9cfcb\">1)</span> virksomheden har væsentlige aktiviteter i udlandet, eller</p>\r\n<p class=\"Liste1\">\r\n   <span class=\"Liste1Nr\" id=\"id8f5dad7d-bae8-46fa-a6db-f93f5973d3fe\">2)</span> virksomheden er blevet ramt af udefrakommende forhold, der ikke kan tilskrives denne.</p>\r\n<p class=\"Stk2\">\r\n   <span class=\"StkNr\" id=\"idd9d9c57f-a997-4e38-af19-cf7a2844057b\">Stk. 5.</span> En virksomhed, der ønsker at benytte fristen stk. 4, skal ansøge Erhvervsstyrelsen herom på en af Erhvervsstyrelsen dertil indrettet løsning.</p>\r\n<p class=\"Stk2\">\r\n   <span class=\"StkNr\" id=\"idc1be0486-8a78-44bb-9cde-161db91b0c8c\">Stk. 6.</span> Har Erhvervsstyrelsen ikke truffet anden afgørelse senest to arbejdsdage efter ansøgning om fristforlængelse efter stk. 5, skal ansøgningen anses for godkendt.</p>\r\n<p class=\"Stk2\">\r\n   <span class=\"StkNr\" id=\"ideb95ff16-b535-43a5-94a2-cd3398baed8f\">Stk. 7.</span> Virksomheder, der har en godkendt ansøgning efter denne bekendtgørelse og bekendtgørelse om midlertidig kompensationsordning for faste omkostninger fra og med den 1. marts til juni 2021 til virksomheder i økonomisk krise som følge af COVID-19, hvor kompensationsperioden er den samme eller er omfattet af kompensationsperioden efter bekendtgørelse om midlertidig kompensationsordning for faste omkostninger fra og med den 1. marts til juni 2021 til virksomheder i økonomisk krise som følge af COVID-19, skal slutafregne efter bekendtgørelse om midlertidig kompensationsordning for faste omkostninger fra og med den 1. marts til juni 2021 til virksomheder i økonomisk krise som følge af COVID-19.</p>\r\n<p class=\"Stk2\">\r\n   <span class=\"StkNr\" id=\"idcac0bf6e-d158-4d0c-9796-e89b33cd7c16\">Stk. 8.</span> Virksomheden kan i forbindelse med indsendelse af opgørelsen efter stk. 1 ændre kompensationsperioden til en kortere periode fastlagt i § 2, nr. 7. Den kortere periode skal ligge inden for den i ansøgningen godkendte kompensationsperiode.</p>\r\n<p class=\"Stk2\">\r\n   <span class=\"StkNr\" id=\"idccb63c0f-d06d-454a-b755-50786bf01aca\">Stk. 9.</span> Virksomheder, som har haft forbud mod at holde åbent, jf. § 1, stk. 2, kan i forbindelse med indsendelsen af opgørelsen efter stk. 1, særskilt anmode om kompensation for perioderne, hvor virksomheden har haft forbud mod at holde åbent.</p>\r\n<p class=\"Stk2\">\r\n   <span class=\"StkNr\" id=\"idbd3322d3-263b-4ef3-a5f2-ab4102a58cb3\">Stk. 10.</span> Virksomheder, der slutafregner for produktionsenheder, kan udelade omsætning og stedbundne faste omkostninger for én eller flere produktionsenheder. Dog skal § 1, stk. 3 være opfyldt.</p>\r\n<p class=\"Stk2\">\r\n   <span class=\"StkNr\" id=\"idd550173e-fb03-472f-bece-7245b291c3b6\">Stk. 11.</span> Såfremt Erhvervsstyrelsen i forbindelse med slutafregningen afviser, at virksomheden er ramt af restriktionen i § 1, stk. 2, kan virksomheden angive at være omfattet af § 1, stk. 1. Kompensationsperioden skal være den samme som for den afviste restriktion, eller en kortere periode inden for denne kompensationsperiode. Virksomheden skal begrunde, hvorfor omsætningsnedgangen skyldes udbruddet af COVID-19. Virksomheden kan anvende samme referenceomsætning som i den godkendte ansøgning. Såfremt denne referenceomsætning ikke er retvisende, kan virksomheden anvende en ny referenceomsætning, der vil blive lagt til grund for slutafregningen. Eventuel ny referenceomsætning skal dokumenteres.</p>\r\n<p class=\"Stk2\">\r\n   <span class=\"StkNr\" id=\"idc15d0608-42a5-4b3c-a802-21cd4d8cce43\">Stk. 12.</span> Hvis virksomhedens faktiske omsætning i kompensationsperioden eller øvrige oplysninger angivet efter dette kapitel, afviger fra det i ansøgningen anførte, jf. § 7, træffer Erhvervsstyrelsen på grundlag af den indsendte dokumentation afgørelse om efterregulering af den udbetalte kompensation. Erhvervsstyrelsen kan til brug for sagsbehandlingen indhente supplerende oplysninger og dokumentation fra virksomheden. Efterreguleringen sker i opadgående eller nedgående retning, afhængigt af om virksomhedens oplysninger har resulteret i, at Erhvervsstyrelsen har udbetalt en for lav eller for høj kompensation.</p>\r\n<p class=\"Stk2\">\r\n   <span class=\"StkNr\" id=\"id8dcb3f75-dd08-46e5-a15c-0cd1f74f25a1\">Stk. 13.</span> Hvis efterreguleringen af virksomhedens samlede kompensation efter ordningerne for faste omkostninger, jf. bekendtgørelserne anført i § 4, stk. 2, resulterer i en opjustering, så det samlede kompensationsbeløb bliver på mere end 60 mio. kr., er det en betingelse for udbetaling af mere end 60 mio. kr., jf. § 4, stk. 1, at virksomheden indsender en erklæring efter § 7, stk. 4.</p>\r\n<p class=\"Stk2\">\r\n   <span class=\"StkNr\" id=\"id5ecc3cee-95f4-4cad-acd9-eab16b84c8cd\">Stk. 14.</span> Virksomheder der, jf. stk. 13, har fået udbetalt kompensation på mere end 60 mio. kr. og derved omfattes af betingelsen i § 4, stk. 2, kan vælge at tilbagebetale kompensation modtaget efter reglerne i denne bekendtgørelse, som er på mere end 60 mio. kr., og derved opnå at være undtaget fra betingelsen i § 4, stk. 2.</p>\r\n<p class=\"Stk2\">\r\n   <span class=\"StkNr\" id=\"id577e5d8a-8a81-47d6-b61d-e34e5375973d\">Stk. 15.</span> Erhvervsstyrelsen kan kræve den udbetalte kompensation helt eller delvist tilbagebetalt, hvis ikke den foreskrevne dokumentation indsendes inden for den i stk. 1 foreskrevne frist eller hvis dokumentationen i øvrigt vurderes utilstrækkelig. Erhvervsstyrelsen kan ligeledes foretage efterregulering af den udbetalte kompensation, hvis det i forbindelse med den efterfølgende kontrol viser sig, at en virksomhed har fået mere eller mindre i kompensation, end virksomheden er berettiget til efter reglerne i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"id2b2f19b8-719a-4333-8b05-2b02dc54f0cd\">Stk. 16.</span> Opstår der flere krav om tilbagebetaling af kompensation efter dette kapitel fra samme modtager, kan disse lægges sammen og kræves tilbagebetalt som ét samlet tilbagebetalingskrav. Stiftelses- og forfaldstidspunkt for det samlede tilbagebetalingskrav er sammenfaldende med datoen for Erhvervsstyrelsens seneste udbetaling til NemKonto af kompensation for den kompensationsperiode, tilbagebetalingskravet dækker over.</p>\r\n<p class=\"Stk2\">\r\n   <span class=\"StkNr\" id=\"idc935e0f5-9e3b-4fd0-aa75-d2fa546b8c69\">Stk. 17.</span> Viser resultatet af efterreguleringen efter dette kapitel, at virksomheden skal tilbagebetale mindre end 200 kr. af den allerede udbetalte kompensation, vil Erhvervsstyrelsen ikke træffe afgørelse om tilbagebetaling.</p>\r\n<p class=\"Stk2\">\r\n   <span class=\"StkNr\" id=\"id7f7bd1c4-3d05-4145-80f4-375e6b7e5f25\">Stk. 18.</span> Såfremt efterreguleringen efter dette kapitel resulterer i et tilbagebetalingskrav, og virksomheden er berettiget til revisorgodtgørelse efter § 12, stk. 2, foretager Erhvervsstyrelsen modregning af revisorgodtgørelsen i det samlede tilbagebetalingskrav, jf. stk. 16.«</p>\r\n<p class=\"AendringMedNummer\">\r\n   <span class=\"AendringNr\">2.</span> I <span class=\"Italic\">§ 11, stk. 1,</span> ændres »jf. § 10, stk. 1« til: »jf. § 10, stk. 1 og 12«<span class=\"Italic\">.</span></p>\r\n<p class=\"AendringMedNummer\">\r\n   <span class=\"AendringNr\">3.</span> I <span class=\"Italic\">§ 11, stk. 3,</span> ændres »jf. lov om Erhvervsstyrelsens behandling af data« til: »jf. lov nr. 438 af 8. maj 2018 om Erhvervsstyrelsens behandling af data«.</p>\r\n<p class=\"AendringMedNummer\">\r\n   <span class=\"AendringNr\">4.</span> I <span class=\"Italic\">§ 11 </span>indsættes som <span class=\"Italic\">stk. 4:</span></p>\r\n<p class=\"Stk2\">\r\n   <span class=\"StkNr\" id=\"id981836a3-872c-4465-bbb7-64ced02b478f\">»Stk. 4.</span> Retten til godtgørelse efter § 12, stk. 2, bortfalder og allerede udbetalt godtgørelse skal fuldt ud tilbagebetales, hvis virksomheden endeligt dømmes for misbrug af kompensationsordningerne for faste omkostninger til virksomheder i økonomisk krise som følge af COVID-19.«</p>\r\n<p class=\"AendringMedNummer\">\r\n   <span class=\"AendringNr\">5.</span> I <span class=\"Italic\">§ 12</span> indsættes efter stk. 1 som nyt stykke:</p>\r\n<p class=\"Stk2\">\r\n   <span class=\"StkNr\" id=\"idd6af8cce-c43d-472a-86f5-8b03ac519cc3\">»Stk. 2.</span> Der ydes godtgørelse for 80 pct. af udgifterne til revisorbistanden efter stk. 1, dog maksimalt 16.000 kr., hvis der ikke er modtaget mere end 250.000 kr. i kompensation for den periode efterreguleringen efter § 10, stk. 1, omfatter.«</p>\r\n<p class=\"Rykningsklausul\">Stk. 2 bliver herefter stk. 3.</p>\r\n<p class=\"AendringMedNummer\">\r\n   <span class=\"AendringNr\">6.</span> <span class=\"Italic\">§ 13, stk. 2,</span> affattes således:</p>\r\n<p class=\"Stk2\">\r\n   <span class=\"StkNr\" id=\"id9e60c2ef-b021-4ff7-a660-44849f0818fc\">»Stk. 2.</span> Afdragsordningen løber i op til et år, eksklusiv eventuel rykkerperiode, og afdrag betales i fire lige store rater, jf. dog stk. 3.«</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">\r\n   </span> Bekendtgørelsen træder i kraft den 23. maj 2022.</p><div class=\"Givet\" id=\"Givet\"><p class=\"Givet\" align=\"center\">Erhvervsministeriet, den 12. maj 2022</p><p class=\"Sign1\" align=\"center\">Simon Kollerup</p><p class=\"Sign2\" align=\"right\">/ Katrine Winding</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/05/2022"
        },
        {
            "displayName": "Accession",
            "displayValue": "B20220065205"
        },
        {
            "displayName": "Entydig dokumentidentifikation",
            "displayValue": "CQ002201"
        },
        {
            "displayName": "Dato for førstegangsindlæggelse",
            "displayValue": "20/05/2022"
        },
        {
            "displayName": "Dato for indlæggelse",
            "displayValue": "20/05/2022"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "652"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "12/05/2022"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Erhvervsmin.,<br />Erhvervsstyrelsen, j.nr. 2021-11270"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}