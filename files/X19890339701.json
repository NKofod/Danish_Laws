{
    "id": 38767,
    "title": "Begrænsning i varighed af udbetaling af supplerende dagpenge - arbejde i turnus ",
    "documentTypeId": "230",
    "isSagsforlobPeriodValid": false,
    "shortName": "AFG nr 3397 af 31/05/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et medlem, som arbejder i turnus vekslende mellem 33 timer og 13  \r\n\r\n timer, skal have alle uger talt med til 78-ugers begrænsningen, uanset at der  \r\n\r\n i hver anden uge ikke blev udbetalt dagpenge </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Begrænsning i varighed af udbetaling af  \r\n\r\n supplerende dagpenge - arbejde i turnus </H1>  \r\n\r\n<P></P>  \r\n\r\n<BR>  \r\n\r\n<P>X </P>  \r\n\r\n<P>Med skrivelse af 16. februar 1990  \r\n\r\n fra Kommunalarbejdernes Arbejdsløshedskasse har direktoratet modtaget Deres  \r\n\r\n klage over en af kassen truffen afgørelse, ifølge hvilken Deres ret til  \r\n\r\n supplerende dagpenge ophørte med virkning fra uge 30/89, idet De på dette  \r\n\r\n tidspunkt havde modtaget supplerende dagpenge i 78 uger inden for de sidste  \r\n\r\n to år, jf. arbejdsløshedsforsikringslovens § 60. </P>  \r\n\r\n<P>Kassen har endvidere meddelt Dem, at De i henhold til gældende regler skal  \r\n\r\n indberettes til et arbejdstilbud på fuld tid. </P>  \r\n\r\n<P>Det fremgår af sagen, at De siden 1. december 1987 har været ansat ved Y,  \r\n\r\n og at Deres arbejde har bestået af en fast turnusordning med 33 arbejdstimer  \r\n\r\n i ulige uger og 13 arbejdstimer i lige uger. Derudover har De haft  \r\n\r\n afløsningstimer. </P>  \r\n\r\n<P>De har i hele ansættelsesforholdet haft en tidsbegrænset frigørelsesattest  \r\n\r\n efter forlangende fra arbejdsløshedskassen, således at De kan ophøre i  \r\n\r\n arbejdet med omgående virkning, hvis De kan finde arbejde med længere  \r\n\r\n ugentlig arbejdstid. </P>  \r\n\r\n<P>De har anført, at De ved at arbejde i turnusordning ikke har fået udbetalt  \r\n\r\n supplerende dagpenge i sammenlagt 78 uger inden for de sidste to år, idet De  \r\n\r\n ikke har fået udbetalt dagpenge i de uger, hvor De har arbejdet 33 timer. De  \r\n\r\n finder det urimeligt, at disse uger skal medregnes i opgørelsen af uger med  \r\n\r\n udbetaling af supplerende dagpenge i henhold til  \r\n\r\n arbejdsløshedsforsikringslovens § 60. </P>  \r\n\r\n<P>De har videre anført, at De løbende har søgt andet arbejde med flere  \r\n\r\n arbejdstimer, ligesom De har forsøgt at få flere timer i Deres nuværende job.  \r\n\r\n</P>  \r\n\r\n<P>Kassen har ved afgørelsen lagt vægt på, at begge uger medregnes ved  \r\n\r\n opgørelsen af uger med supplerende dagpenge i relation til  \r\n\r\n arbejdsløshedsforsikringslovens § 60, når et medlem arbejder i en fast  \r\n\r\n turnusordning, fx med 33 timer i den ene uge og 13 timer i den anden uge.  \r\n\r\n</P>  \r\n\r\n<P>Kassen har indstillet udbetalingen af supplerende dagpenge til Dem efter  \r\n\r\n den 30. oktober 1989, og kassen har oplyst, at De generhverver retten til at  \r\n\r\n få udbetalt dagpenge som fuldtidsforsikret, når De inden for en 10-ugers  \r\n\r\n periode har haft arbejde i mere end 300 timer. Disse timer skal være  \r\n\r\n præsteret efter det tidspunkt, hvor kassen har indstillet  \r\n\r\n dagpengeudbetalingen til Dem. </P>  \r\n\r\n<P>Endvidere har kassen oplyst, at De for at generhverve retten til  \r\n\r\n supplerende dagpenge skal have haft mindst 26 ugers arbejde med mere end 30  \r\n\r\n timer i hver enkelt uge. Arbejdet skal præsteres inden for en 12-måneders  \r\n\r\n periode, ligesom arbejdet skal være præsteret efter den 30. oktober 1989.  \r\n\r\n</P>  \r\n\r\n<P>Kassen har over for direktoratet fastholdt afgørelsen. </P>  \r\n\r\n<P> <B>AFGØRELSE</B>  </P>  \r\n\r\n<P>Ifølge § 62, stk. 1, nr. 5, i arbejdsløshedsforsikringsloven må dagpenge  \r\n\r\n ikke udbetales til et medlem, der ikke står til rådighed for arbejdsmarkedet.  \r\n\r\n</P>  \r\n\r\n<P>Ifølge arbejdsløshedsforsikringslovens § 60, stk. 1, bortfalder retten til  \r\n\r\n nedsatte (supplerende) dagpenge, når et medlem har fået udbetalt nedsatte  \r\n\r\n dagpenge i sammenlagt 78 uger inden for de sidste to år, indtil medlemmet har  \r\n\r\n haft 26 ugers arbejde med mere end 30 timer i hver uge inden for 12 måneder,  \r\n\r\n jf. også § 4, stk. 1, i direktoratets bekendtgørelse nr. 461 af 27. juni  \r\n\r\n 1989. </P>  \r\n\r\n<P>Af vejledningen til sidstnævnte bestemmelse fremgår, at bestemmelsen også  \r\n\r\n omfatter personer, der arbejder i turnusordning, fx som i Deres tilfælde 33  \r\n\r\n timer i den ene uge og 13 timer i den anden uge, og at begge uger i sådanne  \r\n\r\n tilfælde tæller med i 78-ugers perioden. </P>  \r\n\r\n<P>Under henvisning til ovennævnte regler skal direktoratet meddele, at man  \r\n\r\n kan tiltræde arbejdsløshedskassens afgørelse med den af kassen givne  \r\n\r\n begrundelse, således at Deres ret til supplerende dagpenge ophørte den 30.  \r\n\r\n oktober 1989. </P>  \r\n\r\n<P>Direktoratets afgørelse kan inden fire uger efter afgørelsens modtagelse  \r\n\r\n indbringes for Arbejdsmarkedets Ankenævn, jf. § 99, stk. 1, i lov om  \r\n\r\n arbejdsformidling og arbejdsløshedsforsikring mv. </P>  \r\n\r\n<P>Klagen skal sendes til Direktoratet for Arbejdsløshedsforsikringen,  \r\n\r\n Finsensvej 78, 2000 Frederiksberg, der snarest videresender klagen til  \r\n\r\n ankenævnet sammen med sagens akter og direktoratets eventuelle bemærkninger.  \r\n\r\n</P>  \r\n\r\n<P>P.D.V. </P>  \r\n\r\n<P>E.B. </P>  \r\n\r\n<P> Kristian Budtz </P>  \r\n\r\n<P> fuldmægtig </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19890339701"
        },
        {
            "displayName": "Entydig dokumentidentifikation",
            "displayValue": "CA006702"
        },
        {
            "displayName": "Dato for indlæggelse",
            "displayValue": "20/08/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "3397"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "31/05/1989"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "3. kt. 90-1231-8511"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}