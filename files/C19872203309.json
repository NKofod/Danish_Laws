{
    "id": 74316,
    "title": "Cirkulære om studierejser som led i børnehavepædagoguddannelsen og fritidspædagoguddannelsen (Til rektorerne for børnehave- og fritidspædagogseminarierne) ",
    "documentTypeId": "150",
    "isSagsforlobPeriodValid": false,
    "shortName": "CIR nr 22033 af 20/02/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om studierejser som led i  \r\n\r\n børnehavepædagoguddannelsen og fritidspædagoguddannelsen </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til rektorerne for børnehave- og  \r\n\r\n fritidspædagogseminarierne) </P>  \r\n\r\n<BR>  \r\n\r\n<P>Efter § 2, stk. 1 i bekendtgørelse nr. 536 af 19. august 1986 om  \r\n\r\n uddannelse af børnehavepædagoger og fritidspædagoger omfatter uddannelserne  \r\n\r\n en studierejse af 1 uges varighed. Studierejsen placeres normalt i 2.  \r\n\r\n uddannelsesår, idet det endelige tidspunkt for rejsen fastlægges ved  \r\n\r\n ugeinddelingen, jfr. bekendtgørelsens § 14, stk. 2. Placering af rejsen i  \r\n\r\n andre uddannelsesår forudsætter direktoratets tilslutning. </P>  \r\n\r\n<P>Studierejserne planlægges og tilrettelægges i øvrigt af de studerende og  \r\n\r\n de medvirkende lærere i fællesskab, eventuelt gennem nedsættelse af særlige  \r\n\r\n rejseudvalg. Planerne forelægges rektor til godkendelse, ligesom rektor efter  \r\n\r\n forhandling med lærerrådet tager stilling til, hvilke lærere der skal deltage  \r\n\r\n i de enkelte rejser. </P>  \r\n\r\n<P>Det er en forudsætning for rektors godkendelse af rejseplanerne, at  \r\n\r\n nedenstående retningslinier følges. </P>  \r\n\r\n<P> 1. Rejsemål. </P>  \r\n\r\n<P>Studierejser kan foregå inden for landets grænser (eller til Færøerne),  \r\n\r\n såvel som til andre lande i Europa. </P>  \r\n\r\n<P>Derimod kan der ikke uden direktoratets tilladelse gennemføres  \r\n\r\n studierejser til Grønland eller til andre lande uden for Europa. </P>  \r\n\r\n<P> 2. Varighed. </P>  \r\n\r\n<P>Studierejser i Danmark kan være af 5 eller 6 dages varighed, incl. ud- og  \r\n\r\n hjemrejsedage. </P>  \r\n\r\n<P>Studierejser til udlandet kan være af 5-7 dages varighed, ved ud- og  \r\n\r\n hjemrejse i week-ends eventuelt af 8 dages varighed. </P>  \r\n\r\n<P>Forlængelse af rejsen herudover forudsætter, at den eller de deltagende  \r\n\r\n lærere er indforstået hermed, og at eventuelle merudgifter ved forlænget  \r\n\r\n ophold eller ved individuel ud- og hjemrejse ikke belaster seminariet. Det  \r\n\r\n forudsættes endvidere, at den forlængede rejseperiode ikke griber ind over  \r\n\r\n den af seminariet planlagte undervisning m.v. for de pågældende studerende.  \r\n\r\n</P>  \r\n\r\n<P> 3. Indhold. </P>  \r\n\r\n<P>Programmet for studierejsen må have et klart uddannelsesmæssigt sigte. Det  \r\n\r\n må omfatte et passende antal forud aftalte institutionsbesøg, orienterende  \r\n\r\n møder, forelæsninger og lignende, som kan give de studerende viden og  \r\n\r\n erfaringer om børns og unges opvækstvilkår og uddannelsesmuligheder det  \r\n\r\n pågældende sted eller eventuelt en særlig indsigt i specifikt faglige emner  \r\n\r\n med tilknytning til uddannelsen. Ved besøg i udlandet kan der tillige indgå  \r\n\r\n en bredere orientering om landets politiske, kulturelle og sociale forhold.  \r\n\r\n</P>  \r\n\r\n<P>Herudover kan programmet omfatte arrangementer af mere almen kulturel  \r\n\r\n karakter. </P>  \r\n\r\n<P> 4. Ledelse. </P>  \r\n\r\n<P>Studierejsen skal være ledet af en eller eventuelt to af seminariets  \r\n\r\n lærere, der underviser i et af de fag, rejsens indhold har tilknytning til,  \r\n\r\n således at den faglige forberedelse og efterbehandling af rejsen kan indgå i  \r\n\r\n undervisningen på seminariet. </P>  \r\n\r\n<P>Om antallet af deltagende lærere henvises til punkt 5. </P>  \r\n\r\n<P> 5. Antal deltagere m.v. </P>  \r\n\r\n<P>Studierejser tilrettelægges klassevis eller eventuelt årgangsvis , således  \r\n\r\n at de studerende hver for sig tilmelder sig den rejse, de foretrækker. Der  \r\n\r\n bør dog ikke være flere end 30 studerende på det enkelte rejsehold. </P>  \r\n\r\n<P>Af hensyn til sammenhængen med den forudgående og efterfølgende  \r\n\r\n undervisning vil den årgangsvise tilrettelæggelse forudsætte, at klasserne  \r\n\r\n har samme lærer i det eller de pågældende fag, eller at det i øvrigt er  \r\n\r\n muligt at gennemføre forberedelsen og efterbehandlingen som led i den  \r\n\r\n almindelige undervisning, eventuelt på tværs af klasserne (fællestimer m.v.).  \r\n\r\n</P>  \r\n\r\n<P>Hvadenten studierejserne tilrettelægges klassevis eller årgangsvis, kan  \r\n\r\n der for årgangen som helhed ikke deltage flere lærere end 1 for hver  \r\n\r\n (påbegyndt) 20 studerende, som er tilmeldt studierejserne. </P>  \r\n\r\n<P>Til undervisning i rejseugen af de studerende, som ikke deltager i  \r\n\r\n studierejserne, jfr. bekendtgørelsens § 16, stk. 3, kan der - ud over  \r\n\r\n eventuelle studievejledningstimer - anvendes 2 lærertimer for hver  \r\n\r\n hjemmeblivende studerende, dog højst 25 timer i alt. </P>  \r\n\r\n<P> 6. Udgifterne ved studierejser. </P>  \r\n\r\n<P>Udgifterne ved de studerendes deltagelse i studierejser afholdes af de  \r\n\r\n studerende selv. Rektor bør under hensyn hertil være opmærksom på, at  \r\n\r\n deltagerprisen ikke overstiger, hvad man med rimelighed kan forvente, at de  \r\n\r\n studerende normalt vil kunne bære. Dette gælder specielt, hvor rejserne  \r\n\r\n tilrettelægges klassevis, og hvor de studerende derfor kun undtagelsesvis kan  \r\n\r\n vælge mellem flere rejsemuligheder. Der henvises i øvrigt til  \r\n\r\n bekendtgørelsens § 16, stk. 3. </P>  \r\n\r\n<P>Udgifterne ved lærernes deltagelse inden for de foran angivne rammer  \r\n\r\n afholdes af seminariet efter de af Finansministeriet fastsatte regler om  \r\n\r\n godtgørelse af udgifter ved tjenesterejser, jfr. for tiden cirkulære af 28.  \r\n\r\n april 1983 om godtgørelse af merudgifter ved tjenesterejser i Danmark  \r\n\r\n (bortset fra Grønland) og på Færøerne og cirkulære af 7. marts 1984 om  \r\n\r\n godtgørelse af udgifter ved tjenesterejser i udlandet. Det bemærkes i denne  \r\n\r\n forbindelse, at det ikke er nødvendigt at indhente direktoratets forudgående  \r\n\r\n godkendelse af, at der benyttes charterrejse, jfr. § 7 i sidstnævnte  \r\n\r\n cirkulære. </P>  \r\n\r\n<P>Herudover har de deltagende lærere ret til ulempeydelser efter reglerne i  \r\n\r\n § 2 i aftale af 16. juni 1981 mellem Finansministeriet og Lærernes  \r\n\r\n Centralorganisation om ulempeydelser til lærere og ledere ansat ved  \r\n\r\n børnehave- og fritidspædagogseminarierne. </P>  \r\n\r\n<P>Udgifterne ved lærernes deltagelse afholdes af finanslovkonto § 20.7.21.  \r\n\r\n Børnehave- og fritidspædagogseminarier under standardkonto 07. Tjenesterejser  \r\n\r\n og befordring. Udgifterne til ulempeydelser afholdes dog under standardkonto  \r\n\r\n 06. Særlige ydelser. </P>  \r\n\r\n<P> 7. Ikrafttræden. </P>  \r\n\r\n<P>Cirkulæret har virkning for studierejser, der foretages i  \r\n\r\n undervisningsåret 1987/88 eller senere. </P>  \r\n\r\n<P>Undervisningsministeriet, Direktoratet for folkeskolen og seminarier m.v.,  \r\n\r\n den 20. februar 1987. </P>  \r\n\r\n<P>P.d.v. </P>  \r\n\r\n<P>Jens Haarup </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19872203309"
        },
        {
            "displayName": "Entydig dokumentidentifikation",
            "displayValue": "CM033520"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "30/04/2002"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22033"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "20/02/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Universitetsafdelingen"
        },
        {
            "displayName": "Ressortministeriets journalnummer",
            "displayValue": "S. 23-05-03/87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}