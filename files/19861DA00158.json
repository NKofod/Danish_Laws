{
    "id": 107489,
    "title": "1986 BTB 158   BETÆNKNING OVER DEN AF STATSREVISORERNE AFGIVNE ENDELIGE BETÆNKNING OVER   STATSREGNSKABET FOR FINANSÅRET 1984    NR B 158 1986-87, 1. SAMLING BLAD NR 745 ",
    "documentTypeId": "500",
    "isSagsforlobPeriodValid": false,
    "shortName": "1986/1 BTB 158",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 158 </P>  \r\n\r\n<P></P>  \r\n\r\n<P>Betænkning over den af statsrevisorerne afgivne endelige betænkning over  \r\n\r\n statsregnskabet for finansåret 1984 <BR>  \r\n\r\n Nr B 158 1986-87, 1. samling Blad nr 745 </P>  \r\n\r\n<P></P>  \r\n\r\n<P>Afgivet af finansudvalget </P>  \r\n\r\n<P></P>  \r\n\r\n<P>Afgivet: 19870422 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Finansudvalget har behandlet den af statsrevisorerne afgivne endelige </P>  \r\n\r\n<P>betænkning over statsregnskabet for finansåret 1984 samt de af </P>  \r\n\r\n<P>statsrevisorerne afgivne beretninger. </P>  \r\n\r\n<P>I forbindelse med gennemgangen af dette materiale har udvalget </P>  \r\n\r\n<P>stillet spørgsmål til ministrene for at få belyst en række forhold </P>  \r\n\r\n<P>nærmere. Ministrenes besvarelser er optrykt som bilag til </P>  \r\n\r\n<P>nærværende betænkning. </P>  \r\n\r\n<P>Ligesom i tidligere år tilslutter udvalget sig generelt samtlige </P>  \r\n\r\n<P>kritiske udtalelser, statsrevisorerne har fremsat i betænkningen </P>  \r\n\r\n<P>og beretningerne, og udvalget forudsætter, at den rejste kritik </P>  \r\n\r\n<P>allerede har givet de berørte ministerier og styrelser anledning </P>  \r\n\r\n<P>til dybtgående overvejelser om en forbedring af budgetlægningen og </P>  \r\n\r\n<P>regnskabsaflæggelsen på de punkter, som omfattes af kritikken. </P>  \r\n\r\n<P>Herefter indstiller udvalget i overensstemmelse med statsrevisorerne </P>  \r\n\r\n<P>følgende: </P>  \r\n\r\n<P>FORSLAG TIL FOLKETINGSBESLUTNING I HENHOLD TIL GRUNDLOVENS § 47 MED </P>  \r\n\r\n<P>HENSYN TIL STATSREGNSKABET FOR FINANSÅRET 1984. </P>  \r\n\r\n<P>Statsregnskabet for finansåret 1984 godkendes. </P>  \r\n\r\n<P>COLLET (KF) HENNING ANDERSEN (KF) ANNELISE GOTFREDSEN (KF) BO </P>  \r\n\r\n<P>KRISTENSEN (KF) IVAR HANSEN (V) fmd. FOGH RASMUSSEN (V) ARNE </P>  \r\n\r\n<P>MELCHIOR (CD) KOFOD-SVENDSEN (KRF) BAADSGAARD (S) CAMRE (S) </P>  \r\n\r\n<P>nfmd. HELLE DEGN (S) ERENBJERG (S) NØRGAARD-SØRENSEN (S) </P>  \r\n\r\n<P>ERLING OLSEN (S) INGERLISE KOEFOED (SF) JES LUNDE (SF) </P>  \r\n\r\n<P>BILGRAV-NIELSEN (RV) </P>  \r\n\r\n<P>Partierne FP og VS havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>MINISTERIET FOR OFF. ARBEJDER </P>  \r\n\r\n<P>1. april 1987 </P>  \r\n\r\n<P>Folketingets finansudvalg </P>  \r\n\r\n<P>Christiansborg </P>  \r\n\r\n<P>1240 København K </P>  \r\n\r\n<P>Finansudvalget har i brev af 12. marts 1987 (BIL.NR. 16.68) i </P>  \r\n\r\n<P>forbindelse med gennemgangen af statsrevisorernes endelige </P>  \r\n\r\n<P>betænkning over statsregnskabet for finansåret 1984 og diverse </P>  \r\n\r\n<P>beretninger vedrørende samme regnskabsår stillet mig følgende fire </P>  \r\n\r\n<P>spørgsmål: </P>  \r\n\r\n<P>SPØRGSMÅL 1: </P>  \r\n\r\n<P>&#187;Hvilke initiativer har rigsrevisors udtalelse om, at løn- og </P>  \r\n\r\n<P>ansættelsesvilkår inden for alle områder af P &amp; T snarest bør </P>  \r\n\r\n<P>bringes i overensstemmelse med gældende retningslinjer og senest </P>  \r\n\r\n<P>fra udløbet af den gældende overenskomstperiode, givet anledning </P>  \r\n\r\n<P>til (rigsrevisors notat af 7. april 1986, pkt. 2)?&#187; </P>  \r\n\r\n<P>SVAR: </P>  \r\n\r\n<P>P &amp; T har i tiden siden statsrevisorernes beretning nr. 9, 1984, om  \r\n\r\n</P>  \r\n\r\n<P>Post- og Telegrafvæsenets bureautjeneste (jernbanepostkontorerne) </P>  \r\n\r\n<P>på en række områder gennemført forandringer, som har bragt løn- og </P>  \r\n\r\n<P>ansættelsesvilkår i overensstemmelse med gældende retningslinjer. </P>  \r\n\r\n<P>I februar 1986 blev samtlige tjenestesteder i P &amp; T anmodet om at </P>  \r\n\r\n<P>opsige uhjemlede aftaler og kutymer, der var indgået lokalt. Der </P>  \r\n\r\n<P>blev samtidig udsendt en vejledning om de lokale chefers </P>  \r\n\r\n<P>kompetence til at indgå aftaler. </P>  \r\n\r\n<P>I marts 1987 er der sket en opfølgning over for tjenestestederne, som </P>  \r\n\r\n<P>viser, at lokale aftaler og kutymer alle er ophørt i indeværende </P>  \r\n\r\n<P>aftaleperiode og senest med udgangen af marts måned 1987. </P>  \r\n\r\n<P>Tilsvarende gælder generelle kutymer. </P>  \r\n\r\n<P>Enkelte aftaler/protokollater, der er indgået af generaldirektoratet </P>  \r\n\r\n<P>uden bemyndigelse af Finansministeriet, drøftes for tiden med </P>  \r\n\r\n<P>berørte personaleorganisationer forinden forelæggelse for </P>  \r\n\r\n<P>Finansministeriet. Disse aftaler ønskes videreført, men med ændret </P>  \r\n\r\n<P>indhold. </P>  \r\n\r\n<P>For så vidt angår de uhjemlede særaftaler i bureautjenesten har </P>  \r\n\r\n<P>generaldirektoratet og Dansk Postforbund i mere end et år ført </P>  \r\n\r\n<P>forhandlinger om et aftaleudkast til forelæggelse for </P>  \r\n\r\n<P>Finansministeriet, uden at det er lykkedes at nå til enighed. </P>  \r\n\r\n<P>Som følge heraf har P &amp; T netop anmodet Finansministeriet om at </P>  \r\n\r\n<P>videreføre sagen med henblik på, at særaftalerne bringes til </P>  \r\n\r\n<P>ophør. Det kan i den forbindelse oplyses, at der i resultatet af </P>  \r\n\r\n<P>aftaleforhandlingerne pr. 1. april 1987 mellem finansministeren og </P>  \r\n\r\n<P>tjenestemændenes centralorganisationer indgår, at der i </P>  \r\n\r\n<P>aftaleperioden kan optages forhandlinger om ændring af de </P>  \r\n\r\n<P>specielle arbejdstidsregler i bureautjenesten. I tilfælde af </P>  \r\n\r\n<P>uenighed følges tjenstemandslovens § 47. </P>  \r\n\r\n<P>SPØRGSMÅL 2: </P>  \r\n\r\n<P>&#187;I skrivelse af 5. marts 1986 fra ministeren for offentlige arbejder,  \r\n\r\n</P>  \r\n\r\n<P>jf. den endelige betænkning, s. 123, forventedes indgået ny </P>  \r\n\r\n<P>overenskomst mellem DSB og P &amp; T om befordring af posten. </P>  \r\n\r\n<P>Er en sådan overenskomst indgået? </P>  \r\n\r\n<P>I bekræftende fald: i hvilken udstrækning afspejler taksterne DSBs </P>  \r\n\r\n<P>faktiske omkostninger ved befordringen af posten?&#187; </P>  \r\n\r\n<P>SVAR: </P>  \r\n\r\n<P>Der er med virkning fra 1. juni 1986 indgået en ny overenskomst </P>  \r\n\r\n<P>mellem DSB og P &amp; T om postens befordring med jernbane. </P>  \r\n\r\n<P>Betalingsprincippet i den tidligere overenskomst var baseret på en </P>  \r\n\r\n<P>vognakselkilometerpris. </P>  \r\n\r\n<P>Under forhandlingerne lagde P &amp; T vægt på at få et mere </P>  \r\n\r\n<P>differentieret system, der bedre er tilpasset DSBs omkostninger </P>  \r\n\r\n<P>for de enkelte produkter. </P>  \r\n\r\n<P>Dette synspunkt accepterede DSB, idet det samtidig blev fastslået, at </P>  \r\n\r\n<P>prisfastsættelsen under alle omstændigheder skulle give fuld </P>  \r\n\r\n<P>omkostningsdækning. </P>  \r\n\r\n<P>Betalingsprincipperne i den nye og nugældende overenskomst er </P>  \r\n\r\n<P>splittet op for de forskellige produkter. Første del af betalingen </P>  \r\n\r\n<P>er et administrativt beløb, der skal dække DSBs omkostninger ved </P>  \r\n\r\n<P>tilrettelæggelse og administration af postvæsenets transporter med </P>  \r\n\r\n<P>DSB. </P>  \r\n\r\n<P>For den befordring, der foregår i de særlige postvogne, som DSB har </P>  \r\n\r\n<P>anskaffet alene til brug for P &amp; T, er betalingen delt op i tre </P>  \r\n\r\n<P>elementer. </P>  \r\n\r\n<P>1. Et årligt beløb til dækning af forrentning og afskrivning af den </P>  \r\n\r\n<P>kapital, DSB har investeret i postvognene. </P>  \r\n\r\n<P>Begrundelsen herfor er, at DSB alene har investeret i postvogne af </P>  \r\n\r\n<P>hensyn til P &amp; T, og med den specialindretning vognene har, kan de  \r\n\r\n</P>  \r\n\r\n<P>kun anvendes af postvæsenet. </P>  \r\n\r\n<P>Det årlige beløb sikrer DSB fuld afskrivning af den investerede </P>  \r\n\r\n<P>kapital. </P>  \r\n\r\n<P>2. Et årligt beløb til dækning af vedligeholdelsesomkostningerne for </P>  \r\n\r\n<P>postvognene. </P>  \r\n\r\n<P>3. En kilometerbetaling for kørsel med postvognene. Betalingen pr. </P>  \r\n\r\n<P>km, der i forhold til den tidligere aftale er væsentlig lavere, </P>  \r\n\r\n<P>betales for alle kørte kilometre, uanset om postvognen er læsset </P>  \r\n\r\n<P>eller tom. </P>  \r\n\r\n<P>For pakkebefordringen, der foregår i almindelige godsvogne, </P>  \r\n\r\n<P>ligestilles P &amp; T med andre store kunder, der benytter DSBs </P>  \r\n\r\n<P>godsvognsmateriel. </P>  \r\n\r\n<P>Priserne for disse godsvogne er for hver relation fastsat på grundlag </P>  \r\n\r\n<P>af DSBs normale priser i den pågældende relation. </P>  \r\n\r\n<P>I de relationer, hvor P &amp; T bruger ældre knap så efterspurgte </P>  \r\n\r\n<P>godsvogne, ydes der herudover en mindre rabat. </P>  \r\n\r\n<P>For alle småtransporter som f.eks. befordring af enkelte postsække, </P>  \r\n\r\n<P>der udveksles af DSB-personale, eller for brevkassetømning, </P>  \r\n\r\n<P>betaler P &amp; T en ydelse, der er afstemt efter omkostningerne for </P>  \r\n\r\n<P>disse ekstraarbejder. </P>  \r\n\r\n<P>Set under eet giver taksterne DSB en indtægt, der modsvarer DSBs </P>  \r\n\r\n<P>faktiske udgifter. </P>  \r\n\r\n<P>SPØRGSMÅL 3: </P>  \r\n\r\n<P>&#187;Udføres der hos P &amp; T i dag postbefordring pr. bil, som det for  \r\n\r\n</P>  \r\n\r\n<P>staten ville kunne betale sig at lade udføre hos DSB, hvis </P>  \r\n\r\n<P>taksterne for DSBs befordring kun skulle dække DSBs omkostninger </P>  \r\n\r\n<P>ved befordringen?&#187; </P>  \r\n\r\n<P>SVAR: </P>  \r\n\r\n<P>En omlægning af postbefordringen fra befordring med bil hos P &amp; T til  \r\n\r\n</P>  \r\n\r\n<P>befordring med bane vil ikke være mere fordelagtig end den </P>  \r\n\r\n<P>nuværende befordring. Som nævnt i svaret på spørgsmål 2 er der </P>  \r\n\r\n<P>ikke grundlag for en nedsættelse af DSBs takster for </P>  \r\n\r\n<P>postbefordring. </P>  \r\n\r\n<P>SPØRGSMÅL 4: </P>  \r\n\r\n<P>&#187;I beretningen pkt. 32 oplyses, at der er opnået en besparelse på 1,1  \r\n\r\n</P>  \r\n\r\n<P>mill. kr. ved nedlæggelse af et bureau. Det ønskes oplyst, om den </P>  \r\n\r\n<P>angivne besparelse er baseret på en befordringstakst hos DSB, der </P>  \r\n\r\n<P>netop dækker DSBs omkostninger.&#171; </P>  \r\n\r\n<P>SVAR: </P>  \r\n\r\n<P>Den opnåede besparelse på 1,1 mill. kr. ved nedlægning af et af </P>  \r\n\r\n<P>bureauerne på strækningen København-Ålborg er sammensat således: </P>  \r\n\r\n<P>Overførsel af sorteringsopgaver fra bureauet til faste postkontorer: </P>  \r\n\r\n<P>165.000 kr. </P>  \r\n\r\n<P>Omlægning af bureautransport til biltransport og anden togtransport: </P>  \r\n\r\n<P>984.000 kr. </P>  \r\n\r\n<P>Som hovedregel forelægges P &amp; Ts planer og beregninger for DSB, inden  \r\n\r\n</P>  \r\n\r\n<P>der træffes beslutning om gennemførelse af transportomlægninger, </P>  \r\n\r\n<P>hvilket også er sket forud for den foreliggende omlægning. </P>  \r\n\r\n<P>Ved omlægningen blev det muligt for DSB at reducere køreplanen med </P>  \r\n\r\n<P>det pågældende dagtog fra København til Ålborg, hvorved DSBs tab </P>  \r\n\r\n<P>af fragtindtægter blev kompenseret af besparelser. </P>  \r\n\r\n<P>Med venlig hilsen </P>  \r\n\r\n<P>FRODE NØR CHRISTENSEN </P>  \r\n\r\n<P>Bilag </P>  \r\n\r\n<P>MINISTERIET FOR OFF. ARBEJDER </P>  \r\n\r\n<P>1. april 1987 </P>  \r\n\r\n<P>Folketingets finansudvalg </P>  \r\n\r\n<P>Christiansborg </P>  \r\n\r\n<P>1281 København K </P>  \r\n\r\n<P>Hermed fremsender jeg svar på et spørgsmål, stillet af Folketingets </P>  \r\n\r\n<P>finansudvalg den 12. marts 1987, BIL.NR. 16.69. </P>  \r\n\r\n<P>SPØRGSMÅL: </P>  \r\n\r\n<P>I forbindelse med behandlingen af statsrevisorernes beretning nr. 10 </P>  \r\n\r\n<P>1984 om sikkerhed i forbindelse med teletransmission af økonomiske </P>  \r\n\r\n<P>data er i statsrevisorernes endelige betænkning side 187 oplyst, </P>  \r\n\r\n<P>at en arbejdsgruppe har udarbejdet krav til en </P>  \r\n\r\n<P>kryptograferingstjeneste og var ved at overveje forskellige </P>  \r\n\r\n<P>modeller for etablering af en sådan tjeneste. Samtidig oplyses, at </P>  \r\n\r\n<P>overvejelserne forventes afsluttet 1. juni 1986. </P>  \r\n\r\n<P>Det ønskes oplyst, hvilke initiativer der er taget for at fremme </P>  \r\n\r\n<P>sikkerheden i forbindelse med teletransmission af økonomiske data. </P>  \r\n\r\n<P>SVAR: </P>  \r\n\r\n<P>I 1984 blev der nedsat en (styre)gruppe vedrørende datasikkerhed </P>  \r\n\r\n<P>under P &amp; Ts formandskab og med deltagelse af Rigspolitiet, I/S </P>  \r\n\r\n<P>Datacentralen af 1959, telefonselskaberne og P &amp; T. Senere </P>  \r\n\r\n<P>indtrådte også Rigsrevisionen og Registertilsynet i gruppen. </P>  \r\n\r\n<P>Gruppen havde til formål at revurdere mulighederne for at beskytte </P>  \r\n\r\n<P>datasystemer, der har forbindelse med telenettet, mod aflytning, </P>  \r\n\r\n<P>manipulation og elektronisk sabotage (f.eks. gennem uautoriseret </P>  \r\n\r\n<P>sletning af programmer). </P>  \r\n\r\n<P>Det blev først undersøgt, om man kunne beskytte telenettet rent </P>  \r\n\r\n<P>fysisk. Gruppen måtte dog erkende, at det ikke er praktisk muligt </P>  \r\n\r\n<P>at hindre uautoriserede i at tiltvinge sig adgang til lokalnettet. </P>  \r\n\r\n<P>Herefter blev det konkluderet, at den eneste realistiske måde at </P>  \r\n\r\n<P>beskytte data på under deres transmission er ved kryptografering. </P>  \r\n\r\n<P>Kryptografering foretages i dag på abonnentens eget initiativ og </P>  \r\n\r\n<P>ansvar, således som det f.eks. er tilfældet for Forsvaret. </P>  \r\n\r\n<P>Kryptograferingssystemets sikkerhed afhænger af, hvor svært det er at </P>  \r\n\r\n<P>afsløre kryptograferingsnøglerne. Kryptograferingsnøgler skal </P>  \r\n\r\n<P>derfor udskiftes hyppigt, hvilket følgelig giver anledning til en </P>  \r\n\r\n<P>del administration. </P>  \r\n\r\n<P>Flere af (styre)gruppens medlemmer ønskede derfor, at </P>  \r\n\r\n<P>kryptograferingen blev indlagt som en facilitet i telenettet. </P>  \r\n\r\n<P>Som følge af dette ønske er en arbejdsgruppe med repræsentanter for </P>  \r\n\r\n<P>telefonselskaberne og P &amp; T nu i gang med at undersøge, om det er </P>  \r\n\r\n<P>teknisk/økonomisk muligt at udbygge telenettet med et </P>  \r\n\r\n<P>kryptograferingssystem, der har en automatisk administration af </P>  \r\n\r\n<P>kryptograferingsnøglerne placeret centralt i nettet. Hermed menes, </P>  \r\n\r\n<P>at det undersøges, om der findes et tilstrækkeligt kundemæssigt og </P>  \r\n\r\n<P>økonomisk grundlag, samt om de tekniske muligheder for passende </P>  \r\n\r\n<P>kryptograferingsniveauer findes, idet den interne sikkerhed og </P>  \r\n\r\n<P>håndterbarhed skal tages i betragtning. Endelig skal også de </P>  \r\n\r\n<P>juridiske og ansvarsmæssige aspekter vurderes. </P>  \r\n\r\n<P>Såfremt undersøgelsen giver til resultat, at der ikke er økonomisk, </P>  \r\n\r\n<P>teknisk eller kundemæssigt grundlag for at oprette en offentlig </P>  \r\n\r\n<P>tjeneste med kryptografering, må abonnenterne også i fremtiden </P>  \r\n\r\n<P>selv sørge for kryptografering, hvis de ønsker en sådan. </P>  \r\n\r\n<P>Den igangværende undersøgelse forventes at resultere i en rapport med </P>  \r\n\r\n<P>en systembeskrivelse i løbet af maj 1987, og såfremt det herefter </P>  \r\n\r\n<P>besluttes at gå videre med projektet, påregnes en teknisk </P>  \r\n\r\n<P>beskrivelse at være klar medio 1988. </P>  \r\n\r\n<P>Det må forudses, at den nuværende tidsplan kan blive påvirket af en </P>  \r\n\r\n<P>eventuel beslutning om, at projektet skal koordineres med andre </P>  \r\n\r\n<P>EF-landes. </P>  \r\n\r\n<P>FRODE NØR CHRISTENSEN </P>  \r\n\r\n<P>Bilag </P>  \r\n\r\n<P>LANDBRUGSMINISTERIET </P>  \r\n\r\n<P>21. april 1987 </P>  \r\n\r\n<P>Finansudvalget </P>  \r\n\r\n<P>I skrivelse af 8. april 1987 har finansudvalget anmodet om min </P>  \r\n\r\n<P>besvarelse af følgende spørgsmål: </P>  \r\n\r\n<P>&#187;Vedrørende statsrevisorernes beretning nr. 3 1984 om dispositioner i  \r\n\r\n</P>  \r\n\r\n<P>Landbrugsministeriets Vildtforvaltning ønskes oplyst, hvilke </P>  \r\n\r\n<P>overvejelser og eventuelt hvilke ændrede forretningsgange den af </P>  \r\n\r\n<P>statsrevisorerne, jf. den endelige betænkning s. 146, givne skarpe </P>  \r\n\r\n<P>påtale har givet anledning til.&#171; </P>  \r\n\r\n<P>SVAR: </P>  \r\n\r\n<P>Landbrugsministeriet har i skrivelse af 30. december 1986 til </P>  \r\n\r\n<P>samtlige ministeriers institutioner bl.a. indskærpet, at der i </P>  \r\n\r\n<P>forbindelse med enhver afgørelse, der træffes om aflønnings- og </P>  \r\n\r\n<P>ansættelsesforhold, herunder afsked, skal gives medarbejdere </P>  \r\n\r\n<P>skriftlig underretning. Denne indskærpelse er gentaget i en ny </P>  \r\n\r\n<P>personalevejledning, som netop er udsendt til ministeriets </P>  \r\n\r\n<P>institutioner. </P>  \r\n\r\n<P>Britta Schall Holberg </P>  \r\n\r\n<P>/Majken S. Schmidt </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861DA00158"
        },
        {
            "displayName": "Entydig dokumentidentifikation",
            "displayValue": "CL005175"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "158"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}