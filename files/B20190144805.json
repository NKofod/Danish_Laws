{
    "id": 211935,
    "title": "Bekendtgørelse om bekæmpelse af kvægpest",
    "documentTypeId": "60",
    "isSagsforlobPeriodValid": true,
    "shortName": "BEK nr 1448 af 12/12/2019",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om bekæmpelse af kvægpest<a class=\"FodnoteHenvisning\" name=\"Henvisning_id32fb9e05-300a-4ebe-b0d6-7671d25b73d6\" href=\"#id32fb9e05-300a-4ebe-b0d6-7671d25b73d6\">1)</a></p>\r\n<p class=\"Indledning2\">I medfør af § 27, stk. 2, § 29, § 30, stk. 1, § 33, § 34, § 44, stk. 1, § 67 og § 70, stk. 3, i lov om hold af dyr, jf. lovbekendtgørelse nr. 1 af 2. januar 2019, fastsættes efter bemyndigelse i henhold til § 7, nr. 1, og § 10, stk. 1, nr. 1 og 4, i bekendtgørelse nr. 1614 af 18. december 2018 om Fødevarestyrelsens opgaver og beføjelser:</p>\r\n<p class=\"ParagrafGruppeOverskrift\">\r\n   <span>Anvendelsesområde og definitioner</span>\r\n</p>\r\n<p class=\"Paragraf\" id=\"id0baa589a-87d4-4d85-bb31-2be2bf600099\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Denne bekendtgørelse vedrører bekæmpelse af kvægpest.</p>\r\n<p class=\"Paragraf\" id=\"id2a2800b0-2323-4076-bf2c-90cd7e91a2fa\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id3d6921de-0f71-4dee-8879-9605af190c6a\">1)</span> Modtagelige arter: Klovbærende dyr.</p>\r\n<p class=\"Liste1\">\r\n   <span class=\"Liste1Nr\" id=\"ida4e737a5-51d5-40f3-a129-6c17f52390a3\">2)</span> Husdyrbrug: Enhver lokaliltet, ejendom, konstruktion, eller i tilfælde af frilandsproduktion ethvert område, hvor der holdes dyr eller opbevares avlsmateriale midlertidigt eller permanent, undtagen:</p>\r\n<p class=\"Liste2\">\r\n   <span class=\"Liste2Nr\" id=\"id9f3df3d3-e547-45a2-8961-9c3203fb2b96\">a)</span> husstande, hvor der udelukkende holdes selskabsdyr, eller</p>\r\n<p class=\"Liste2\">\r\n   <span class=\"Liste2Nr\" id=\"id7b01b1bb-89f0-43c1-8901-6df579b33328\">b)</span> dyrlægepraksis eller -klinik.</p>\r\n<p class=\"Liste1\">\r\n   <span class=\"Liste1Nr\" id=\"idf84af153-5962-476b-94b8-227312fd1fc3\">3)</span> Ejer eller bruger: Den eller de fysiske eller juridiske personer, der ejer ét eller flere dyr af modtagelige arter eller har til opgave at passe det eller dem, mod eller uden vederlag.</p>\r\n<p class=\"Liste1\">\r\n   <span class=\"Liste1Nr\" id=\"id1f7b8074-3d9a-46b5-82f3-7a8558c34771\">4)</span> Beskyttelseszone: En zone med en radius på 3 km omkring hver smittet husdyrbrug, jf. dog § 12, stk. 2.</p>\r\n<p class=\"Liste1\">\r\n   <span class=\"Liste1Nr\" id=\"id20588bd4-c18f-4bff-b85c-161101c92337\">5)</span> Overvågningszone: En zone med en radius på mindst 10 km. omkring hver smittet husdyrbrug, jf. dog § 12, stk. 2.</p>\r\n<p class=\"Liste1\">\r\n   <span class=\"Liste1Nr\" id=\"id4ab25b51-bbe8-4fc1-8d69-d914ff1df723\">6)</span> Avlsmateriale: Sæd, oocytter og embryoner fra modtagelige arter.</p>\r\n<p class=\"ParagrafGruppeOverskrift\">\r\n   <span>Anmeldelse</span>\r\n</p>\r\n<p class=\"Paragraf\" id=\"idc3a7711f-fe77-4f0c-b756-1c87dc13a57e\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Ejere eller brugere af modtagelige arter skal ved mistanke om eller bekræftelse af kvægpest på husdyrbrug straks tilkalde en dyrlæge.</p>\r\n<p class=\"Stk2\">\r\n   <span class=\"StkNr\" id=\"id4f33c3d8-12fb-4fb8-b319-0bab8a24a8ef\">Stk. 2.</span> Tilkaldelse af en dyrlæge på grund af mistanke om kvægpest, jf. stk. 1, skal ske, såfremt der hos modtagelige arter påvises feber, nedstemthed, øjen- og næseflåd samt et eller flere af følgende symptomer eller obduktionsfund: dødt væv i mundhulen, tør og skorpet muleplade, bugsmerter, diarre, dehydrering, høj dødelighed, hævede lymfeknuder eller dødt væv og blodfyldning i mave- tarmsystem og luftvejene.</p>\r\n<p class=\"Stk2\">\r\n   <span class=\"StkNr\" id=\"id4243bb64-dda2-4ce7-a85c-c80267b104ba\">Stk. 3.</span> Tilkaldes en dyrlæge på grund af mistanke om kvægpest, jf. stk. 1, eller får en dyrlæge i øvrigt i forbindelse med sit arbejde mistanke om forekomst af kvægpest, skal dyrlægen snarest muligt foretage en undersøgelse af det mistænkte dyr.</p>\r\n<p class=\"Stk2\">\r\n   <span class=\"StkNr\" id=\"idaaada25e-e4be-4dcc-8860-774a41fd6f75\">Stk. 4.</span> Hvis dyrlægen efter undersøgelsen ikke kan afkræfte mistanken om kvægpest, skal dyrlægen straks underrette Fødevarestyrelsen om mistanken.</p>\r\n<p class=\"Paragraf\" id=\"ide1fb5d48-bcfa-491a-9587-9682b9c86adb\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Den, der får mistanke om forekomst af kvægpest hos vildtlevende dyr af modtagelige arter, skal straks anmelde det til Fødevarestyrelsen.</p>\r\n<p class=\"ParagrafGruppeOverskrift\">\r\n   <span>Mistanke</span>\r\n</p>\r\n<p class=\"Paragraf\" id=\"idc848878e-f76f-4127-812c-41fe79ba2a9d\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Ejeren eller brugeren skal ved mistanke om smitte med kvægpest, indtil det offentlige tilsyn er iværksat, jf. § 6, påse, at ingen dyr af modtagelige arter flyttes til eller fra husdyrbruget.</p>\r\n<p class=\"Paragraf\" id=\"idf7bad853-2c27-4cc2-8191-a4aa95a88e94\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Et husdyrbrug, hvor der forefindes dyr af modtagelige arter, der mistænkes for at være smittet med kvægpest, pålægges af Fødevarestyrelsen et offentligt tilsyn. Det offentlige tilsyn omfatter følgende:</p>\r\n<p class=\"Liste1\">\r\n   <span class=\"Liste1Nr\" id=\"iddf88e93b-c54e-4349-a441-ef894a8d4670\">1)</span> Ejeren eller brugeren skal lade foretage en optælling over bestanden af dyr af modtagelige arter på husdyrbruget. For hver art angives, hvor mange der allerede er døde eller mistænkes for at være smittede.</p>\r\n<p class=\"Liste1\">\r\n   <span class=\"Liste1Nr\" id=\"id2f1acf15-a827-4886-8180-fca47814450a\">2)</span> Ejeren eller brugeren skal lade foretage en optælling af dyr af modtagelige arter, der fødes og dør på husdyrbruget i den periode, hvor der foreligger mistanke. Optællingerne skal ajourføres dagligt.</p>\r\n<p class=\"Liste1\">\r\n   <span class=\"Liste1Nr\" id=\"ide42ffcc6-3121-4ec6-98ec-8e6cc98b965d\">3)</span> Ejeren eller brugeren skal påse, at alle dyr af modtagelige arter holdes i deres stalde eller lukkes inde andetsteds, hvor de er isoleret.</p>\r\n<p class=\"Liste1\">\r\n   <span class=\"Liste1Nr\" id=\"id2a36ce24-508d-4f60-bba0-3e14916e2f23\">4)</span> Flytning af dyr af modtagelige arter til eller fra husdyrbruget ikke er tilladt.</p>\r\n<p class=\"Liste1\">\r\n   <span class=\"Liste1Nr\" id=\"idc5ec6c2d-f20f-4d4e-a43f-896a3b9e4095\">5)</span> Til- eller fraførelse af andre dyr end dyr af modtagelige arter kun må ske med tilladelse fra Fødevarestyrelsen.</p>\r\n<p class=\"Liste1\">\r\n   <span class=\"Liste1Nr\" id=\"idbbd2c0d4-e663-4c57-af1f-272ccad62e73\">6)</span> Færdsel til eller fra husdyrbruget af mennesker, køretøjer eller transportmidler m.v. kun må finde sted med tilladelse fra Fødevarestyrelsen.</p>\r\n<p class=\"Liste1\">\r\n   <span class=\"Liste1Nr\" id=\"idd2ea675f-4efd-4519-8826-7e89a0c84577\">7)</span> Det ikke er tilladt at flytte kød eller dyrekroppe, avlsmateriale, foder, redskaber, materialer, gødning, gylle, strøelse eller affald fra husdyrbruget, medmindre der foreligger tilladelse hertil fra Fødevarestyrelsen.</p>\r\n<p class=\"Liste1\">\r\n   <span class=\"Liste1Nr\" id=\"id0150d7dd-f5b4-4226-b152-1bcbeed99fde\">8)</span> Ejeren eller brugeren skal lade husdyrbruget deltage i en epidemiologisk undersøgelse i henhold til § 11.</p>\r\n<p class=\"Liste1\">\r\n   <span class=\"Liste1Nr\" id=\"idecc86a8f-4ad9-4bca-8b15-7bab36b59c76\">9)</span> Ejeren eller brugeren skal iværksætte skadedyrsbekæmpelse, såfremt Fødevarestyrelsen finder det nødvendigt. Bekæmpelsen skal ske efter Fødevarestyrelsens anvisning.</p>\r\n<p class=\"Liste1\">\r\n   <span class=\"Liste1Nr\" id=\"id6fdc75d5-3119-41fb-b60d-4f9ec88cf873\">10)</span> Ejer eller bruger af husdyrbruget skal lade udtage prøver til laboratorieundersøgelse efter Fødevarestyrelsens anvisning.</p>\r\n<p class=\"Stk2\">\r\n   <span class=\"StkNr\" id=\"id5c8ee56e-c586-4bcc-aa8c-a54862d55a3f\">Stk. 2.</span> Ejeren eller brugeren skal sørge for, at der sker desinfektion ved ind- og udgange til de stalde, hvori dyr af modtagelige arter opholder sig, og ved husdyrbrugets ind- og udgange. Desinfektion skal ske efter Fødevarestyrelsens anvisning. Personer, der skal ind på eller forlader husdyrbruget, skal, efter Fødevarestyrelsens anvisning, træffe foranstaltninger til at mindske risiko for spredning af sygdommen.</p>\r\n<p class=\"Stk2\">\r\n   <span class=\"StkNr\" id=\"id201f7289-c40d-4234-9407-92e398b9c6b3\">Stk. 3.</span> De i stk. 1, nr. 1 og 2, nævnte oplysninger skal opbevares i mindst fem år og skal på anmodning forevises Fødevarestyrelsen.</p>\r\n<p class=\"Stk2\">\r\n   <span class=\"StkNr\" id=\"id2746bc61-b17b-4dba-8356-baab2f47154f\">Stk. 4.</span> Ejeren eller brugeren skal, indtil det offentlige tilsyn er iværksat, selv påse, at de i stk. 1 nævnte foranstaltninger følges.</p>\r\n<p class=\"Stk2\">\r\n   <span class=\"StkNr\" id=\"id435a393b-d3b9-40d8-b27c-62f9efb1a808\">Stk. 5.</span> Tilsynet ophæves af Fødevarestyrelsen, når mistanken om kvægpest på husdyrbruget er endeligt afkræftet.</p>\r\n<p class=\"Paragraf\" id=\"id3a397655-e9ea-4d3f-9dea-65fb2e9822b8\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Foranstaltningerne i § 6 finder ligeledes anvendelse på husdyrbrug, hvis geografiske beliggenhed eller kontakt med det mistænkte husdyrbrug giver Fødevarestyrelsen anledning til mistanke om en eventuel smittespredning.</p>\r\n<p class=\"ParagrafGruppeOverskrift\">\r\n   <span>Bekæmpelse</span>\r\n</p>\r\n<p class=\"Paragraf\" id=\"id81eb4eb9-8476-4e59-91ef-db0a13be41d7\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Et husdyrbrug skal anses for værende smittet med kvægpest, når det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse, har påvist det pågældende virus i materiale fra dyr af modtagelige arter på husdyrbruget. I tilfælde af en epidemi kan Fødevarestyrelsen anse et husdyrbrug for værende smittet alene på grundlag af kliniske symptomer eller epidemiologiske resultater.</p>\r\n<p class=\"Paragraf\" id=\"id7aeafe71-3f00-4d57-a679-251d323586b0\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Et husdyrbrug, som anses for værende smittet med kvægpest, pålægges af Fødevarestyrelsen et offentligt tilsyn, der omfatter følgende:</p>\r\n<p class=\"Liste1\">\r\n   <span class=\"Liste1Nr\" id=\"ideca269a5-69e0-4a50-8724-0a0daa3f4529\">1)</span> Ejeren eller brugeren skal lade samtlige dyr af modtagelige arter på husdyrbruget aflive og destrueres efter Fødevarestyrelsens anvisning.</p>\r\n<p class=\"Liste1\">\r\n   <span class=\"Liste1Nr\" id=\"idd411cab5-5cf3-445c-96d4-641ce47dc7b7\">2)</span> Ejeren eller brugeren skal lade døde og aflivede dyr af modtagelige arter destruere, bortskaffe, brænde eller nedgrave efter Fødevarestyrelsens anvisning.</p>\r\n<p class=\"Liste1\">\r\n   <span class=\"Liste1Nr\" id=\"idf08d5306-9c62-45ae-a374-120d2f0f33f8\">3)</span> Affald såsom foder, strøelse, gødning og gylle, som kan være inficeret, skal destrueres eller behandles efter Fødevarestyrelsens anvisning.</p>\r\n<p class=\"Liste1\">\r\n   <span class=\"Liste1Nr\" id=\"id59e93bea-66eb-4c64-bb17-2352bf46e4a1\">4)</span> Ejeren eller brugeren skal påse, at sæd, embryoner og oocytter fra dyr af modtagelige arter, der opbevares på husdyrbruget, destrueres. Fødevarestyrelsen kan dog på nærmere fastsatte vilkår tillade, at produkterne anvendes.</p>\r\n<p class=\"Liste1\">\r\n   <span class=\"Liste1Nr\" id=\"idd0b50142-32db-428c-a646-942c1413d066\">5)</span> Ejeren eller brugeren skal påse, at bygninger, der tjener som stalde for dyr af modtagelige arter, samt transportkøretøjer og andet materiel, der kan være inficeret, rengøres og desinficeres efter Fødevarestyrelsens anvisning.</p>\r\n<p class=\"Stk2\">\r\n   <span class=\"StkNr\" id=\"id1d325217-8fb8-47a7-8688-9861eea5d596\">Stk. 2.</span> På et husdyrbrug, hvor der forefindes dyr af modtagelige arter, som anses for smittet med kvægpest, foretager Fødevarestyrelsen en epidemiologisk undersøgelse, jf. § 11.</p>\r\n<p class=\"Stk2\">\r\n   <span class=\"StkNr\" id=\"id9199b8a1-c025-496e-9aed-11b0161b3690\">Stk. 3.</span> Sæd, embryoner og oocytter, der er opsamlet fra dyr af modtagelige arter på husdyrbruget i en periode, hvor smitten antages at have været på husdyrbruget, opspores af Fødevarestyrelsen og skal af ejeren eller brugeren lade destruere efter Fødevarestyrelsens anvisninger.</p>\r\n<p class=\"Stk2\">\r\n   <span class=\"StkNr\" id=\"ida7370936-19ab-4b80-9535-c0941ad83482\">Stk. 4.</span> Genindsættelse af dyr på husdyrbruget må tidligst ske 21 dage efter, at Fødevarestyrelsen har godkendt den i stk. 1, nr. 5, nævnte rengøring og desinfektion.</p>\r\n<p class=\"Paragraf\" id=\"idf2674751-c670-44c8-8d6c-11ba2ee37454\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10. </span> Foranstaltningerne i § 9 finder ligeledes anvendelse på andre husdyrbrug, såfremt disse husdyrbrugs beliggenhed eller kontakt med det smittede husdyrbrug giver Fødevarestyrelsen anledning til mistanke om smittespredning.</p>\r\n<p class=\"ParagrafGruppeOverskrift\">\r\n   <span>Epidemiologisk undersøgelse</span>\r\n</p>\r\n<p class=\"Paragraf\" id=\"id6673f396-cb00-4397-8ad7-d7c3ba0eda8a\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> En epidemiologisk undersøgelse iværksat i medfør af denne bekendtgørelse omfatter følgende:</p>\r\n<p class=\"Liste1\">\r\n   <span class=\"Liste1Nr\" id=\"id497b8931-654a-46f5-9221-5a35d8fa0b06\">1)</span> Det tidsrum, hvor der kan være forekommet kvægpest på husdyrbruget.</p>\r\n<p class=\"Liste1\">\r\n   <span class=\"Liste1Nr\" id=\"id2bc64e07-5676-4a06-b059-44ac2817106a\">2)</span> Oplysninger om mulig oprindelse af kvægpest på husdyrbruget samt identifikation af andre husdyrbrug, hvor der findes dyr af modtagelige arter, som kan være blevet smittede ad samme vej.</p>\r\n<p class=\"Liste1\">\r\n   <span class=\"Liste1Nr\" id=\"ida8fdf3dd-7cc3-456d-b4e0-68414ab40b6b\">3)</span> Oplysninger om flytninger af dyr af modtagelige arter fra eller til husdyrbruget, herunder fjernelse af døde dyr af modtagelige arter.</p>\r\n<p class=\"ParagrafGruppeOverskrift\">\r\n   <span>Oprettelse af zone</span>\r\n</p>\r\n<p class=\"Paragraf\" id=\"idc28b31c7-5f08-4d39-bf0d-38f4c7f1b873\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Når der er konstateret kvægpest på et husdyrbruget, opretter Fødevarestyrelsen en beskyttelseszone og en overvågningszone omkring husdyrbruget.</p>\r\n<p class=\"Stk2\">\r\n   <span class=\"StkNr\" id=\"id8a0ae11e-c052-40dd-bd58-122c8d2e2a57\">Stk. 2.</span> Fødevarestyrelsen kan udvide eller indskrænke zonerne.</p>\r\n<p class=\"Stk2\">\r\n   <span class=\"StkNr\" id=\"id4662321d-7f4d-484c-a2f8-65b2abc3d234\">Stk. 3.</span> Zonerne ophæves af Fødevarestyrelsen.</p>\r\n<p class=\"ParagrafGruppeOverskrift\">\r\n   <span>Foranstaltninger i beskyttelseszonen</span>\r\n</p>\r\n<p class=\"Paragraf\" id=\"id7963266b-b3b3-4835-82e4-17ad67067465\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> I beskyttelseszonen er flytning af dyr af modtagelige arter forbudt, jf. dog § 14 og § 15. Ejeren eller brugeren skal:</p>\r\n<p class=\"Liste1\">\r\n   <span class=\"Liste1Nr\" id=\"ide08ee806-ead5-475d-aebc-ebfdb086f159\">1)</span> informere Fødevarestyrelsen om husdyrbrugets nøjagtige beliggenhed samt om antal af dyr af modtagelige arter og andre dyrearter, der holdes på husdyrbruget.</p>\r\n<p class=\"Liste1\">\r\n   <span class=\"Liste1Nr\" id=\"idc0887a3d-a0af-40a7-a257-a968fc91065e\">2)</span> på Fødevarestyrelsens anmodning lade dyrene underkaste en regelmæssig klinisk inspektion, og</p>\r\n<p class=\"Liste1\">\r\n   <span class=\"Liste1Nr\" id=\"id6412f881-d40b-4c40-bdde-0430eea37c9e\">3)</span> på Fødevarestyrelsens anmodning lade udtage prøver af dyr af modtagelige arter med henblik på gennemførelse af en laboratoriemæssig undersøgelse for kvægpest.</p>\r\n<p class=\"Paragraf\" id=\"idc390b41c-3e52-4287-94c6-1d84c79c5cb1\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Inden for beskyttelseszonen er følgende ikke tilladt:</p>\r\n<p class=\"Liste1\">\r\n   <span class=\"Liste1Nr\" id=\"idea76a129-82f1-4dd4-9954-5228faaa102b\">1)</span> Flytte eller transportere dyr af modtagelige arter ad offentlig eller privat vej, bortset fra husdyrbrugenes interne forbindelsesveje, jf. dog § 15.</p>\r\n<p class=\"Liste1\">\r\n   <span class=\"Liste1Nr\" id=\"id804d1f78-fabc-4613-8580-99b435700306\">2)</span> Fjerne køretøjer og materiel, som er anvendt inden for beskyttelseszonen til transport af dyr af modtagelige arter samt eventuelt forurenet materiale, fra et husdyrbrug eller fra et slagteri, der ligger i beskyttelseszonen, uden at disse er blevet rengjort og desinficeret efter Fødevarestyrelsens anvisning.</p>\r\n<p class=\"Liste1\">\r\n   <span class=\"Liste1Nr\" id=\"id2cddb958-4f2a-49c7-aeb0-a258e5787273\">3)</span> Til- eller fraføre avlsmateriale fra et husdyrbrug uden Fødevarestyrelsens tilladelse.</p>\r\n<p class=\"Stk2\">\r\n   <span class=\"StkNr\" id=\"id9758394d-3399-4cf6-ba7e-e277cf5e4635\">Stk. 2.</span> Ejeren eller brugeren skal iværksætte gnaver- og insektbekæmpelse, såfremt Fødevarestyrelsen finder det nødvendigt. Bekæmpelsen skal ske efter Fødevarestyrelsens anvisning.</p>\r\n<p class=\"Stk2\">\r\n   <span class=\"StkNr\" id=\"id3441a1be-96df-4cb4-83a6-e69bb0f83b0b\">Stk. 3.</span> Transittransport ad landevej eller med jernbane uden aflæsning eller ophold kan finde sted efter tilladelse fra Fødevarestyrelsen.</p>\r\n<p class=\"Paragraf\" id=\"id388de6fd-c62f-41b7-9e98-5a23fac45a26\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Fødevarestyrelsen kan dog på nærmere fastsatte vilkår tillade, at dyr af modtagelige arter fjernes fra husdyrbrug i beskyttelseszonen, såfremt de transporteres direkte til:</p>\r\n<p class=\"Liste1\">\r\n   <span class=\"Liste1Nr\" id=\"id1cb862d6-78bd-4de2-846f-6a70897d086b\">1)</span> et slagteri udpeget af Fødevarestyrelsen til nødslagtning, eller</p>\r\n<p class=\"Liste1\">\r\n   <span class=\"Liste1Nr\" id=\"id7f546706-38ec-4361-a15b-23a386628e15\">2)</span> under særlige omstændigheder til et andet sted i beskyttelseszonen.</p>\r\n<p class=\"ParagrafGruppeOverskrift\">\r\n   <span>Foranstaltninger i overvågningszonen</span>\r\n</p>\r\n<p class=\"Paragraf\" id=\"id06e2b762-2025-415e-ab59-f936fb9f136a\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> I overvågningszonen gælder bestemmelserne i § 13, stk. 1, nr. 1.</p>\r\n<p class=\"Stk2\">\r\n   <span class=\"StkNr\" id=\"id4cc59ec1-3732-42f0-b05f-093084f26569\">Stk. 2.</span> Inden for overvågningszonen er følgende ikke tilladt:</p>\r\n<p class=\"Liste1\">\r\n   <span class=\"Liste1Nr\" id=\"idaf780465-f75a-468c-b0a7-76a5f8da65ae\">1)</span> Flytte og transportere dyr af modtagelige arter ad offentlig eller privat vej, bortset fra bedrifternes interne forbindelsesveje, jf. dog § 17, medmindre de føres til græsning eller opstaldning. Dog kan Fødevarestyrelsen tillade, at dyr af modtagelige arter føres i transit ad vej eller jernbane uden aflæsning eller ophold.</p>\r\n<p class=\"Liste1\">\r\n   <span class=\"Liste1Nr\" id=\"id39ecfe15-b2d2-43d2-8d77-97c142591e3e\">2)</span> Fjerne køretøjer og materiel, som er anvendt inden for overvågningszonen til transport af dyr af modtagelige arter samt eventuelt forurenet materiale, fra et husdyrbrug eller fra et slagteri, der ligger i overvågningszonen, uden at disse er blevet rengjort og desinficeret efter Fødevarestyrelsens anvisning.</p>\r\n<p class=\"Liste1\">\r\n   <span class=\"Liste1Nr\" id=\"id339c115c-7981-4c27-9827-18d21cfa9360\">3)</span> Til- eller fraføre avlsmateriale fra dyr af modtagelige arter fra et husdyrbrug uden Fødevarestyrelsens tilladelse.</p>\r\n<p class=\"Stk2\">\r\n   <span class=\"StkNr\" id=\"id7359a578-1e48-4c93-a604-61ff8282e2c9\">Stk. 3.</span> Transport i henhold til stk. 2 må kun finde sted med Fødevarestyrelsens tilladelse.</p>\r\n<p class=\"Stk2\">\r\n   <span class=\"StkNr\" id=\"id200935c6-0b88-4c49-83bd-f5603980e89e\">Stk. 4.</span> Ejeren eller brugeren skal iværksætte gnaver- og insektbekæmpelse, såfremt Fødevarestyrelsen finder det nødvendigt. Bekæmpelsen skal ske efter Fødevarestyrelsens anvisning.</p>\r\n<p class=\"Paragraf\" id=\"id4a994c10-d961-4099-ad68-6938b15334b9\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Fødevarestyrelsen kan dog på nærmere fastsatte vilkår tillade, at dyr af modtagelige arter fjernes fra husdyrbrug i overvågningszonen, såfremt de transporteres direkte til:</p>\r\n<p class=\"Liste1\">\r\n   <span class=\"Liste1Nr\" id=\"id7d0583e7-5c9b-4143-93ee-a5cdc0584d37\">1)</span> et slagteri udpeget af Fødevarestyrelsen til omgående slagtning, eller</p>\r\n<p class=\"Liste1\">\r\n   <span class=\"Liste1Nr\" id=\"ide9d1b21f-3acf-452f-9a7d-a2d89c55cc4f\">2)</span> under særlige omstændigheder til et andet sted i overvågningszonen.</p>\r\n<p class=\"ParagrafGruppeOverskrift\">\r\n   <span>Vaccination</span>\r\n</p>\r\n<p class=\"Paragraf\" id=\"id45582874-fb80-40f4-8fb9-fdec662fe9ab\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Det er ikke tilladt at vaccinere mod kvægpest, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"idc6ace12b-34ab-41f3-a0b7-c735b00fb791\">Stk. 2.</span> Fødevarestyrelsen kan ved udbrud af kvægpest påbyde vaccination af dyr af modtagelig arter.</p>\r\n<p class=\"ParagrafGruppeOverskrift\">\r\n   <span>Straffe- og ikrafttrædelsesbestemmelser</span>\r\n</p>\r\n<p class=\"Paragraf\" id=\"idd55545f8-f881-43d2-8bb0-362f6d084055\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Med bøde straffes den, der</p>\r\n<p class=\"Liste1\">\r\n   <span class=\"Liste1Nr\" id=\"id1271b61e-5989-4a86-bd60-2fb448eb4139\">1)</span> overtræder §§ 3-5, § 6, stk. 1-4, § 7, § 9, stk. 1 eller stk. 3-4, § 10, § 13, § 14, stk. 1-2, § 16, stk. 1-2 eller stk. 4, eller § 18, eller</p>\r\n<p class=\"Liste1\">\r\n   <span class=\"Liste1Nr\" id=\"id04ad28f6-2370-4d92-9a8c-e9dd7a15fa36\">2)</span> tilsidesætter anvisninger eller vilkår fastsat i medfør af § 6, stk. 1, nr. 5-7 eller nr. 9, § 9, stk. 1, nr. 3-5, eller stk. 3, § 14, stk. 1, nr. 2 eller 3, § 15, § 16, stk. 2, nr. 1-3, eller stk. 4, eller § 17.</p>\r\n<p class=\"Stk2\">\r\n   <span class=\"StkNr\" id=\"idda0b4b40-ec06-44c1-b2dc-eee45160ea40\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id045975b1-f56d-4ee0-9e15-53c512297087\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Bekendtgørelsen træder i kraft den 1. januar 2020.</p>\r\n<p class=\"Stk2\">\r\n   <span class=\"StkNr\" id=\"id844f10ad-6f34-43e1-8718-663755be915e\">Stk. 2.</span> Bekendtgørelse nr. 1467 af 8. december 2015 om bekæmpelse af kvægpest ophæves.</p><div class=\"Givet\" id=\"Givet\"><p class=\"Givet\" align=\"center\">Fødevarestyrelsen, den 12. december 2019</p><p class=\"Sign1\" align=\"center\">P.D.V. <br /> Hanne Larsen </p><p class=\"Sign2\" align=\"right\">/ Marianne Marer </p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id32fb9e05-300a-4ebe-b0d6-7671d25b73d6\" href=\"#Henvisning_id32fb9e05-300a-4ebe-b0d6-7671d25b73d6\">1)</a> Bekendtgørelsen gennemfører dele af Rådets direktiv 92/119/EØF af 17. december 1992 om generelle fællesskabsforanstaltninger til bekæmpelse af visse dyresygdomme samt om specifikke foranstaltninger vedrørende blæreudslæt hos svin, EU-Tidende 1993, nr. L 62, s. 69, som senest ændret ved Kommissionens gennemførelsesbeslutning 2018/136/EU af 25. januar 2018, EU-Tidende 2018, nr. L 24, s. 3.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/12/2019"
        },
        {
            "displayName": "Accession",
            "displayValue": "B20190144805"
        },
        {
            "displayName": "Entydig dokumentidentifikation",
            "displayValue": "CK002310"
        },
        {
            "displayName": "Dato for førstegangsindlæggelse",
            "displayValue": "18/12/2019"
        },
        {
            "displayName": "Dato for indlæggelse",
            "displayValue": "18/12/2019"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1448"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "12/12/2019"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin., <br /> Fødevarestyrelsen, j.nr. 2019-14-31-00104"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}