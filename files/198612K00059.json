{
    "id": 112916,
    "title": "1986 LSF 59   FORSLAG TIL LOV OM ÆNDRING AF LOV OM BESKATNING AF FORTJENESTE VED   FØRSTEGANGSAFSTÅELSE AF VISSE EJERLEJLIGHEDER M.V. (SKÆRPELSE AF   BESKATNINGEN) ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 59",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 59 </P>  \r\n\r\n<P></P>  \r\n\r\n<P>Forslag til Lov om ændring af lov om beskatning af fortjeneste ved  \r\n\r\n førstegangsafståelse af visse ejerlejligheder m.v. (Skærpelse af  \r\n\r\n beskatningen) </P>  \r\n\r\n<P></P>  \r\n\r\n<P>Fremsat af Thoft (SF) Lenger (SF) Jes Lunde (SF) Ruth Olsen (SF) Ebba  \r\n\r\n Strange (SF) </P>  \r\n\r\n<P></P>  \r\n\r\n<P>den 28. oktober 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov nr. 193 af 9. april 1986 om beskatning af fortjeneste ved </P>  \r\n\r\n<P>førstegangsafståelse af visse ejerlejligheder m.v. foretages </P>  \r\n\r\n<P>følgende ændringer: </P>  \r\n\r\n<P>1. § 1, stk. 4, affattes således: </P>  \r\n\r\n<P>&#187;Stk. 4. Loven gælder ikke for fortjeneste ved afståelse af en </P>  \r\n\r\n<P>ejerlejlighed, som ejeren eller dennes husstand har beboet i </P>  \r\n\r\n<P>mindst 2 år af det tidsrum, hvori den pågældende har ejet </P>  \r\n\r\n<P>ejerlejligheden.&#171; </P>  \r\n\r\n<P>2. § 1, stk. 6, 2. pkt., ophæves. </P>  \r\n\r\n<P>3. § 3 ophæves. </P>  \r\n\r\n<P>4. § 4 ophæves. </P>  \r\n\r\n<P>5. § 5 affattes således: </P>  \r\n\r\n<P>&#187;§ 5. En længstlevende ægtefælle, der er omfattet af </P>  \r\n\r\n<P>kildeskattelovens § 29, stk. 1-3, indtræder i afdødes </P>  \r\n\r\n<P>skattemæssige stilling med hensyn til opgørelsen af den </P>  \r\n\r\n<P>skattepligtige indkomst efter denne lov. </P>  \r\n\r\n<P>6. § 6 ophæves. </P>  \r\n\r\n<P>7. § 9 ophæves. </P>  \r\n\r\n<P>§ 2 </P>  \r\n\r\n<P>Loven har virkning for afståelse af ejerlejligheder, hvor </P>  \r\n\r\n<P>lejeforholdene er ophørt den 28. oktober 1986 eller senere. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Siden ejerlejlighedsbegrebet blev introduceret i Danmark i 1966, er </P>  \r\n\r\n<P>der oprettet mere end 135.000 ejerlejligheder til beboelse. </P>  \r\n\r\n<P>Størstedelen af disse er opstået ved opdeling af ældre </P>  \r\n\r\n<P>udlejningsejendomme. </P>  \r\n\r\n<P>Opdelingerne har i de fleste tilfælde givet anledning til endog meget </P>  \r\n\r\n<P>store fortjenester. </P>  \r\n\r\n<P>Adgangen til at opdele ældre udlejningsejendomme blev ophævet i 1979. </P>  \r\n\r\n<P>Men da ejerlejlighederne først kan sælges som ejerboliger, </P>  \r\n\r\n<P>efterhånden som de oprindelige lejere fraflytter lejlighederne, </P>  \r\n\r\n<P>findes der stadigvæk mere end 40.000 ejerlejligheder, der er </P>  \r\n\r\n<P>opdelt i perioden 1966-79, som endnu ikke er solgt som </P>  \r\n\r\n<P>ejerlejligheder. </P>  \r\n\r\n<P>Størstedelen af de mere end 40.000 usolgte ejerlejligheder vil blive </P>  \r\n\r\n<P>solgt som ejerboliger i løbet af den næste halve snes år. </P>  \r\n\r\n<P>Efter de sidste par års meget store stigninger i </P>  \r\n\r\n<P>ejerlejlighedspriserne kan den gennemsnitlige fortjeneste pr. </P>  \r\n\r\n<P>ejerlejlighed forsigtigt anslås til mindst 200.000 kr. pr. </P>  \r\n\r\n<P>ejerlejlighed. </P>  \r\n\r\n<P>Det drejer sig således om samlede fortjenester på mere end 8 mia. </P>  \r\n\r\n<P>kr., hvoraf størstedelen vil blive realiseret i løbet af de </P>  \r\n\r\n<P>kommende 10 år. </P>  \r\n\r\n<P>Størstedelen af disse fortjenester er efter gældende lovgivning </P>  \r\n\r\n<P>skattefri. </P>  \r\n\r\n<P>Det skønnes, at omkring 1/4 af salgene vil blive beskattet, fordi der </P>  \r\n\r\n<P>er tale om egentlig næringsvirksomhed. Resten vil være </P>  \r\n\r\n<P>spekulationssalg, der efter gældende lovgivning som hovedregel vil </P>  \r\n\r\n<P>være skattefri. Der kan ganske vist blive tale om beskatning efter </P>  \r\n\r\n<P>ejendomsavancebeskatningsloven eller efter lov om beskatning af </P>  \r\n\r\n<P>fortjeneste ved førstegangsafståelse af visse ejerlejligheder m.v. </P>  \r\n\r\n<P>Men på grund af meget vidtgående fritagelsesbestemmelser vil langt </P>  \r\n\r\n<P>de fleste salg blive fritaget for beskatning. </P>  \r\n\r\n<P>Det kan således skønnes, at fortjenester på i alt mindst 5 mia. kr. </P>  \r\n\r\n<P>vil blive fritaget for beskatning. </P>  \r\n\r\n<P>Det er formålet med dette lovforslag at sikre, at også disse </P>  \r\n\r\n<P>fortjenester bliver beskattet. </P>  \r\n\r\n<P>Tidligere forslag </P>  \r\n\r\n<P>Socialistisk Folkeparti fremsatte allerede i folketingsåret 1982-83 </P>  \r\n\r\n<P>forslag om, at fortjeneste indvundet ved førstegangsoverdragelse </P>  \r\n\r\n<P>skulle medregnes ved opgørelsen af den skattepligtige indkomst. Se </P>  \r\n\r\n<P>Folketingstidende 1982-83, forhandlingerne sp. 4339 og 6454 samt </P>  \r\n\r\n<P>tillæg A sp. 1997 og tillæg B sp. 2973. </P>  \r\n\r\n<P>Lovforslaget blev ikke vedtaget. Men i en beretning over forslaget </P>  \r\n\r\n<P>tilsluttede et flertal i Folketingets skatteog afgiftsudvalg sig, </P>  \r\n\r\n<P>at der burde arbejdes videre på at tilvejebringe et </P>  \r\n\r\n<P>beslutningsforslag med henblik på eventuel lovgivning. </P>  \r\n\r\n<P>Socialistisk Folkeparti fremsatte derfor i folketingsåret 1983-84 i </P>  \r\n\r\n<P>såvel 1. som 2. samling et nyt forslag om inddragelse af de nævnte </P>  \r\n\r\n<P>fortjenester (forslag til lov om frigørelsesafgift af </P>  \r\n\r\n<P>ejerlejligheder). Se Folketingstidende 1983-84, 1. samling, </P>  \r\n\r\n<P>forhandlingerne sp. 3703 og tillæg A sp. 2217, samt </P>  \r\n\r\n<P>Folketingstidende 1983-84, 2. samling, forhandlingerne sp. 313 og </P>  \r\n\r\n<P>1303 og tillæg A sp. 1129. </P>  \r\n\r\n<P>Gældende lovgivning </P>  \r\n\r\n<P>I forbindelse med forliget mellem regeringspartierne, Det Radikale </P>  \r\n\r\n<P>Venstre og Socialdemokratiet om en skattereform blev der </P>  \r\n\r\n<P>gennemført en lov om beskatning af fortjeneste ved </P>  \r\n\r\n<P>førstegangsafståelse af visse ejerlejligheder m.v. </P>  \r\n\r\n<P>Skattereformpartierne har således anerkendt, at der er tale om </P>  \r\n\r\n<P>fortjenester, der principielt bør beskattes. </P>  \r\n\r\n<P>Loven indeholder imidlertid så omfattende fritagelsesbestemmelser, at </P>  \r\n\r\n<P>den er fuldstændig værdiløs. </P>  \r\n\r\n<P>De første 5 salg i en 5-årig periode er således fritaget for </P>  \r\n\r\n<P>beskatning. Derefter kan der i løbet af de næste 5 år på ny </P>  \r\n\r\n<P>skattefrit sælges 5 ejerlejligheder osv. </P>  \r\n\r\n<P>Skattepligten indtræder, når lejligheden frigøres for det bestående </P>  \r\n\r\n<P>lejemål. </P>  \r\n\r\n<P>Ved hjælp af simpel skatteplanlægning vil skattepligtige, der ejer et </P>  \r\n\r\n<P>større antal ejerlejligheder, kunne unddrage sig beskatningen. En </P>  \r\n\r\n<P>passende del af ejerlejlighederne skal blot sælges til familie og </P>  \r\n\r\n<P>venner. Køberne vil oftest efter nogle år kunne sælge </P>  \r\n\r\n<P>ejerlejlighederne skattefrit eller i værste fald blive beskattet </P>  \r\n\r\n<P>efter den meget lempelige ejendomsavancebeskatningslov. </P>  \r\n\r\n<P>Det fremgik da også af bemærkningerne til lovforslaget, at det årlige </P>  \r\n\r\n<P>provenu kun forventes at blive nogle få mill. kr. Dette beløb står </P>  \r\n\r\n<P>i skarp kontrast til de milliardfortjenester, der opnås af </P>  \r\n\r\n<P>spekulanterne. </P>  \r\n\r\n<P>Lovforslagets indhold </P>  \r\n\r\n<P>Det fremsatte lovforslag går ud på at ophæve lovens </P>  \r\n\r\n<P>fritagelsesbestemmelser. </P>  \r\n\r\n<P>Bestemmelsen om, at der over en 5-årig periode kan sælges 5 </P>  \r\n\r\n<P>ejerlejligheder skattefrit, foreslås således ophævet. </P>  \r\n\r\n<P>Derved opnås det, at samtlige salg af ejerlejligheder, der efter </P>  \r\n\r\n<P>lovens gennemførelse kan omdannes til ejerboliger, beskattes. </P>  \r\n\r\n<P>Dette opnås ved at lade den nugældende bestemmelse i lovens § 1, stk. </P>  \r\n\r\n<P>4, udgå. </P>  \r\n\r\n<P>De øvrige foreslåede ændringer drejer sig stort set alle om </P>  \r\n\r\n<P>konsekvensændringer. </P>  \r\n\r\n<P>Det skønnes, at en gennemførelse af lovforslaget vil give et årligt </P>  \r\n\r\n<P>merprovenu på mindst 200 mill. kr. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til nr. 1 </P>  \r\n\r\n<P>Dette er lovforslagets hovedbestemmelse. Der henvises i øvrigt til de </P>  \r\n\r\n<P>almindelige bemærkninger. </P>  \r\n\r\n<P>Der foreslås indsat en ny fritagelsesbestemmelse, der sikrer, at </P>  \r\n\r\n<P>ejere, der i mindst 2 år har anvendt ejerlejligheden til egen </P>  \r\n\r\n<P>beboelse, ikke inddrages under loven. Det vil typisk dreje sig om </P>  \r\n\r\n<P>skattepligtige, der kun ejer en enkelt ejerlejlighed, som på grund </P>  \r\n\r\n<P>af midlertidig fraflytning er udlejet i en kortere periode. </P>  \r\n\r\n<P>Til nr. 2-5 </P>  \r\n\r\n<P>Der er tale om konsekvensændringer. </P>  \r\n\r\n<P>Til nr. 6 </P>  \r\n\r\n<P>Efter lovens § 6 er fortjeneste ved et dødsbos afståelse eller udlæg </P>  \r\n\r\n<P>af en ejerlejlighed fritaget for beskatning efter loven. </P>  \r\n\r\n<P>Det samme gælder senere afståelse af en ejerlejlighed, der er udlagt </P>  \r\n\r\n<P>fra et dødsbo til en ægtefælle, arving eller legatar. Disse </P>  \r\n\r\n<P>fritagelsesbestemmelser foreslås ophævet. </P>  \r\n\r\n<P>Til nr. 7 </P>  \r\n\r\n<P>Der er tale om en konsekvensændring. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00059"
        },
        {
            "displayName": "Entydig dokumentidentifikation",
            "displayValue": "CL005405"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "59"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}