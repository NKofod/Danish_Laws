{
    "id": 166412,
    "title": "Ligebehandlingsnævnets afgørelse om etnicitet - adgangsbegrænsning - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9451 af 06/03/2009",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om etnicitet - adgangsbegrænsning - medhold</p>\r\n<div class=\"Resume\">\r\n   <p class=\"TekstGenerel\">Det er et udtryk for forskelsbehandling at nægte en gæst adgang til et diskotek, fordi denne var i selskab med en person af anden etniske oprindelse.</p>\r\n</div>\r\n<p>Klagen drejer sig om forskelsbehandling på grund af tredjemands etnicitet. Klagen er indbragt for Klagekomitèen for Etnisk Ligebehandling, men er overgået til behandling i Ligebehandlingsnævnet, der blev oprettet pr. 1. januar 2009. Sager, der er indbragt for Klagekomitèen, skal behandles efter den dagældende lov, det følger af forarbejderne til lov om Ligebehandlingsnævnet. Ligebehandlingsnævnet afgiver derfor udtalelser i disse sager.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Klager har den 11. oktober 2008 klaget over, at han er blevet forskelsbehandlet på grund af tredjemands etnicitet, da han ville gæste et diskotek.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager</span> har oplyst, at han, en ven og to veninder i forbindelse med Kulturnatten den 10. oktober 2008 ønskede at gæste et diskotek. Det er oplyst, at selskabet stod i kø ved åbningstid, hvor dørmanden henvendte sig til klagerens to veninder, som stod forrest, og spurgte om ID. Derefter spurgte dørmanden, hvor mange de var, hvortil de svarede fire personer. Da dørmanden så på klager, som er dansk-iraner og på vennen, som er iraner, skiftede han ifølge klager ansigtsudtryk og sagde, at selskabet desværre ikke kunne komme ind, fordi der var tale om en lukket fest, og at man skulle være medlem.</p>\r\n<p>Det fremgår af klagen, at de to veninder efterfølgende stillede sig tilbage i køen, og fik lov til at komme ind. Da de vinkede klager og vennen over blev de afvist af dørmanden med den begrundelse, at det kun var de to piger, der kunne komme ind på diskoteket.</p>\r\n<p>Klager påstår, at selskabet blev afvist på grund af vennens etnicitet. Klager oplyser, at han tidligere ofte har besøgt diskoteket og ikke tidligere har oplevet noget tilsvarende.</p>\r\n<p>\r\n   <span class=\"Bold\">Indklagede</span> er ikke fremkommet med bemærkninger til sagen på trods af flere henvendelser fra Klagekomitéen for Etnisk Ligebehandling og fra Ligebehandlingsnævnet. Klagerens oplysninger lægges derfor til grund.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af lov om etnisk ligebehandling, at det er forbud t at forskelsbehandle på grund af race og etnicitet for al offentlig og privat virksomhed, for så vidt angår adgangen til og levering af varer og tjenesteydelser. Ingen må således udsætte en anden person for direkte eller indirekte forskelsbehandling på grund af vedkommendes eller en tredjemands race eller etniske oprindelse.</p>\r\n<p>Indklagede har overtrådt forbuddet om forskelsbehandling ved at nægte klageren og selskabet adgang på diskoteket. Der lægges ved denne vurdering vægt på, at personer, der stod i køen foran og bagved ved selskabet, fik adgang til diskoteket uden at skulle være medlemmer, og kvinderne i selskabet efterfølgende kunne få adgang til diskoteket med den begrundelse, at udelukkende kvinder kunne få adgang til diskoteket.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2015"
        },
        {
            "displayName": "Accession",
            "displayValue": "W20150945125"
        },
        {
            "displayName": "Entydig dokumentidentifikation",
            "displayValue": "CF000649"
        },
        {
            "displayName": "Dato for indlæggelse",
            "displayValue": "18/09/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9451"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "06/03/2009"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2500038-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}