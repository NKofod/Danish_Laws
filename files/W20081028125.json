{
    "id": 126505,
    "title": "Påbud om forebyggelse af risikoen for nedstyrtning af gods – påbud om at de ansatte midlertidigt skal instrueres i at udføre arbejdet på en farefri måde – hjemmelspørgsmål – manglende begrundelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10281 af 26/11/2008",
    "documentHtml": "<div class=\"bjelke\">Den fulde tekst</div><p class=\"Titel2\">Påbud om forebyggelse af risikoen for nedstyrtning af gods – påbud om at de ansatte midlertidigt skal instrueres i at udføre arbejdet på en farefri måde – hjemmelspørgsmål – manglende begrundelse</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Arbejdstilsynet besøgte den 4. marts 2008 virksomheden XX A/S.</div>\r\n        </p>\r\n        <p class=\"Tekst2\">\r\n          <div>Arbejdstilsynet afgav på baggrund af besøget påbud om at virksomheden skulle sikre, at der blev truffet effektive foranstaltninger til at forebygge risikoen for nedstyrtning af gods på lageret.</div>\r\n        </p>\r\n        <p class=\"Tekst2\">\r\n          <div>Arbejdstilsynet afgav endvidere påbud om at virksomheden som midlertidig foranstaltning skulle instruere de ansatte i at udføre arbejdet på en farefri måde.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet var enig med Arbejdstilsynet i, at virksomheden skulle træffe effektive foranstaltninger til at forebygge risikoen for nedstyrtning af gods på lageret.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet fandt imidlertid ikke, at der var grundlag for at opretholde den del af Arbejdstilsynets påbud der vedrørte midlertidig instruktion af de ansatte.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet lagde ved afgørelsen vægt på, at de i sagen omhandlede poser og papkasser ved tilsynsbesøget den 4. marts 2008 ikke var stablet sikkerhedsmæssigt forsvarligt, idet flere af poserne og kasserne var stablet ovenpå hinanden og placeret ud over kanten på hylderne.</div>\r\n        </p>\r\n        <p class=\"Tekst2\">\r\n          <div>Klagenævnet lagde videre vægt på, at Arbejdstilsynets ved besøget konstaterede at en af poserne var gået i stykker, så materialer stak ud af posen.</div>\r\n        </p>\r\n        <p class=\"Tekst2\">\r\n          <div>Klagenævnet lagde endvidere vægt på, at pallereolerne ikke levede op til gældende krav, idet reolerne ikke var påført oplysninger om maksimal belastning.</div>\r\n        </p>\r\n        <p class=\"Tekst2\">\r\n          <div>Klagenævnet lagde endelig vægt på, at en enkelt vange i pallereolerne var bøjet, hvilket tydede på at belastningen på reolen havde været for tung i forhold til vangen/hyldens maksimale bæreevne.</div>\r\n        </p>\r\n      </div>\r\n      <p class=\"TekstV\">Arbejdsmiljøklagenævnet har på møde den 25. november 2008 behandlet XX A/S´s klage over Arbejdstilsynets afgørelse af 8. april 2008 over påbud om at virksomheden skal sikre, at der træffes effektive foranstaltninger til at forebygge risikoen for nedstyrtning af gods på lageret, herunder at virksomheden som midlertidig foranstaltning skal instruere de ansatte i at udføre arbejdet på farefri måde og under stor agtpågivenhed.</p>\r\n      <p class=\"TekstV\">Nævnet traf følgende</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">Arbejdsmiljøklagenævnet er enig med Arbejdstilsynet i, at virksomheden skal træffe effektive foranstaltninger til at forebygge risikoen for nedstyrtning af gods på lageret.</p>\r\n      <p class=\"TekstV\">Arbejdsmiljøklagenævnet finder imidlertid ikke, at der er grundlag for at opretholde den del af Arbejdstilsynets påbud der vedrører midlertidig instruktion af de ansatte.</p>\r\n      <p class=\"TekstV\">Nævnets afgørelse skal efterkommes senest den 1. juni 2009.</p>\r\n      <p class=\"TekstV\">Tilbagemelding skal ske til Arbejdstilsynet senest den 8. juni 2009.</p>\r\n      <p class=\"TekstV\">Arbejdsmiljøklagenævnet fastholder således delvis Arbejdstilsynets afgørelse af 8. april 2008.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Arbejdsmiljøklagenævnet har ved afgørelsen lagt til grund, at Arbejdstilsynet ved tilsynsbesøget den 4. marts 2008 konstaterede/fik oplyst følgende:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> At virksomhedens pallereoler ikke var sikret mod nedstyrtning af gods,</p>\r\n        <p class=\"Liste1\"><span class=\"Liste1Nr\" id=\"\">–</span> at øverste gods var placeret i ca. 3 m højde ved hjælp af en truck,</p>\r\n        <p class=\"Liste1\"><span class=\"Liste1Nr\" id=\"\">–</span> at der var stablet papkasser med varer ovenpå hinanden af ca. 25 kg stk.,</p>\r\n        <p class=\"Liste1\"><span class=\"Liste1Nr\" id=\"\">–</span> at der var stablet poser med pels ovenpå hinanden af ca. 50 kg stk. ,</p>\r\n        <p class=\"Liste1\"><span class=\"Liste1Nr\" id=\"\">–</span> at der i en af poserne var hul på og materialet kunne falde ud,</p>\r\n        <p class=\"Liste1\"><span class=\"Liste1Nr\" id=\"\">–</span> at vangerne på reolerne ikke var forsynet med angivelse af max belastning,</p>\r\n        <p class=\"Liste1\"><span class=\"Liste1Nr\" id=\"\">–</span> at en vange var bøjet,</p>\r\n        <p class=\"Liste1\"><span class=\"Liste1Nr\" id=\"\">–</span> at endestiger ikke var beskyttet mod påkørsel, og</p>\r\n        <p class=\"Liste1\"><span class=\"Liste1Nr\" id=\"\">–</span> at der færdedes gående ansatte under reolerne.</p>\r\n      </p>\r\n      <p class=\"TekstV\">Arbejdet skal planlægges, tilrettelægges og udføres således, at det er sikkerheds- og sundhedsmæssigt fuldt forsvarligt. Det fremgår af arbejdsmiljølovens § 38, stk. 1.</p>\r\n      <p class=\"TekstV\">Tekniske hjælpemidler skal indrettes og anvendes sikkerheds- og sundhedsmæssigt fuldt forsvarligt. Det fremgår af arbejdsmiljølovens § 45, stk. 1.</p>\r\n      <p class=\"TekstV\">Der skal på områder, hvor der kan være risiko for nedstyrtning eller nedstyrtende genstande, foretages sikring ved indhegning, overdækning eller anden passende foranstaltning. Det fremgår af § 10, stk. 4, i bekendtgørelsen om arbejdets udførelse.</p>\r\n      <p class=\"TekstV\">Ifølge § 2, stk. 1, nr. 1, b, i bekendtgørelsen om anvendelse af tekniske hjælpemidler forstås enhver indretning, der anvendes til frembringelsen af et arbejdsresultat, herunder til transport og opbevaring, som et teknisk hjælpemiddel.</p>\r\n      <p class=\"TekstV\">Det tekniske hjælpemiddel må kun anvendes, hvis det opfylder de krav, som gælder for dets konstruktion, udstyr og sikring mv. Hvor det er relevant for sikkerhed og sundhed i forbindelse med anvendelsen af et teknisk hjælpemiddel, skal der udarbejdes en brugsanvisning med fyldestgørende oplysninger om hjælpemidlets anvendelse, og så vidt muligt skal brugsanvisningen og de nødvendige oplysninger være angivet direkte på hjælpemidlet. Det fremgår af § 6 og § 8, stk. 1 og 4, i bekendtgørelse om anvendelse af tekniske hjælpemidler.</p>\r\n      <p class=\"TekstV\">Det fremgår endvidere af § 7, stk. 1, og stk. 2, nr. 4 i nævnte bekendtgørelse, at opstillingen af det tekniske hjælpemiddel skal være sikkerheds- og sundhedsmæssigt fuldt forsvarlig, og at det ved opstillingen skal sikres, at placering og opstillingsmåde er forsvarlig under hensyn til de omgivende forhold.</p>\r\n      <p class=\"TekstV\">Arbejdsmiljøklagenævnet har ved afgørelsen lagt vægt på, at de i sagen omhandlede poser og papkasser ved tilsynsbesøget den 4. marts 2008 ikke var stablet sikkerhedsmæssigt forsvarligt, idet flere af poserne og kasserne var stablet ovenpå hinanden og placeret ud over kanten på hylderne.</p>\r\n      <p class=\"TekstV\">Klagenævnet har videre lagt vægt på, at Arbejdstilsynets ved besøget konstaterede at en af poserne var gået i stykker, så materialer stak ud af posen.</p>\r\n      <p class=\"TekstV\">Klagenævnet har endvidere lagt vægt på, at pallereolerne ikke lever op til gældende krav, idet reolerne ikke er påført oplysninger om maksimal belastning.</p>\r\n      <p class=\"TekstV\">Klagenævnet har endelig lagt vægt på, at en enkelt vange i pallereolerne var bøjet, hvilket tyder på at belastningen på reolen har været for tung i forhold til vangen/hyldens maksimale bæreevne.</p>\r\n      <p class=\"TekstV\">Klagenævnet finder på denne baggrund, at virksomheden skal træffe effektive foranstaltninger til at forebygge risikoen for nedstyrtning.</p>\r\n      <p class=\"TekstV\">Klagenævnet finder efter en konkret vurdering ikke, at der er grundlag for at opretholde den del af påbudet, hvor virksomheden som midlertidig foranstaltning påbydes at instruere de ansatte i at udføre arbejdet på farefri måde og under stor agtpågivenhed.</p>\r\n      <p class=\"TekstV\">Klagenævnet har herved lagt vægt på, at Arbejdstilsynet i sin afgørelse ikke har begrundet, hvorfor virksomheden skal instruere de ansatte.</p>\r\n      <p class=\"TekstV\">Klagenævnet har videre lagt vægt på, at Arbejdstilsynet i sin afgørelse heller ikke har henvist til relevante lovbestemmelse i arbejdsmiljøloven.</p>\r\n      <p class=\"TekstV\">XX A/S har i klagen henvist til brev af 13. marts 2008 til Arbejdstilsynet. Det fremgår heraf, at der ikke er nogle af de varer der ligger på hylderne som vejer over 100 g, og at de alle er bløde og ikke har skarpe kanter eller lignende. Det er derfor virksomhedens opfattelse, at det ikke kan skade nogen at få disse varer i hovedet</p>\r\n      <p class=\"TekstV\">Klagenævnet skal hertil bemærke, at uanset at varerne i kasserne og poserne ikke vejer over 100 g, så er det nævnets vurdering, at arbejdsforholdene for de ansatte ikke er sikkerheds- og sundhedsmæssigt fuldt forsvarligt. I denne vurdering har klagenævnet tillagt det vægt, at flere af kasserne og poserne var stablet oven på hinanden og at de vejede fra 25 kg til 50 kg., og at flere af kasserne og poserne var placeret ud over kanten på hylderne og at der ikke var påført oplysninger om maksimal belastning samt at reolernes endestiger ikke var sikret mod påkørsel af truck.</p>\r\n      <p class=\"TekstV\">R E G L E R</p>\r\n      <p class=\"TekstV\">Arbejdsmiljøklagenævnet henviser til:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 38, § 39, stk. 1, nr. 1, § 45, stk. 1, og § 77, stk. 1, i lov om arbejdsmiljø, jf. lovbekendtgørelse nr. 268 af 18. marts 2005,</p>\r\n        <p class=\"Liste1\"><span class=\"Liste1Nr\" id=\"\">–</span> § 13, nr. 1, i Arbejdstilsynets bekendtgørelse nr. 559 af 17. juni 2004 om arbejdets udførelse,</p>\r\n        <p class=\"Liste1\"><span class=\"Liste1Nr\" id=\"\">–</span> § 2, stk. 1, nr. 1, b, § 6, § 7, stk. 1 og stk. 2, nr. 4 og § 8, stk. 1 og stk. 4, i Arbejdstilsynets bekendtgørelse nr. 1109 af 15. december 1992 om anvendelse af tekniske hjælpemidler med de ændringer der følger af bekendtgørelse nr. 670 af 7. august 1995, og</p>\r\n        <p class=\"Liste1\"><span class=\"Liste1Nr\" id=\"\">–</span> § 10, stk. og stk. 4, i Arbejdsministeriet bekendtgørelse nr. 96 af 13. februar 2001 om faste arbejdssteders indretning.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n      <p class=\"TekstV\">På klagenævnets vegne</p>\r\n      <p class=\"TekstV\">……………</p>\r\n      <p class=\"TekstV\">Kopi til</p>\r\n      <p class=\"TekstV\">……………………</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"Bold\">1.</span> <span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005:</span></p>\r\n      <p class=\"TekstV\"><span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n      <p class=\"TekstV\"><span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n      <p class=\"TekstV\"><span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\r\n        <p class=\"Liste1\"><span class=\"Liste1Nr\" id=\"\">2)</span> forbud mod særligt farlige arbejder, arbejdsprocesser og -metoder,</p>\r\n        <p class=\"Liste1\"><span class=\"Liste1Nr\" id=\"\">3)</span> opslag eller egnet markering.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> ………………….</p>\r\n      <p class=\"TekstV\"><span class=\"Bold\">§ 45.</span> Maskiner, maskindele, beholdere, præfabrikerede konstruktioner, apparater, redskaber og andre tekniske hjælpemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.</p>\r\n      <p class=\"TekstV\"><span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n      <p class=\"TekstV\"><span class=\"Bold\">§ 77.</span> Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.</p>\r\n      <p class=\"TekstV\"><span class=\"Italic\">Stk. 2.</span> …………………………</p>\r\n      <p class=\"TekstV\"><span class=\"Bold\">Arbejdstilsynets bekendtgørelse nr. 1109 af 15. december 1992 om anvendelse af tekniske hjælpemidler, med de ændringer der følger af bekendtgørelse nr. 670 af 7. august 1995:</span></p>\r\n      <p class=\"TekstV\"><span class=\"Bold\">§ 2.</span> Ved tekniske hjælpemidler forstås i denne bekendtgørelse:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Maskiner, beholdere, apparater, redskaber og enhver anden lignende indretning, der</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\" id=\"\">a)</span> anvendes ved forarbejdningen af et produkt,</p>\r\n            <p class=\"Liste2\"><span class=\"Liste2Nr\" id=\"\">b)</span> anvendes til frembringelsen af et arbejdsresultat, herunder til transport og opbevaring, eller</p>\r\n            <p class=\"Liste2\"><span class=\"Liste2Nr\" id=\"\">c)</span> …………..</p>\r\n          </div>\r\n        </p>\r\n      </p>\r\n      <p class=\"TekstV\"><span class=\"Bold\">§ 6.</span> Et teknisk hjælpemiddel må kun anvendes, hvis det opfylder de krav, der gælder for dets konstruktion, udstyr, sikring m.v. ifølge Arbejdstilsynets bekendtgørelse om indretning af tekniske hjælpemidler og andre særlige regler, der måtte være fastsat herom.«</p>\r\n      <p class=\"TekstV\"><span class=\"Bold\">§ 7.</span> Opstillingen af et teknisk hjælpemiddel skal være sikkerheds- og sundhedsmæssigt fuldt forsvarlig.</p>\r\n      <p class=\"TekstV\"><span class=\"Italic\">Stk. 2.</span> Det skal herunder sikres, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> underlag, understøtning, fastgørelse og stabilitet er forsvarlig under hensyn til hjælpemidlets vægt, form og anvendelse,</p>\r\n        <p class=\"Liste1\"><span class=\"Liste1Nr\" id=\"\">2)</span> støj, vibrationer eller andre svingninger, som udgår fra hjælpemidlet, er imødegået så effektivt som muligt ved opstilling på dæmpende underlag, afskærmning eller andre foranstaltninger,</p>\r\n        <p class=\"Liste1\"><span class=\"Liste1Nr\" id=\"\">3)</span> farer og gener fra varme, støv, røg, dampe, gasser m.v., som bortledes fra hjælpemidlet, og eventuelle andre faremomenter ved dette er effektivt imødegået,</p>\r\n        <p class=\"Liste1\"><span class=\"Liste1Nr\" id=\"\">4)</span> placering og opstillingsmåde er forsvarlig under hensyn til de omgivende forhold,</p>\r\n        <p class=\"Liste1\"><span class=\"Liste1Nr\" id=\"\">5)</span> …………………………….</p>\r\n      </p>\r\n      <p class=\"TekstV\"><span class=\"Bold\">§ 8.</span> I det omfang det har betydning for sikkerhed og sundhed i forbindelse med anvendelsen af et teknisk hjælpemiddel, skal der udarbejdes en brugsanvisning, der indeholder fyldestgørende oplysninger om hjælpemidlets anvendelse.</p>\r\n      <p class=\"TekstV\"><span class=\"Italic\">Stk. 2.</span> Hvis driftsforstyrrelser, svigt af automatik eller andre ekstraordinære situationer ved hjælpemidlet kan bevirke farlige tilstande, skal brugsanvisningen indeholde advarsel herom og instruktion for, hvilke sikkerhedsforanstaltninger der skal træffes i de pågældende situationer.</p>\r\n      <p class=\"TekstV\"><span class=\"Italic\">Stk. 3.</span> Brugsanvisningen skal løbende holdes ajour, bl.a. på grundlag af de erfaringer der bliver gjort med anvendelsen af hjælpemidlet.</p>\r\n      <p class=\"TekstV\"><span class=\"Italic\">Stk. 4.</span> Brugsanvisningen skal udformes på dansk, medmindre andet følger af særregler eller sikkerhedshensyn tilsiger anvendelsen af andet sprog. Brugsanvisningen skal findes let tilgængelig og i det omfang, det er muligt, være angivet direkte på hjælpemidlet.</p>\r\n      <p class=\"TekstV\"><span class=\"Bold\">Arbejdsministeriets bekendtgørelse nr. 96 af 13. februar 2001 om faste arbejdssteders indretning:</span></p>\r\n      <p class=\"TekstV\"><span class=\"Bold\">§ 10.</span> Bygninger og bedriftsindretninger, herunder tekniske anlæg og installationer, tunneler, minegange, gruber, læsseramper og lignende, skal være af forsvarlig konstruktion og indretning under hensyn til anvendelsen samt holdt forsvarligt vedlige.</p>\r\n      <p class=\"TekstV\"><span class=\"Italic\">Stk. 2.</span> Der skal under hensyn til risikoen ved brand og andre ulykker være forsvarlig mulighed for flugt og redning af personer.</p>\r\n      <p class=\"TekstV\"><span class=\"Italic\">Stk. 3.</span> Tekniske anlæg, hjælpemidler og installationer m.v., som kan frembyde en sikkerheds- eller sundhedsmæssig risiko, skal være placeret og opstillet forsvarligt under hensyn hertil, forholdene i øvrigt og således, at de i tilfælde af uheld er til mindst mulig fare.</p>\r\n      <p class=\"TekstV\"><span class=\"Italic\">Stk. 4.</span> Områder, hvor der kan være risiko for nedstyrtning eller nedstyrtende genstande, skal sikres ved indhegning, overdækning eller anden passende foranstaltning.</p>\r\n      <p class=\"TekstV\">Arbejdstilsynets bekendtgørelse nr. 559 af 17. juni 2004 om arbejdets udførelse:</p>\r\n      <p class=\"TekstV\"><span class=\"Bold\">§ 13.</span> Ved udførelsen af arbejdet skal det sikres</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> at der er truffet effektive foranstaltninger til at forebygge risiko for sammenstyrtning, nedstyrtning, sammenskridning, ulykker hidrørende fra elektrisk strøm, rystelser og lignende,</p>\r\n        <p class=\"Liste1\"><span class=\"Liste1Nr\" id=\"\">2)</span> …………..</p>\r\n      </p>\r\n      <p class=\"TekstV\"><span class=\"Bold\">2.</span> <span class=\"Bold\">AT-anvisninger, AT-meddelelser m.v.</span></p>\r\n      <p class=\"TekstV\">AT-vejledning F.0.7 om forebyggelse af ulykkesrisici ved intern færdsel på virksomheder.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/08/2009"
        },
        {
            "displayName": "Accession",
            "displayValue": "W20081028125"
        },
        {
            "displayName": "Entydig dokumentidentifikation",
            "displayValue": "BE003579"
        },
        {
            "displayName": "Dato for indlæggelse",
            "displayValue": "22/08/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10281"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "26/11/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5900206-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}