{
    "id": 114549,
    "title": "Bekendtgørelse om uddannelse i fødevarehygiejne",
    "documentTypeId": "60",
    "isSagsforlobPeriodValid": true,
    "shortName": "BEK nr 123 af 15/02/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om uddannelse i fødevarehygiejne</p>\r\n      <p class=\"Indledning2\">I medfør af § 38, § 49, stk. 1, § 52 a og § 60 i lov nr. 526 af 24. juni 2005 om fødevarer, som ændret ved § 1 i lov nr. 1549 af 20. december 2006 og § 1 i lov nr. 110 af 26. februar 2008, fastsættes:</p>\r\n      <p class=\"ParagrafGruppeOverskrift\">Anvendelsesområde</p>\r\n      <p class=\"Paragraf\"><span class=\"ParagrafNr\">§ 1.</span> Denne bekendtgørelse omhandler uddannelse i fødevarehygiejne for detailvirksomheder, der foretager behandling af fødevarer, og som skal autoriseres eller registreres i henhold til bekendtgørelse om autorisation og registrering af fødevarevirksomheder samt egenkontrol (autorisationsbekendtgørelsen).</p>\r\n      <p class=\"Stk2\"><span class=\"StkNr\">Stk. 2.</span> Ved behandling forstås i denne bekendtgørelse en aktivitet, der ændrer fødevaren.</p>\r\n      <p class=\"ParagrafGruppeOverskrift\">Uddannelse</p>\r\n      <p class=\"Paragraf\"><span class=\"ParagrafNr\">§ 2.</span> Den, der er ansvarlig for en fødevarevirksomhed omfattet af denne bekendtgørelse, skal sikre, at personer, som behandler fødevarer, gennemfører en uddannelse med certifikat i fødevarehygiejne etableret efter reglerne i lov om arbejdsmarkedsuddannelser, jf. dog stk. 2 og § 3.</p>\r\n      <p class=\"Stk2\"><span class=\"StkNr\">Stk. 2.</span> Personer, som behandler et begrænset varesortiment, hvor råvarerne og behandlingen er af en sådan karakter, at den sundhedsmæssige risiko ved behandling og servering er begrænset, kan i stedet for den i stk. 1 nævnte uddannelse gennemføre en af Fødevarestyrelsen fastsat basisuddannelse i fødevarehygiejne, jf. dog § 4.</p>\r\n      <p class=\"Paragraf\"><span class=\"ParagrafNr\">§ 3.</span> Det i § 2 nævnte krav om uddannelse gælder ikke for personer, som</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> er under 18 år,</p>\r\n          <p class=\"Liste1\"><span class=\"Liste1Nr\">2)</span> udelukkende foretager behandling af fødevarer, som ikke er forbundet med hygiejniske problemer,</p>\r\n          <p class=\"Liste1\"><span class=\"Liste1Nr\">3)</span> udelukkende foretager behandling af fødevarer i fødevarevirksomheder, der serverer for højst 12 faste spisegæs­ter, eksempelvis kantinevirksomhed, pensionater, institutioner og lignende,</p>\r\n          <p class=\"Liste1\"><span class=\"Liste1Nr\">4)</span> udelukkende foretager behandling af fødevarer i fødevarevirksomheder, der serverer morgenmad i forbindelse med overnatning, når antallet af gæster ikke overstiger 12 personer,</p>\r\n          <p class=\"Liste1\"><span class=\"Liste1Nr\">5)</span> har gennemført en uddannelse inden for fødevareområdet eller har deltaget i kursus i fødevarehygiejne på mindst samme niveau som nævnt i § 2, stk. 1, eller</p>\r\n          <p class=\"Liste1\"><span class=\"Liste1Nr\">6)</span> er ansat i eller har etableret fødevarevirksomhed før 1. januar 1997, såfremt der ikke efterfølgende sker ansættelse i eller etableres anden fødevarevirksomhed.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 4.</span> Det i § 2, stk. 2 nævnte krav om basisuddannelse gælder ikke for personer, som</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> udelukkende foretager den i § 2, stk. 2, nævnte behandling og som ved deltagelse i kursus eller ved beskæftigelse med behandling i en fødevarevirksomhed har erhvervet viden om fødevarehygiejne på mindst samme niveau som nævnt i § 2, stk. 2, eller</p>\r\n          <p class=\"Liste1\"><span class=\"Liste1Nr\">2)</span> udelukkende foretager den i § 2, stk. 2, nævnte behandling i lokaliteter i en fritids- eller idrætsforening, hvis primære formål ikke er at drive fødevarevirksomhed.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 5.</span> Den i § 2 nævnte uddannelse i fødevarehygiejne skal være påbegyndt senest 2 måneder efter ansættelses- eller etableringsstart. Personer, som først fylder 18 år efter ansættelses- eller etableringsstart, skal senest 2 måneder efter, at de er fyldt 18 år, være påbegyndt den i § 2 nævnte uddannelse.</p>\r\n      <p class=\"Stk2\"><span class=\"StkNr\">Stk. 2.</span> Fødevareregionen kan i særlige tilfælde tillade, at uddannelsen ikke er påbegyndt inden for den i stk. 1 nævnte 2 måneders frist.</p>\r\n      <p class=\"Paragraf\"><span class=\"ParagrafNr\">§ 6.</span> Fødevarestyrelsen kan efter ansøgning godkende uddannelsessteder, som etablerer uddannelser i fødevarehygiejne som erstatning for de i § 2, stk. 1, nævnte uddannelser.</p>\r\n      <p class=\"Stk2\"><span class=\"StkNr\">Stk. 2.</span> Uddannelsen skal omfatte:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> egenkontrol, herunder kritiske kontrolpunkter og overvågningsprocedurer,</p>\r\n          <p class=\"Liste1\"><span class=\"Liste1Nr\">2)</span> almen mikrobiologi, herunder fødevarebårne sygdomme,</p>\r\n          <p class=\"Liste1\"><span class=\"Liste1Nr\">3)</span> hygiejneprincipper, herunder rengøring, personlig hygiejne og behandling og opbevaring af fødevarer og</p>\r\n          <p class=\"Liste1\"><span class=\"Liste1Nr\">4)</span> fødevarelovgivningen og fødevareregionernes funktion.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Uddannelsen skal som minimum indeholde 18 timers effektiv undervisning og skal afsluttes med en prøve. Prøven skal sammensættes ud fra en af Fødevarestyrelsen udarbejdet opgavebank.</p>\r\n      <p class=\"Stk2\"><span class=\"StkNr\">Stk. 4.</span> Underviserne på uddannelsen skal have en fødevarerelateret uddannelse som procesteknolog, levnedsmiddeltekniker eller et tilsvarende eller højere niveau samt 3 års relevant erhvervserfaring.</p>\r\n      <p class=\"Stk2\"><span class=\"StkNr\">Stk. 5.</span> Uddannelsesstedet skal efter bestået prøve udstede et kursusbevis indeholdende oplysninger om uddannelsen, uddannelsessted, navnet på deltageren og navnet på underviseren, og at denne opfylder kravene i stk. 4.</p>\r\n      <p class=\"Stk2\"><span class=\"StkNr\">Stk. 6.</span> Ansøgningen indsendes til Fødevarestyrelsen.</p>\r\n      <p class=\"Paragraf\"><span class=\"ParagrafNr\">§ 7.</span> Fødevarestyrelsen kan efter ansøgning godkende uddannelsessteder, som etablerer de i § 2, stk. 2, nævnte basisuddannelser i fødevarehygiejne.</p>\r\n      <p class=\"Stk2\"><span class=\"StkNr\">Stk. 2.</span> Uddannelsen skal omfatte de i § 6, stk. 2, nævnte områder.</p>\r\n      <p class=\"Stk2\"><span class=\"StkNr\">Stk. 3.</span> Uddannelsen skal som minimum indeholde 6 timers effektiv undervisning.</p>\r\n      <p class=\"Stk2\"><span class=\"StkNr\">Stk. 4.</span> Underviserne på uddannelsen skal have en fødevarerelateret uddannelse som procesteknolog, levnedsmiddeltekniker eller et tilsvarende eller højere niveau samt 3 års relevant erhvervserfaring.</p>\r\n      <p class=\"Stk2\"><span class=\"StkNr\">Stk. 5.</span> Uddannelsesstedet skal efter endt undervisning udstede et kursusbevis indeholdende oplysninger om uddannelsen, uddannelsessted og navnet på deltageren.</p>\r\n      <p class=\"Stk2\"><span class=\"StkNr\">Stk. 6.</span> Ansøgningen indsendes til Fødevarestyrelsen.</p>\r\n      <p class=\"Paragraf\"><span class=\"ParagrafNr\">§ 8.</span> En godkendelse efter §§ 6 og 7 skal fornyes efter 3 år.</p>\r\n      <p class=\"Stk2\"><span class=\"StkNr\">Stk. 2.</span> Såfremt der ikke er ansøgt om fornyelse af godkendelsen senest 3 år efter, at denne er meddelt, bortfalder godkendelsen automatisk.</p>\r\n      <p class=\"Paragraf\"><span class=\"ParagrafNr\">§ 9.</span> Fødevarestyrelsen kan i forbindelse med ansøgning efter §§ 6 og 7 og fornyelse heraf anmode om supplerende oplysninger og dokumentation.</p>\r\n      <p class=\"ParagrafGruppeOverskrift\">Dispensation m.m.</p>\r\n      <p class=\"Paragraf\"><span class=\"ParagrafNr\">§ 10.</span> Fødevarestyrelsen kan træffe bestemmelse om, at visse faggrupper ikke er omfattet af kravet om uddannelse med certifikat i fødevarehygiejne eller basisuddannelse i fødevarehygiejne, hvis de gennem deres uddannelse har erhvervet sig særlig viden om hygiejne, som gør dem i stand til på hygiejnisk forsvarlig måde at behandle fødevarer.</p>\r\n      <p class=\"Paragraf\"><span class=\"ParagrafNr\">§ 11.</span> Fødevareregionerne kan dispensere fra det i § 2 nævnte krav om uddannelse, hvis dette ikke giver anledning til hygiejniske problemer i følgende tilfælde:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> I virksomheder, hvor en person er under fuld overvågning af hygiejneuddannet personale, og hvor</p>\r\n          <p class=\"Tekst2\">\r\n            <div>\r\n              <p class=\"Liste2\"><span class=\"Liste2Nr\">a)</span> personen er i jobtræning, beskæftigelsestilbud eller lignende, og derfor ikke udfylder en egentlig jobfunktion eller,</p>\r\n              <p class=\"Liste2\"><span class=\"Liste2Nr\">b)</span> personen inddrages i madlavning af pædagogiske eller terapeutiske hensyn.</p>\r\n            </div>\r\n          </p>\r\n          <p class=\"Liste1\"><span class=\"Liste1Nr\">2)</span> I leve- og bomiljøer med mere end 12 og op til max. 20 beboere.</p>\r\n          <p class=\"Liste1\"><span class=\"Liste1Nr\">3)</span> Ved behandling af fødevarer i tog, busser og fly samt til besætninger i skibe.</p>\r\n          <p class=\"Liste1\"><span class=\"Liste1Nr\">4)</span> Når personer/elever på produktionshøjskoler, højskoler o.l. hjælper til i køkkenet eller laver mad til eleverne selv.</p>\r\n        </div>\r\n      </p>\r\n      <p class=\"ParagrafGruppeOverskrift\">Oplysningspligt og tilbagekaldelse</p>\r\n      <p class=\"Paragraf\"><span class=\"ParagrafNr\">§ 12.</span> Et godkendt uddannelsessted efter §§ 6 og 7 skal meddele de oplysninger, som Fødevarestyrelsen anmoder om, til brug for en vurdering af om betingelserne for godkendelsen er tilstede.</p>\r\n      <p class=\"Stk2\"><span class=\"StkNr\">Stk. 2.</span> Et godkendt uddannelsessted skal uden ophold meddele Fødevarestyrelsen, hvis forudsætningerne for godkendelsen ikke længere er til stede.</p>\r\n      <p class=\"Stk2\"><span class=\"StkNr\">Stk. 3.</span> Fødevarestyrelsen kan til enhver tid foretage kontrol af, om betingelserne for godkendelsen er til stede.</p>\r\n      <p class=\"Paragraf\"><span class=\"ParagrafNr\">§ 13.</span> Et godkendt uddannelsessted skal meddele de oplysninger, som Fødevarestyrelsen anmoder om, til brug for en vurdering af, om der er gentagne eller alvorlige mangler i kvaliteten af undervisningen.</p>\r\n      <p class=\"Paragraf\"><span class=\"ParagrafNr\">§ 14.</span> Fødevarestyrelsen kan tilbagekalde en godkendelse efter §§ 6 og 7, hvis betingelserne i § 6, stk. 2-5 og § 7, stk. 2-5, ikke længere er til stede, eller hvis uddannelsesstedet ikke meddeler oplysninger som nævnt i § 12, stk. 1.</p>\r\n      <p class=\"Stk2\"><span class=\"StkNr\">Stk. 2.</span> Fødevarestyrelsen kan endvidere tilbagekalde en godkendelse efter §§ 6 og 7, hvis der er gentagne eller alvorlige mangler i kvaliteten af undervisningen, eller hvis det godkendte uddannelsessted ikke i fornødent omfang meddeler de oplysninger, som Fødevarestyrelsen har anmodet om, til brug for en vurdering heraf, jf. § 13.</p>\r\n      <p class=\"ParagrafGruppeOverskrift\">Strafbestemmelser</p>\r\n      <p class=\"Paragraf\"><span class=\"ParagrafNr\">§ 15.</span> Med bøde straffes den, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> overtræder § 2, § 5, stk. 1, § 6, stk. 2-5, § 7, stk. 2-5, § 12, stk. 1 og 2 eller § 13 eller</p>\r\n          <p class=\"Liste1\"><span class=\"Liste1Nr\">2)</span> tilsidesætter vilkår fastsat i medfør af § 5, stk. 2, eller § 11.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"ParagrafGruppeOverskrift\">Ikrafttrædelses- og overgangsbestemmelser m.v.</p>\r\n      <p class=\"Paragraf\"><span class=\"ParagrafNr\">§ 16.</span> Bekendtgørelsen træder i kraft den 1. marts 2008.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 1185 af 5. december 2005 om uddannelse i fødevarehygiejne.</p>\r\n      <p class=\"Paragraf\"><span class=\"ParagrafNr\">§ 17.</span> De af Fødevarestyrelsen ved bekendtgørelsens ikrafttræden meddelte godkendelser af udannelsessteder i henhold til § 7 i bekendtgørelse nr. 1185 af 5. december 2005 om uddannelse i fødevarehygiejne fortsætter på uændrede vilkår efter den 1. marts 2008.</p>\r\n      <p class=\"Stk2\"><span class=\"StkNr\">Stk. 2.</span> Dette gælder dog ikke for uddannelsessteder, som med virkning fra 1. marts 2008 eller senere bliver godkendt af Fødevarestyrelsen til at kunne udbyde uddannelser i tilfælde, hvor uddannelsen er påbudt af Fødevarestyrelsen efter regler­ne i bekendtgørelse om påbud om rådgivning og uddannelse på fødevareområdet.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Fødevarestyrelsen, den 15. februar 2008</I></P><P CLASS=SIGN1 ALIGN=\"CENTER\">Anders Munk Jensen</P><P CLASS=SIGN2 ALIGN=\"RIGHT\">/ Helene Vinten Madsen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "popularTitle": "Uddannelsesbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/02/2008"
        },
        {
            "displayName": "Accession",
            "displayValue": "B20080012305"
        },
        {
            "displayName": "Entydig dokumentidentifikation",
            "displayValue": "AH002748"
        },
        {
            "displayName": "Dato for førstegangsindlæggelse",
            "displayValue": "29/02/2008"
        },
        {
            "displayName": "Dato for indlæggelse",
            "displayValue": "29/02/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "123"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "15/02/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Fødevarestyrelsen"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />Fødevarestyrelsen j.nr. 2007-20-23-02323"
        },
        {
            "displayName": "Stikord",
            "displayValue": "Hygiejne, Hygiejneuddannelse, uddannelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}