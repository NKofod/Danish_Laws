{
    "id": 108938,
    "title": "1994 BTL 155   BETÆNKNING OVER FORSLAG TIL LOV OM ÆNDRING AF LOV OM OPHØRSSTØTTE TIL   JORDBRUGERE    NR L 155 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 155",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 155 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om ophørsstøtte til  \r\n\r\n jordbrugere <BR>  \r\n\r\n Nr L 155 1994-95, 1. samling </P>  \r\n\r\n<P></P>  \r\n\r\n<P>Afgivet af Landbrugs- og Fiskeriudvalget </P>  \r\n\r\n<P></P>  \r\n\r\n<P>Afgivet: 19950503 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til landbrugs- og fiskeriministeren, som denne har </P>  \r\n\r\n<P>besvaret skriftligt. Nogle af udvalgets spørgsmål og landbrugs- og </P>  \r\n\r\n<P>fiskeriministerens svar herpå er optrykt som bilag til betænkningen. </P>  \r\n\r\n<P>Endvidere har udvalget modtaget en skriftlig henvendelse fra De Danske  \r\n\r\n Landboforeninger, Dansk Familielandbrug, Landbrugsraadet og Dansk  \r\n\r\n Erhvervsjordbrug, der tillige har haft foretræde for udvalget. </P>  \r\n\r\n<P>Der er af landbrugs- og fiskeriministeren stillet ændringsforslag, hvorom  \r\n\r\n henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Enhedslistens medlemmer) lovforslaget til  \r\n\r\n<I>vedtagelse</I> med de stillede ændringsforslag. </P>  \r\n\r\n<P>Et mindretal inden for flertallet (Venstres og Det Konservative  \r\n\r\n Folkepartis medlemmer af udvalget) vil stemme for lovforslaget, fordi det  \r\n\r\n fjerner nogle af de stopklodser, som har forhindret mange i at gøre brug af  \r\n\r\n ophørsstøtten. </P>  \r\n\r\n<P>Mindretallet mener, at det er overflødigt, at det står i lovteksten, at  \r\n\r\n &#187;Politiet yder nødvendig bistand ved udøvelsen af beføjelser efter stk.  \r\n\r\n 1&#171;, men støtter naturligvis bestemmelsen i § 18 om, at det skal have  \r\n\r\n konsekvenser at give urigtige oplysninger. </P>  \r\n\r\n<P>Mindretallet henstiller til landbrugs- og fiskeriministeren, at han  \r\n\r\n arbejder for at lempe hovederhvervskravet for ophørsstøtteordningen, og at  \r\n\r\n han bringer de danske ophørsstøtteregler i overensstemmelse med  \r\n\r\n EF-direktivet. Mindretallet frygter, at alt for få ansøgere ellers kan gøre  \r\n\r\n brug af ordningen. </P>  \r\n\r\n<P>Et andet mindretal inden for flertallet (Fremskridtspartiets medlem af  \r\n\r\n udvalget) vil stemme for lovforslaget og de stillede ændringsforslag, selv om  \r\n\r\n Fremskridtspartiet oprindelig var modstander af lovforslaget. Det er  \r\n\r\n Fremskridtspartiets opfattelse, at de stillede ændringsforslag til  \r\n\r\n lovforslaget vil betyde, at loven bliver mindre bureaukratisk og kan  \r\n\r\n administreres mere smidigt. Med henblik på at gøre loven endnu bedre vil  \r\n\r\n Fremskridtspartiet stille ændringsforslag uden for betænkningen. Dette  \r\n\r\n ændringsforslag sikrer den private ejendomsrets ukrænkelighed. </P>  \r\n\r\n<P>Et <I>mindretal</I> (Socialistisk Folkepartis medlem af udvalget) vil  \r\n\r\n redegøre for sin stilling til lovforslaget ved 2. behandling, men kan stemme  \r\n\r\n for de stillede ændringsforslag. </P>  \r\n\r\n<P>Et <I>andet mindretal</I> (Enhedslistens medlem af udvalget) indstiller  \r\n\r\n lovforslaget til <I>forkastelse</I> ved 3. behandling og vil stemme imod de  \r\n\r\n stillede ændringsforslag. </P>  \r\n\r\n<P>ÆndringsforslagAf <I>landbrugs- og fiskeriministeren,</I> tiltrådt af  \r\n\r\n<I>udvalget:</I>  </P>  \r\n\r\n<P>Til § 1 <B>&#187;1)</B> I det under <I>nr. 3</I> foreslåede <I>§ 2, stk.  \r\n\r\n 3,</I> indsættes efter 1. pkt. som nyt punktum: </P>  \r\n\r\n<P>&#187;Hvis bedriftens arealer afhændes eller bortforpagtes til en eller  \r\n\r\n flere overtagere med forskellige overtagelsestidspunkter, vil alle arealer,  \r\n\r\n der er afhændet inden for en af ansøger fastsat afviklingsperiode på indtil 6  \r\n\r\n måneder før ophørstidspunktet, være omfattet af bedriftens arealer, jf. stk.  \r\n\r\n 2.&#171;&#187; </P>  \r\n\r\n<P> <B>2)</B> Efter nr. 6 indsættes som nyt nummer: </P>  \r\n\r\n<P> <B>&#187;01.</B> I <I>§ 5, stk. 1,</I> indsættes efter  \r\n\r\n &#187;jordfordeling&#171; ordene: &#187;eller indgå i en almindelig  \r\n\r\n udveksling af jordlodder&#171;.' </P>  \r\n\r\n<P> <B>3)</B> I den under <I>nr. 9</I> foreslåede affattelse af <I>§ 9</I>  \r\n\r\n affattes <I>stk. 1</I> således: </P>  \r\n\r\n<P>&#187;Det er en betingelse for udbetaling af ophørsstøtte, at de i §§ 4-8  \r\n\r\n omhandlede betingelser er tinglyst som deklaration på den eller de faste  \r\n\r\n ejendomme, som omfatter bedriftens arealer, jf. § 2, stk. 2.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Hensigten med ændringsforslaget er at gøre det frivilligt at  \r\n\r\n benytte en afviklingsperiode. Ansøgere, der afhænder eller bortforpagter hele  \r\n\r\n bedriftens areal på ophørstidspunktet, vil ifølge ændringsforslaget ikke være  \r\n\r\n omfattet af de regler, der er knyttet til afviklingsperioden.  \r\n\r\n Afviklingsperiodens længde vil endvidere være individuelt bestemt som en  \r\n\r\n periode på indtil 6 måneder før ophørstidspunktet, som ansøgeren fastsætter.  \r\n\r\n</P>  \r\n\r\n<P>Til nr. 2 Hensigten med ændringsforslaget er at skabe hjemmel for  \r\n\r\n anvendelse af bestemmelsen i artikel 6 i Rådets forordning (EØF 2079/92) af  \r\n\r\n 30. juni 1992 om en fællesskabsordning med støtte til førtidspensionering i  \r\n\r\n landbruget (ophørsordningen) om, at de frigjorte arealer kan indgå i en  \r\n\r\n almindelig udveksling af jordlodder. </P>  \r\n\r\n<P>Det er hensigten at fastsætte regler om, at de forpligtelser, der hviler  \r\n\r\n på de frigjorte arealer, der indgår i udvekslingen, kan overføres til arealer  \r\n\r\n af tilsvarende størrelse på overtagers bedrift. </P>  \r\n\r\n<P>Til nr. 3 Hensigten med ændringsforslaget er at ophæve fristen for,  \r\n\r\n hvornår deklarationen skal være tinglyst. </P>  \r\n\r\n<P>Det vil med den foreslåede ændring påhvile ansøgeren at sørge for, at der,  \r\n\r\n hvis deklarationen ikke er tinglyst inden salgstidspunktet, er et  \r\n\r\n aftalemæssigt grundlag, der gør det muligt at tinglyse deklarationen efter  \r\n\r\n salgstidspunktet. </P>  \r\n\r\n<P>Erling Christensen (S) Peter Christensen (S) Eva Fatum (S) Erik Mortensen  \r\n\r\n (S) Frederik Nørgaard (S) Kristen Touborg (SF) nfmd. <I>Vibeke Peschardt (RV)  \r\n\r\n Bent Hindrup Andersen (EL) Ole Vagn Christensen (S) Christian Mejdahl (V)  \r\n\r\n Bodil Thrane (V) Mariann Fischer Boel (V)</I> fmd. <I>Kim Mouritsen (V)  \r\n\r\n Henning Grove (KF) Jens Jørgensen (KF) Peder Sønderby (V) Niels Højland  \r\n\r\n (FP)</I>  </P>  \r\n\r\n<P>Centrum-Demokraterne havde ikke medlemmer i udvalget. </P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål til landbrugs- og fiskeriministeren og dennes  \r\n\r\n besvarelse heraf </P>  \r\n\r\n<P> <I>Spørgsmål 2:</I>  </P>  \r\n\r\n<P>&#187;Er det et EU-krav, at hovederhvervskravet skal være opfyldt i  \r\n\r\n afviklingsperioden?&#187; </P>  \r\n\r\n<P> <I>Svar:</I>  </P>  \r\n\r\n<P>Ifølge artikel 5 i Rådets forordning nr. 2079/92 (ophørsordningen) skal  \r\n\r\n ansøgeren have haft jordbrug som hovederhverv i de sidste 10 år forud for  \r\n\r\n ophøret. </P>  \r\n\r\n<P>Da ansøgeren således skal have jordbrug som hovederhverv frem til  \r\n\r\n ophørstidspunktet, skal betingelsen også opfyldes i en eventuel  \r\n\r\n afviklingsperiode. </P>  \r\n\r\n<P>Jeg kan i øvrigt oplyse, at betingelsen om jordbrug som hovederhverv  \r\n\r\n opgøres på årsbasis bl.a. ud fra det årlige driftsregnskab. </P>  \r\n\r\n<P>Opgørelsen på årsbasis indebærer, at driftsresultatet i afviklingsperioden  \r\n\r\n ikke opgøres særskilt, men indgår i sammenhæng med resultatet af hele  \r\n\r\n regnskabsåret. </P>  \r\n\r\n<P> <I>Spørgsmål 4:</I>  </P>  \r\n\r\n<P>&#187;Kan ministeren oplyse udvalget om, på hvilke områder nationale  \r\n\r\n regler i loven om ophørsstøtte er skærpet i forhold til EU-kravene?&#187;  \r\n\r\n</P>  \r\n\r\n<P> <I>Svar:</I>  </P>  \r\n\r\n<P>De gældende nationale regler i ophørsloven er skærpet på et punkt i  \r\n\r\n forhold til EF-forordningen om ophørsstøtte: </P>  \r\n\r\n<P>Familiemedlemmer kan ifølge forordningen overtage ansøgerens bedrift.  \r\n\r\n Ifølge lovens § 4, stk. 1, nr. 3, må overtager ikke være ansøgers ægtefælle  \r\n\r\n eller samlever. </P>  \r\n\r\n<P>Følgende bestemmelser i bekendtgørelsen er på baggrund af lovforslagets  \r\n\r\n bemærkninger skærpet i forhold til EF-forordningen om ophørsstøtte: </P>  \r\n\r\n<P>1. Ansøgningen skal ifølge lovforslagets bemærkninger og bekendtgørelsen  \r\n\r\n udfærdiges med bistand af en særligt sagkyndig, der er godkendt til  \r\n\r\n udfærdigelse af ansøgning og forbedringsplan m.v. (forbedringsordningen).  \r\n\r\n Forordningen indeholder ikke bestemmelser herom. </P>  \r\n\r\n<P>2. Ansøgeren har efter forordningen mulighed for at beholde indtil 10 pct.  \r\n\r\n af bedriftens areal, dog højst 1 ha. Ifølge lovforslagets bemærkninger og  \r\n\r\n bekendtgørelsen skal det areal, der beholdes, ligge i tilknytning til  \r\n\r\n bygningslodden. Forordningen indeholder ikke den sidstnævnte betingelse. </P>  \r\n\r\n<P>3. Ansøgeren skal ifølge lovforslagets bemærkninger og bekendtgørelsen fra  \r\n\r\n 1. januar 1993 have drevet et areal af mindst samme størrelse som det areal,  \r\n\r\n der lægges til grund ved udmålingen af ophørsstøtten. Forordningen indeholder  \r\n\r\n ikke bestemmelser herom. </P>  \r\n\r\n<P>Ud over de nævnte punkter reduceres ophørsstøtten i et vist omfang for  \r\n\r\n andre indkomster. Dette er ikke en betingelse i forordningen, men det er dog  \r\n\r\n forudsat af Europa-Kommissionen, at medlemslandene i et vist omfang  \r\n\r\n fastsætter bestemmelser om reduktion af ophørsstøtten. </P>  \r\n\r\n<P>Endelig er følgende muligheder i forordningen ikke gennemført ved  \r\n\r\n ophørsloven: </P>  \r\n\r\n<P>1. Forordningen giver mulighed for at yde en støtte på op til 23.370 kr.  \r\n\r\n om året (omregnet efter kursen pr. 1. januar 1995) til op til to  \r\n\r\n arbejdstagere pr. bedrift. Arbejdstagerne, der omfatter medarbejdende  \r\n\r\n ægtefæller, skal bl.a. være fyldt 55 år. </P>  \r\n\r\n<P>2. Forordningen giver mulighed for, at frigjorte arealer kan indgå i en  \r\n\r\n almindelig udveksling af jordlodder. </P>  \r\n\r\n<P>På baggrund af udvalgets spørgsmål har jeg genovervejet betingelserne i  \r\n\r\n lovforslaget. Det er min opfattelse, at lovforslaget på enkelte punkter  \r\n\r\n indebærer en (utilsigtet) skærpelse i forhold til EF-forordningens  \r\n\r\n bestemmelser. </P>  \r\n\r\n<P>Jeg tillader mig derfor at vedlægge et ændringsforslag til lovforslaget.  \r\n\r\n Ændringsforslaget indebærer, at det gøres frivilligt at benytte en  \r\n\r\n afviklingsperiode, samt at der ikke fastsættes en frist for tinglysning af  \r\n\r\n deklarationen på bedriftens arealer. Det er dog en betingelse for udbetaling  \r\n\r\n af ophørsstøtte, at deklarationen er tinglyst. </P>  \r\n\r\n<P>Ændringsforslaget indebærer endvidere, at der indsættes en hjemmel til, at  \r\n\r\n frigjorte arealer kan indgå i en almindelig udveksling af jordlodder. </P>  \r\n\r\n<P> <I>Spørgsmål 5:</I>  </P>  \r\n\r\n<P>&#187;Hvor langt er ministeren kommet i sine overvejelser om at lempe  \r\n\r\n hovederhvervskravet i forbindelse med ophørsstøtten?&#187; </P>  \r\n\r\n<P> <I>Svar:</I>  </P>  \r\n\r\n<P>Landbrugs- og Fiskeriministeriet har foreslået en ændring af de danske  \r\n\r\n regler for opgørelsen af indkomster hhv. fra bedriften og uden for bedriften  \r\n\r\n for Europa-Kommissionen, der endnu ikke har accepteret forslaget. </P>  \r\n\r\n<P>Det er ikke muligt på nuværende tidspunkt at forudse Kommissionens  \r\n\r\n endelige stillingtagen. </P>  \r\n\r\n<P> <I>Spørgsmål 6:</I>  </P>  \r\n\r\n<P>&#187;Hvad er begrundelsen for, at det skal præciseres i lovteksten, at  \r\n\r\n politiet yder nødvendig bistand i påkommende tilfælde?&#187; </P>  \r\n\r\n<P> <I>Svar:</I>  </P>  \r\n\r\n<P>Bestemmelsen er indsat med henblik på de tilfælde, hvor støttemodtager  \r\n\r\n eller overtager hindrer udførelsen af kontrolbesøg. Bestemmelsen sikrer, at  \r\n\r\n kontrollen vil kunne gennemføres med politiets bistand. Den eksisterende  \r\n\r\n bødeadgang er en efterfølgende sanktion, der ikke hjælper på muligheden for  \r\n\r\n at gennemføre kontrollen. </P>  \r\n\r\n<P>Det anbefales i betænkning nr. 1039/1985 om tvangsindgreb uden for  \r\n\r\n strafferetsplejen, at hvor der er hjemmel til at udføre kontrolbesøg, bør der  \r\n\r\n desuden hjemles adgang til, at kontrolbesøget kan gennemtvinges umiddelbart.  \r\n\r\n</P>  \r\n\r\n<P>Det er hensigten, at kontrolbesøg kun gennemføres med politiets bistand i  \r\n\r\n de tilfælde, hvor støttemodtager, overtager eller andre har forsøgt at hindre  \r\n\r\n udførelsen af kontrollen. Der er i lovforslaget hjemmel til, at  \r\n\r\n justitsministeren kan afgrænse, i hvilke tilfælde politiet yder bistanden.  \r\n\r\n</P>  \r\n\r\n<P> <I>Spørgsmål 7:</I>  </P>  \r\n\r\n<P>&#187;Ministeren bedes give et nyt skøn over, hvor mange der vil gøre brug  \r\n\r\n af ophørsordningen.&#171; </P>  \r\n\r\n<P> <I>Svar:</I>  </P>  \r\n\r\n<P>Det forventes på nuværende tidspunkt, at cirka 1/3 af det oprindeligt  \r\n\r\n skønnede antal jordbrugere - svarende til omkring 1.500 - vil gøre brug af  \r\n\r\n ordningen. </P>  \r\n\r\n<P>På grund af ordningens sene ikrafttræden og den særlige overgangsordning,  \r\n\r\n der løb indtil den 1. november 1994, er der ikke på nuværende tidspunkt  \r\n\r\n tilstrækkeligt erfaringsmateriale til, at der kan foretages noget sikkert  \r\n\r\n skøn. De nævnte tal er alene fremkommet på baggrund af en fremskrivning  \r\n\r\n foretaget på grundlag af den nuværende tilgang til ordningen. </P>  \r\n\r\n<P> <I>Spørgsmål 10:</I>  </P>  \r\n\r\n<P>&#187;Udvalget anmoder om ministerens kommentar til henvendelsen af 10.  \r\n\r\n februar 1995 fra De Danske Landboforeninger, Dansk Familielandbrug,  \r\n\r\n Landbrugsraadet og Dansk Erhvervsjordbrug vedrørende ovennævnte lovforslag,  \r\n\r\n jf. bilag 5.&#171; </P>  \r\n\r\n<P> <I>Svar:</I>  </P>  \r\n\r\n<P>Vedrørende pkt. 1. &#187;Ophørstidspunktet&#171; henvises til besvarelsen  \r\n\r\n af spørgsmål 4. </P>  \r\n\r\n<P>Vedrørende pkt. 2. &#187;Mulighed for at frasælge op til 1 ha i den  \r\n\r\n overtagne ejendom sammen med bygningslodden&#171; henvises til besvarelsen af  \r\n\r\n spørgsmål 3. </P>  \r\n\r\n<P>Jeg kan i øvrigt tilføje, at den foreslåede mulighed for at lade frigjorte  \r\n\r\n arealer indgå i en almindelig udveksling af jordlodder, jf. det fremsendte  \r\n\r\n ændringsforslag, øger muligheden for at afhænde dele af de overtagne arealer.  \r\n\r\n</P>  \r\n\r\n<P>Vedrørende pkt. 3. &#187;Justering af kontrolbestemmelser m.v.&#171;  \r\n\r\n henvises til besvarelsen af spørgsmål 6. </P>  \r\n\r\n<P>Vedrørende muligheden for at træde ud af ordningen er det p.t. uafklaret,  \r\n\r\n om dette kan ske, uden at ydet medfinansiering skal tilbagebetales til EU.  \r\n\r\n Jeg vil snarest tage initiativ til at få spørgsmålet afklaret. </P>  \r\n\r\n<P>Vedrørende uddannelseskravet kan jeg oplyse, at dette ifølge  \r\n\r\n EF-forordningen om ophørsstøtte skal være identisk med uddannelseskravet i  \r\n\r\n forbedringsordningen. Jeg vil snarest over for Europa-Kommissionen rejste  \r\n\r\n spørgsmålet om muligheden for en særskilt dispensationsadgang i  \r\n\r\n ophørsordningen. </P>  \r\n\r\n<P>Vedrørende hovederhvervskravet henvises til besvarelsen af spørgsmål 5.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/07/1995"
        },
        {
            "displayName": "Accession",
            "displayValue": "199414K00155"
        },
        {
            "displayName": "Entydig dokumentidentifikation",
            "displayValue": "CL000739"
        },
        {
            "displayName": "Dato for førstegangsindlæggelse",
            "displayValue": "06/07/1995"
        },
        {
            "displayName": "Dato for indlæggelse",
            "displayValue": "06/07/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "155"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}