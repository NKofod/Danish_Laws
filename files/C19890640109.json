{
    "id": 56514,
    "title": "Cirkulære om vederlæggelse af censorvirksomhed Til samtlige ministerier mv. ",
    "documentTypeId": "140",
    "isSagsforlobPeriodValid": false,
    "shortName": "CIR nr 6401 af 07/07/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om vederlæggelse af censorvirksomhed  \r\n\r\n Til samtlige ministerier mv. </H1>  \r\n\r\n<P></P>  \r\n\r\n<BR>  \r\n\r\n<P>  <B>VEDERLÆGGELSE AF CENSORVIRKSOMHED</B>  </P>  \r\n\r\n<P>Hoslagt fremsendes Finansministeriets cirkulære af 7. juli 1989 om  \r\n\r\n vederlæggelse af censorvirksomhed. </P>  \r\n\r\n<P>Cirkulæret har virkning fra 1. april 1989 og træder i stedet for  \r\n\r\n Finansministeriets cirkulære af 21. september 1987 om vederlæggelse af  \r\n\r\n censorvirksomhed. </P>  \r\n\r\n<P>Ændringer i forhold til tidligere bestemmelser er markeret med streger i  \r\n\r\n margenen. </P>  \r\n\r\n<P>Opmærksomheden henledes på bestemmelserne i cirkulærets § 1, hvorefter der  \r\n\r\n ikke kan ydes betaling for censur ved mundtlig eksamen uden for universiteter  \r\n\r\n og højere læreanstalter, når den pågældende censor har et fast  \r\n\r\n ansættelsesforhold inden for vedkommende undervisningsområde. </P>  \r\n\r\n<P>Ved fastsættelsen af de i § 2, stk. 1, nævnte vederlag er den forberedelse  \r\n\r\n mv., der medgår til censorvirksomheden, indregnet, således at der ikke  \r\n\r\n herudover kan ydes særskilt betaling for forberedelse. </P>  \r\n\r\n<P>Normerne ifølge cirkulærets § 4, stk. 1, forudsættes fastsat således, at  \r\n\r\n de angiver det faktiske gennemsnitlige tidsforbrug, og at betalingen pr.  \r\n\r\n censortime kommer til at svare til de i § 2, stk. 1, angivne takster. </P>  \r\n\r\n<P>Hvis fagministeriet/institutionen, finder, at normændring efter reglerne i  \r\n\r\n § 4, stk. 2, bør finde sted, skal ændringen indberettes til vedkommende  \r\n\r\n forhandlingsberettigede organisation, som inden 5 uger kan fremsætte  \r\n\r\n eventuelle bemærkninger hertil. Fagministeriet/institutionen, kan således  \r\n\r\n først efter udløbet af 5-ugers fristen træffe beslutning om normændringen.  \r\n\r\n Samme fremgangsmåde anvendes ved fastsættelse af normer på nye områder. </P>  \r\n\r\n<P>Ved tilrettelæggelse af censorvirksomheden skal det tilstræbes, at der så  \r\n\r\n vidt muligt ikke tillægges den enkelte censor et højere timetal end 125  \r\n\r\n censortimer pr. semester/halvår. </P>  \r\n\r\n<P>For nye undervisningsområder skal indplacering på de i cirkulærets § 2  \r\n\r\n anførte satser ske efter forelæggelse for Finansministeriet. </P>  \r\n\r\n<P>Eventuelle tvivlsspørgsmål vedrørende cirkulæret forventes forelagt  \r\n\r\n Finansministeriet. </P>  \r\n\r\n<P>Yderligere eksemplarer af cirkulæret kan rekvireres af vedkommende  \r\n\r\n ministerier i Finansministeriet, Administrations- og Personaledepartementets  \r\n\r\n betjentstue, H.C. Andersens Boulevard 43, 1553 København V., tlf. 33 92 33  \r\n\r\n 44, lokal 24202. </P>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n<P>Peter Muschinsky </P>  \r\n\r\n<P>Efter stedfundne drøftelser med Centralorganisationernes Fællesudvalg  \r\n\r\n (CFU) fastsættes følgende: </P>  \r\n\r\n<P> § 1. Vederlag efter de i dette cirkulære indeholdte regler ydes for  \r\n\r\n udførelse af virksomhed som beskikket eller særligt tilkaldt censor ved  \r\n\r\n skriftlige eksaminer. </P>  \r\n\r\n<P> Stk. 2. Ved universiteter og højere uddannelsesinstitutioner ydes  \r\n\r\n vederlaget tillige for virksomhed som beskikket eller særlig tilkaldt censor  \r\n\r\n ved mundtlige eksaminer. </P>  \r\n\r\n<P> Stk. 3. Betalingsreglerne bringes endvidere i anvendelse for personer,  \r\n\r\n der varetager virksomhed som beskikket eller særlig tilkaldt censor ved  \r\n\r\n mundtlige eksaminer inden for andre undervisningsområder, medmindre den  \r\n\r\n pågældende inden for vedkommende undervisningsområde har ansættelse som lærer  \r\n\r\n på tjenestemands- eller tjenestemandslignende vilkår, på overenskomstvilkår  \r\n\r\n eller på særlig aftalte vilkår. </P>  \r\n\r\n<P> § 2. Vederlaget ved eksamen udgør følgende grundbeløb pr. censortime.  \r\n\r\n</P>  \r\n\r\n<PRE>  \r\n\r\n  Sats        Pr. 1/4 l989  \r\n\r\n                 kr.  \r\n\r\n A             235,74  \r\n\r\n B             195,04  \r\n\r\n C             162,18  \r\n\r\n D             141,24  \r\n\r\n E             116,74  \r\n\r\n F              96,61  \r\n\r\n</PRE>  \r\n\r\n<P> Stk. 2. For nye områder og for områder, hvor en anden censorvederlæggelse  \r\n\r\n har været gældende, vil vederlæggelse være at henføre til en af grupperne A-F  \r\n\r\n efter forelæggelse for Finansministeriet til forhandling og aftale med  \r\n\r\n vedkommende organisation. </P>  \r\n\r\n<P> § 3. Censorsatserne i dette cirkulære forhøjes pr. 1. april 1989 med  \r\n\r\n 17,2091 pct. og pr. 1. april 1990 med 18,0695 pct. </P>  \r\n\r\n<P> Stk. 2. Pr. 1. april 1990 foretages desuden eventuel ekstraordinær  \r\n\r\n lønregulering af den aktuelle løn i overensstemmelse med den for statens  \r\n\r\n tjenestemænd gældende lønjusteringsaftale. </P>  \r\n\r\n<P> § 4. Såvel ved skriftlig som ved mundtlig eksamen forudsættes der af  \r\n\r\n fagministeriet eller efter dettes bemyndigelse af pågældende  \r\n\r\n undervisningsinstitution normalt fastsat normer for det tidsforbrug, der  \r\n\r\n afsættes til censur af hver enkelt skriftlig eksamensopgave, henholdsvis  \r\n\r\n mundtlig eksamenspræstation. På grundlag af disse tidsnormer og de i § 2,  \r\n\r\n stk. 1, fastsatte takster beregnes censorernes vederlag. Der vil således ikke  \r\n\r\n kunne ydes særskilt vederlag for den tid, der medgår til censorernes  \r\n\r\n forberedelse af eksamensstoffet, til forudgående eller efterfølgende  \r\n\r\n censormøder og lign., idet vederlæggelse herfor er inkluderet i det efter  \r\n\r\n foranstående fastsatte vederlag. </P>  \r\n\r\n<P> Stk. 2. Ændring af en gældende norm kan alene ske i det omfang, hvori  \r\n\r\n ændring i arbejdsindsatsen ved censorvirksomheden begrunder det, eller hvori  \r\n\r\n den oprindelige normfastsættelse har vist sig at være foretaget på fejlagtigt  \r\n\r\n grundlag. </P>  \r\n\r\n<P> § 5. Til censorvederlaget ydes en feriegodtgørelse på 12 1/2 pct. </P>  \r\n\r\n<P> § 6. Der ydes censorerne godtgørelse for rejseudgifter  \r\n\r\n (befordringsgodtgørelse samt time- og dagpenge) efter de for tjenestemænd  \r\n\r\n gældende regler. </P>  \r\n\r\n<P> § 7. De ovenfor anførte retningslinier for fastsættelse af censorvederlag  \r\n\r\n finder ikke anvendelse på opgaveretning uden for eksamensområdet. </P>  \r\n\r\n<P> § 8. Cirkulæret har virkning fra 1. april 1989. </P>  \r\n\r\n<P>Finansministeriets cirkulære af 21. september 1987 om vederlæggelse af  \r\n\r\n censorvirksomhed ophæves samtidig. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 7. juli 1989 </I> </P>  \r\n\r\n<P ALIGN=CENTER>P. M. V. </P>  \r\n\r\n<P ALIGN=CENTER>E. B. </P>  \r\n\r\n<P CLASS=UNDERSKREVET-AF ALIGN=CENTER>H.C. Jensen </P>  \r\n\r\n</DIV>  \r\n\r\n<P>BILAG 1. </P>  \r\n\r\n<P>Censorvederlag 1. april 1989 </P>  \r\n\r\n<P>Finansministeriets cirkulære af l989 om vederlæggelse af censorvirksomhed.  \r\n\r\n</P>  \r\n\r\n<PRE>  \r\n\r\n               Vederlag pr.      Samlet vederlag  \r\n\r\n  Sats         censortime         pr. censortime  \r\n\r\n                  kr.                  kr.  \r\n\r\n A              235,74                276,31  \r\n\r\n B              195,04                228,60  \r\n\r\n C              162,18                190,09  \r\n\r\n D              141,24                165,55  \r\n\r\n E              116,74                136,83  \r\n\r\n F               96,61                113,24  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19890640109"
        },
        {
            "displayName": "Entydig dokumentidentifikation",
            "displayValue": "CM015418"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "10/03/2000"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6401"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "07/07/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 2 kontor"
        },
        {
            "displayName": "Ressortministeriets journalnummer",
            "displayValue": "APD j.nr. 2. kontor 1988-3111/291-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}