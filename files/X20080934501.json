{
    "id": 120720,
    "title": "Ekspropriationssituation – afståelse til privat 3. mand",
    "documentTypeId": "230",
    "isSagsforlobPeriodValid": true,
    "shortName": "AFG nr 9345 af 20/05/2008",
    "documentHtml": "<div class=\"bjelke\">Den fulde tekst</div><p class=\"Titel2\">Ekspropriationssituation – afståelse til privat 3. mand</p>\r\n      <p class=\"TekstV\">Spørgsmål</p>\r\n      <p class=\"TekstV\">Vil et fremtidigt salg af ejendommen X til A A/S være fritaget for ejendomsavancebeskatning i henhold til ejendomsavancebeskatningslovens § 11?</p>\r\n      <p class=\"TekstV\">Svar</p>\r\n      <p class=\"TekstV\">Ja, se indstilling og begrundelse.</p>\r\n      <p class=\"TekstV\">Beskrivelse af de faktiske forhold</p>\r\n      <p class=\"TekstV\">P Kommune har den 19. december 2007 endeligt vedtaget lokalplan Y, der giver mulighed for etablering af Feriecenterområdet A. Lokalplanen er offentliggjort den 16. januar 2008.</p>\r\n      <p class=\"TekstV\">Spørgers ovennævnte ejendom vil blive omfattet af projektet og han og ægtefællen overvejer nu, om de skal rette henvendelse til selskabet med henblik på salg, i stedet for at afvente den ekspropriation, som der må påregnes.</p>\r\n      <p class=\"TekstV\">Af lokalplanen fremgår bl.a., at den giver mulighed for at realisere et feriecenter på i alt ... ha, kaldet A nord for P. Det strækker sig mellem ... i vest til ... i øst.</p>\r\n      <p class=\"TekstV\">Spørgers ejendom er blandt de matrikelnumre, der iflg. lokalplanens punkt 2.1 er omfattet af denne.</p>\r\n      <p class=\"TekstV\">Store dele af arealerne har været i kommunens eje, men er nu afhændet til investorerne bag A, der dermed ønsker at realisere et mangeårigt mål fra kommunens side om en storstilet erhvervs- og turistpolitisk satsning som dette i tilknytning til P By.</p>\r\n      <p class=\"TekstV\">Projektet forventes at tilføre nye arbejdspladser i ... med positiv afsmittende effekt på byggebranchen i førte omgang og senere på servicebranchen.</p>\r\n      <p class=\"TekstV\">Det er Byrådets opfattelse, at projektet med sit indhold og sit kvalitetspræg vil kunne fremme helårsturismen i kommunen og dermed understøtte turisterhvervet i P og det ...</p>\r\n      <p class=\"TekstV\">Der er fremlagt udskrift fra Byrådets møde den 23. april 2008, hvori Byrådet tilkendegav sin ekspropriationshensigt vedr. bl.a. spørgers ejendom:</p>\r\n      <p class=\"TekstV\">\"Åben sag</p>\r\n      <p class=\"TekstV\">Sagsnr. ...</p>\r\n      <p class=\"TekstV\">Tilkendegivelse af ekspropriationshensigt - realisering af Lokalplan Y - Feriecenterområde ...</p>\r\n      <p class=\"TekstV\">Sagsfremstilling</p>\r\n      <p class=\"TekstV\">Byrådet vedtog den 19. december 2007 den lokalplan, der skaber de planmæssige rammer for etablering af feriecentret A i P, hvilket projekt står umiddelbart foran at blive realiseret, og lokalplanen indeholder en detailplanlægning herfor.</p>\r\n      <p class=\"TekstV\">Kommunen har solgt arealer i lokalplanområdet til investorgruppen bag projektet. Der findes indenfor lokalplanens område også privatejede ejendomme.</p>\r\n      <p class=\"TekstV\">De to ejere af henholdsvis ejendommene ... og ..., har ikke umiddelbart kunnet opnå enighed med investorgruppen bag projektet om en overdragelse af ejendommene.</p>\r\n      <p class=\"TekstV\">Ejernes advokat har derfor anmodet kommunen om at tilkendegive, hvorvidt kommunen har til hensigt at ekspropriere de 2 ejendomme, hvis der ikke kan opnås enighed om salg i fri handel.</p>\r\n      <p class=\"TekstV\">Det er forvaltningens vurdering, at der af kommunen - om nødvendigt - skal gennemføres en ekspropriation af de 2 ejendomme, således at lokalplanen og detailprojektet hermed kan realiseres. Planlovens § 47, stk. 1, indeholder den fornødne hjemmel hertil.</p>\r\n      <p class=\"TekstV\">Indstilling</p>\r\n      <p class=\"TekstV\">Teknisk Forvaltning indstiller til byrådet at træffe beslutning om, at kommunen - om nødvendigt - vil erhverve ejendommene ... og ... ved ekspropriation i henhold til planlovens § 47, stk. 1, idet erhvervelsen af ejendommene vil være af væsentlig betydning for at sikre virkeliggørelsen af den vedtagne lokalplan og det heri indeholdte feriecenterprojekt.</p>\r\n      <p class=\"TekstV\">Beslutning - Økonomiudvalget den 16. april 2008</p>\r\n      <p class=\"TekstV\">Anbefales til byrådets godkendelse.</p>\r\n      <p class=\"TekstV\">Beslutning - P Byråd den 23. april 2008</p>\r\n      <p class=\"TekstV\">Godkendt.</p>\r\n      <p class=\"TekstV\">... kan ikke tiltræde indstillingen,</p>\r\n      <p class=\"TekstV\">Fraværende ...\"</p>\r\n      <p class=\"TekstV\">Spørgers eventuelle opfattelse ifølge anmodning og bemærkninger til sagsfremstilling</p>\r\n      <p class=\"TekstV\">Intet anført i forbindelse med anmodningen.</p>\r\n      <p class=\"TekstV\">SKATs indstilling og begrundelse</p>\r\n      <p class=\"TekstV\">Efter ejendomsavancebeskatningslovens § 1 medregnes fortjeneste ved afståelse af fast ejendom ved indkomstopgørelsen.</p>\r\n      <p class=\"TekstV\">Dette gælder dog ikke fortjeneste, der er indvundet ved modtagelse af en erstatningssum i anledning af ekspropriation. Denne fortjeneste er skattefri efter § 11,1. pkt., i ovennævnte lov.</p>\r\n      <p class=\"TekstV\">Reglen om skattefritagelse gælder efter lovens § 11, 2. pkt., også for fortjeneste ved salg til en erhverver, der efter formålet med erhvervelsen opfylder betingelserne for at ekspropriere ejendommen.</p>\r\n      <p class=\"TekstV\">Det er ved TFS1995,575HRD fastslået, at det efter sammenhængen med ejendomsbeskatningslovens § 11, 1. pkt., må være en betingelse for anvendelse af § 11, 2. pkt., at det på aftaletidspunktet må påregnes, at dispositionen vil blive gennemtvunget ved ekspropriation, såfremt en frivillig aftale ikke bliver indgået, jf. SKM2006.438.SKAT og Ligningsvejledningen 2008-2, afsnit E.J.2.8.</p>\r\n      <p class=\"TekstV\">Højesteret fastslog samtidig i ovennævnte dom, at det efter formålet med EBL § 11, 2. pkt., ikke i sig selv udelukker skattefrihed efter denne bestemmelse, at aftalen indgås med en ikke-ekspropriationsberettiget, og at vederlaget betales af denne, medens kompetencen til i givet fald at foretage ekspropriation tilkommer en anden.</p>\r\n      <p class=\"TekstV\">Følgende betingelser skal således være opfyldt på aftaletidspunktet, for at overdragelse af fast ejendom kan anses for sket i en ekspropriationssituation.</p>\r\n      <p class=\"TekstV\">1) Der skal på aftaletidspunktet være ekspropriationshjemmel i lovgivningen til det pågældende formål.</p>\r\n      <p class=\"TekstV\">2) På aftaletidspunktet må det kunne påregnes, at ekspropriation vil ske i mangel af en frivillig aftale, dvs. at den eksproprierende myndighed skal udvise vilje til at ekspropriere. Der skal således foreligge ekspropriationsrealitet.</p>\r\n      <p class=\"TekstV\">Repræsentanten har oplyst, at spørger endnu ikke har indgået aftale med investorgruppen om overdragelse af ejendommen.</p>\r\n      <p class=\"TekstV\">Ad 1)</p>\r\n      <p class=\"TekstV\">Ifølge planlovens § 47, stk. 1, kan kommunalbestyrelsen ekspropriere fast ejendom, der tilhører private, eller private rettigheder over fast ejendom, når ekspropriationen vil være af væsentlig betydning for at sikre gennemførelsen af en byudvikling i overensstemmelse med en kommuneplan eller for virkeliggørelsen af en lokalplan eller byplanvedtægt.</p>\r\n      <p class=\"TekstV\">Lokalplanen Y, der skaber de planmæssige rammer for etablering af feriecentret A i P, og som også omfatter spørgers ejendom, er som nævnt offentliggjort den 16. januar 2008.</p>\r\n      <p class=\"TekstV\">SKAT finder herefter, at betingelsen om, at der skal være hjemmel i lovgivningen til at ekspropriere spørgers ejendom på aftaletidspunktet, vil være opfyldt.</p>\r\n      <p class=\"TekstV\">Ad 2)</p>\r\n      <p class=\"TekstV\">Efter den næste betingelse skal der være vilje til at ekspropriere ejendommen på aftaletidspunktet, dvs. at det også skal kunne sandsynliggøres, at P Byråd vil ekspropriere ejendommen, såfremt dette måtte vise sig nødvendigt for at kunne realisere lokalplanen.</p>\r\n      <p class=\"TekstV\">Det fremgår af beskrivelsen ovenfor, at Byrådet på mødet den 23. april 2008 efter anbefaling af Økonomiudvalget tiltrådte indstillingen fra Teknisk Forvaltning om, at kommunen - om nødvendigt - vil erhverve bl.a. spørgers ejendom ... ved ekspropriation i henhold til planlovens § 47, stk. 1, idet erhvervelsen af ejendommen vil være af væsentlig betydning for at sikre virkeliggørelsen af den vedtagne lokalplan og det heri indeholdte feriecenterprojekt.</p>\r\n      <p class=\"TekstV\">Det er SKATs vurdering, at Byrådet med sin ovenstående beslutning har udvist vilje til i givet fald at ekspropriere spørgers ejendom.</p>\r\n      <p class=\"TekstV\">SKAT indstiller herefter, at spørgsmålet besvares med et ja.</p>\r\n      <p class=\"TekstV\">Det bemærkes, at skattefritagelsesreglen i EBL § 11 ikke omfatter fritagelse for beskatning af eventuelt genvundne afskrivninger, jf. afskrivningslovens § 21.</p>\r\n      <p class=\"TekstV\">Skatterådets afgørelse og begrundelse</p>\r\n      <p class=\"TekstV\">Skatterådet er enig i indstillingen og begrundelsen.</p>\r\n      <p class=\"TekstV\">Svaret er bindende for skattemyndighederne i følgende periode</p>\r\n      <p class=\"TekstV\">I 5 år, der regnes fra modtagelsen af svaret jf. SFL § 25, stk. 1.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2008"
        },
        {
            "displayName": "Accession",
            "displayValue": "X20080934501"
        },
        {
            "displayName": "Entydig dokumentidentifikation",
            "displayValue": "AN009199"
        },
        {
            "displayName": "Dato for indlæggelse",
            "displayValue": "12/07/2008"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9345"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "20/05/2008"
        },
        {
            "displayName": "Administrerende myndighed",
            "displayValue": "Skatterådet"
        },
        {
            "displayName": "Ressortministeriets journalnummer",
            "displayValue": "Skattemin.,<br />SKAT, j.nr. 08-075566"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}