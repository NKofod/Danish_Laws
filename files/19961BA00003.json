{
    "id": 106455,
    "title": "1996 BSF 3   FORSLAG TIL FOLKETINGSBESLUTNING OM DIREKTE DEMOKRATI (INDFØRELSE AF   REGIONALE VEJLEDENDE FOLKEAFSTEMNINGER VED VÆLGERINITIATIV) ",
    "documentTypeId": "480",
    "isSagsforlobPeriodValid": false,
    "shortName": "1996/1 BSF 3",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 3 </P>  \r\n\r\n<P></P>  \r\n\r\n<P>Forslag til folketingsbeslutning om direkte demokrati (indførelse af  \r\n\r\n regionale vejledende folkeafstemninger ved vælgerinitiativ) </P>  \r\n\r\n<P></P>  \r\n\r\n<P>Fremsat af Aage Brusgaard (FP) Kim Behnke (FP) Tom Behnke (FP) Jan Køpke  \r\n\r\n Christensen (FP) Niels Højland (FP) Kirsten Jacobsen (FP) Annette Just (FP)  \r\n\r\n</P>  \r\n\r\n<P></P>  \r\n\r\n<P>den 2. oktober 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag, der </P>  \r\n\r\n<P>sikrer, at der kan afholdes vejledende folkeafstemninger efter </P>  \r\n\r\n<P>følgende retningslinier: </P>  \r\n\r\n<P>1. Regionale folkeafstemninger afholdes, når 5 pct. af de vælgere, der er  \r\n\r\n optaget på valglisten i den eller de pågældende kommuner og amtskommuner,  \r\n\r\n anmoder herom. </P>  \r\n\r\n<P>2. Anmodning om afholdelse af folkeafstemning skal være skriftlig og  \r\n\r\n indeholde angivelse af det afstemningstema, der ønskes prøvet ved  \r\n\r\n afstemningen. </P>  \r\n\r\n<P>3. Afstemningens udfald afgøres ved almindeligt stemmeflertal og er  \r\n\r\n vejledende for kommunen eller amtsrådet respektive for den eller de  \r\n\r\n administrative myndigheder, der berøres af afstemningstemaet. </P>  \r\n\r\n<P>4. Indenrigsministeriet fører tilsyn med, at anmodning om afholdelse af  \r\n\r\n folkeafstemning tilfredsstiller formelle krav (antal underskrifter), og  \r\n\r\n tilrettelægger afstemningen. </P>  \r\n\r\n<P> <I>Bemærkninger til forslaget </I></P>  \r\n\r\n<P>Almindelige bemærkninger </P>  \r\n\r\n<P>1. Terminologi </P>  \r\n\r\n<P>Man sondrer traditionelt mellem referendum og vælgerinitiativ. Ved  \r\n\r\n referendum kan vælgerne vedtage eller forkaste den lovgivende magts  \r\n\r\n beslutninger. Ved vælgerinitiativ har vælgerne adgang til selv at fremsætte  \r\n\r\n forslag og forlange disse underkastet afstemning. </P>  \r\n\r\n<P>Afstemningen kan principielt være bindende eller vejledende. Reglerne i  \r\n\r\n grundloven om folkeafstemninger (§ 20, stk. 2, om suverænitetsafgivelse, §  \r\n\r\n 29, stk. 2, om valgretsalder og § 42 om lovforslag) omfatter alene  \r\n\r\n afstemninger, der finder sted på grundlag af beslutninger, truffet af  \r\n\r\n Folketinget. Formålet med dette forslag til folketingsbeslutning er at  \r\n\r\n supplere med mere generelle regler for afholdelse af vejledende  \r\n\r\n folkeafstemninger, der iværksættes ved vælgerinitiativ. </P>  \r\n\r\n<P>I beslutningsforslagets titel indgår ordene &#187;direkte demokrati&#171;  \r\n\r\n som udtryk for, at vejledende folkeafstemninger efter forslaget iværksættes  \r\n\r\n alene på grundlag af befolkningens eget direkte initiativ, således at  \r\n\r\n administrative myndigheder alene har en række praktiske opgaver i forbindelse  \r\n\r\n med afstemningens tilrettelæggelse. </P>  \r\n\r\n<P> <I>2. Udviklingstendenser. Principperne i amerikansk og schweizisk  \r\n\r\n lovgivning</I>  </P>  \r\n\r\n<P>Siden 1960'erne er folkeafstemninger i stigende omfang benyttet i en række  \r\n\r\n forskellige lande, herunder også i lande der ikke har tradition for sådanne  \r\n\r\n afstemninger. </P>  \r\n\r\n<P>Især i løbet af 1970'erne er afstemninger på befolkningens eget initiativ  \r\n\r\n blevet mere udbredt end tidligere. Det gælder således i USA, hvor der i mange  \r\n\r\n delstater findes regler om folkeafstemninger. </P>  \r\n\r\n<P>Da dette beslutningsforslag blev fremsat i 1993 (se Folketingstidende  \r\n\r\n 1992-93 forhandlingerne sp. 7735 og tillæg A sp. 8671), kunne  \r\n\r\n forslagsstillerne således oplyse følgende om forholdene i USA og Schweiz:  \r\n\r\n</P>  \r\n\r\n<P>&#187;I USA er folkeafstemninger obligatoriske ved grundlovsændringer i 49  \r\n\r\n af delstaterne. Derudover kendes folkeafstemninger på delstatsniveau under  \r\n\r\n forskellige former i i alt 39 stater. Direkte lovgivning ved folkeafstemning  \r\n\r\n er særlig udbredt i de vestlige stater, herunder i Californien. I 22 stater  \r\n\r\n forekommer forskellige former for lovinitiativ. Den mindst udbredte form for  \r\n\r\n direkte lovgivning er forfatningsinitiativ, hvor vælgerne selv fremlægger  \r\n\r\n forslag og grundlovsændringer til folkeafstemning. Det praktiseres i 14  \r\n\r\n delstater. </P>  \r\n\r\n<P>På lokalt plan har 39 af USA's delstater regler om, at forskellige lokale  \r\n\r\n myndigheder kan eller skal afholde folkeafstemning om lokale spørgsmål,  \r\n\r\n herunder bestemmelser, vedtægter og lign. Det kan skønnes, at der i USA  \r\n\r\n årligt afholdes i alt mellem ti og femten tusinde sådanne afstemninger.  \r\n\r\n Derimod kendes ikke i USA landsdækkende folkeafstemninger. </P>  \r\n\r\n<P>I Schweiz findes regler, der sikrer, at såvel referendum som  \r\n\r\n vælgerinitiativ kan benyttes på alle niveauer såvel på forbundsniveau som på  \r\n\r\n kanton- og på kommuneniveau. </P>  \r\n\r\n<P>Grundlaget for folkeafstemninger findes i den schweiziske  \r\n\r\n forbundsforfatning, og alle afstemninger har bindende virkning. </P>  \r\n\r\n<P>Vælgerinitiativ kræver skriftlig anmodning fra 100.000 vælgere, og  \r\n\r\n underskrifterne skal samles indenfor en 18-måneders-periode. </P>  \r\n\r\n<P>Referendumreglerne indebærer, at enhver føderal beslutning skal  \r\n\r\n underkastes folkeafstemning, hvis krav herom stilles af 50.000 vælgere.&#171;  \r\n\r\n</P>  \r\n\r\n<P> <I>3. Argumenter for forslaget</I>  </P>  \r\n\r\n<P>Efter forslagsstillernes mening vil regler om vejledende folkeafstemninger  \r\n\r\n betyde en afgørende styrkelse af folkestyret og rumme en tiltrængt  \r\n\r\n modernisering af den politiske beslutningsproces her i landet. </P>  \r\n\r\n<P>Den tid er for længst forbi, hvor politikerne på landsdækkende eller  \r\n\r\n regionalt niveau kunne påberåbe sig særlig viden eller større indsigt end den  \r\n\r\n øvrige del af befolkningen. Folkestyret har her i landet fungeret på godt og  \r\n\r\n ondt i hen ved 150 år, og det er udtryk for manglende demokratisk sindelag,  \r\n\r\n hvis nogen vil hævde, at Folketinget, kommunerne eller amtskommunerne er i  \r\n\r\n stand til at bedømme samfundsspørgsmål mere sagligt eller kvalificeret, end  \r\n\r\n befolkningen er. </P>  \r\n\r\n<P>Erfaringerne fra USA og Schweiz har for længst leveret dokumentation for,  \r\n\r\n at det direkte demokrati, folkeafstemningerne er udtryk for, ikke har  \r\n\r\n erstattet, men på meget positiv måde suppleret det repræsentative demokrati.  \r\n\r\n Der findes i øvrigt i disse lande mulighed for, at politierne kan udarbejde  \r\n\r\n modforslag, der kan omfattes af afstemning, hvis politikerne ikke anser  \r\n\r\n vælgerinitiativet for at være kvalificeret nok. </P>  \r\n\r\n<P>Navnlig i Schweiz viser erfaringerne tillige, at forbundspolitikerne  \r\n\r\n vælger at bruge mere tid på at udforme og omskrive lovforslagene og på at  \r\n\r\n opnå bæredygtige og langsigtede løsninger, frem for at løbe risikoen for, at  \r\n\r\n lovgivning af utilstrækkelig kvalitet og med kortsigtet virkning forlanges  \r\n\r\n sendt til folkeafstemning. Det anføres undertiden i Schweiz, at de vigtigste  \r\n\r\n referenda således er dem, der slet ikke finder sted. </P>  \r\n\r\n<P>Forslagsstillerne mener, at vejledende folkeafstemninger her i landet  \r\n\r\n såvel på kommunalt som amtskommunalt plan vil føre til, at der opbygges en  \r\n\r\n større interesse og ansvarsfølelse for samfundsforhold. Vælgerne opnår en  \r\n\r\n direkte deltagelse i de politiske beslutninger og har al mulig grund til at  \r\n\r\n engagere sig, diskutere på arbejdspladser, i hjemmene, i nærmiljøet i øvrigt,  \r\n\r\n frem for blot passivt at skulle affinde sig med, at politikerne tiltager sig  \r\n\r\n hele beslutningsretten. </P>  \r\n\r\n<P>Det kan i flere lande påvises, at oplysningskampagner forud for  \r\n\r\n folkeafstemninger virker som en politisk debat- og læreproces. Det, der i  \r\n\r\n lande som Danmark er &#187;et internt anliggende&#171; for politikere og  \r\n\r\n embedsmænd, bliver i lande med folkeafstemningsinstitution til reelle  \r\n\r\n debatemner, hvor sagernes indhold, argumenter og konsekvenser bringes frem i  \r\n\r\n åben diskussion i medier, ved informationsmøder og på andre måder.  \r\n\r\n Traditionen i Schweiz dokumenterer, at vælgerne træffer velgennemtænkte valg,  \r\n\r\n og mulighederne for korridorpolitik, pression og manipulering begrænses. </P>  \r\n\r\n<P>Den svigtende vælgerinteresse for at deltage aktivt i partipolitisk  \r\n\r\n arbejde er et yderligere vigtigt argument for folkeafstemninger. Omkring  \r\n\r\n 1945-50 var op imod en fjerdedel af vælgerne her i landet medlemmer af en  \r\n\r\n vælgerforening og deltog derigennem i den politiske beslutningsproces. I dag  \r\n\r\n er gennemsnitligt kun omkring 6,7 pct. af vælgerne medlemmer af  \r\n\r\n vælgerforeninger (se Folketingets Informationsark om politiske partier af 1.  \r\n\r\n februar 1996). Denne udvikling fører gradvis til, at kun en meget lille  \r\n\r\n politisk &#187;elite&#171; deltager i politisk beslutningstagning, hvilket  \r\n\r\n yderligere forøger afstanden imellem politikerne og befolkningen. </P>  \r\n\r\n<P>Fremskridtspartiet mener, at indførelse af vejledende folkeafstemninger  \r\n\r\n vil være en virksom og positiv metode til igen at inddrage befolkningen i de  \r\n\r\n politiske beslutninger. </P>  \r\n\r\n<P>Modstand imod regler om folkeafstemning vil formentlig være mest udbredt  \r\n\r\n blandt interessegrupper, der i øjeblikket føler deres særinteresser  \r\n\r\n tilfredsstillende varetaget af kommunalbestyrelse og amtsråd, men frygter, at  \r\n\r\n deres synspunkter ikke har dækning hos befolkningens flertal. </P>  \r\n\r\n<P>Indførelse af flere folkeafstemninger i Danmark vil have den afgørende  \r\n\r\n virkning, at regering og lovgivningsmagt med styrke kan afvise at bøje sig  \r\n\r\n for pressionsgruppers ønsker og krav i tilfælde, hvor disse er stridende imod  \r\n\r\n befolkningsflertallets interesser. Det danske parlamentariske system, der  \r\n\r\n afløste enevælden, kunne naturligt nok ikke forudse, den magt f.eks.  \r\n\r\n interesseorganisationer og centraladministration ville opnå igennem årene på  \r\n\r\n bekostning af befolkningens indflydelse gennem sine folkevalgte  \r\n\r\n repræsentanter. Denne udvikling har tydeliggjort, at pressionsgrupper og  \r\n\r\n særinteresser kan manipulere med et kommunalbestyrelses- eller  \r\n\r\n amtsrådsflertal. Derimod kan sådanne interessegrupper ikke manipulere med en  \r\n\r\n hel befolkning i en kommune. </P>  \r\n\r\n<P>Erfaringerne fra lande med folkeafstemning efter vælgerinitiativ viser i  \r\n\r\n øvrigt, at regelproduktionen dæmpes - i modsætning til erfaringerne fra  \r\n\r\n Danmark og andre repræsentative demokratier uden tilsvarende  \r\n\r\n folkeafstemningsregler. Her øges regelproduktionen til stadighed, og ikke  \r\n\r\n mindst mængden af ændringer til eksisterende lovgivning griber om sig. </P>  \r\n\r\n<P>Derudover viser udenlandske erfaringer, at folkeafstemninger er populære  \r\n\r\n og skaber en større følelse af politisk ansvar hos befolkningen. I de lande,  \r\n\r\n hvor regler herom findes, ses der ikke at foreligge ønsker om at ophæve  \r\n\r\n reglerne. </P>  \r\n\r\n<P>Herhjemme blev der i forbindelse med 2. juni-afstemningen i 1992 om  \r\n\r\n Danmarks tiltrædelse af Maastricht-Traktaten holdt en lokal folkeafstemning  \r\n\r\n på Langeland, hvor et flertal af vælgerne afviste kommunalbestyrelsernes  \r\n\r\n forslag om en kommunesammenlægning. </P>  \r\n\r\n<P> <I>4. Folkeafstemningers betydning for skattetrykket</I>  </P>  \r\n\r\n<P>Befolkningens ansvar øges ved folkeafstemninger. Vælgerne inddrages i at  \r\n\r\n forholde sig til sammenhængen imellem de beslutninger, man træffer, og de  \r\n\r\n økonomiske og sociale konsekvenser, der opstår. Befolkningen kan f.eks. vælge  \r\n\r\n udgiftskrævende foranstaltninger, men kender prisen og har friheden til at  \r\n\r\n fravælge. </P>  \r\n\r\n<P>I den forbindelse er der grund til at fremhæve, at det er overvejende  \r\n\r\n sandsynligt, at indførelse af regler om flere folkeafstemninger vil få en  \r\n\r\n skattedæmpende effekt. </P>  \r\n\r\n<P>I 1993 - da dette beslutningsforslag sidst blev fremsat - viste  \r\n\r\n erfaringerne fra USA, at et flertal af de syv delstater, der havde de højeste  \r\n\r\n omsætningsskatter, manglede folkeafstemning ved vælgerinitiativ. Det samme  \r\n\r\n var tilfældet for de fem delstater, der har den højeste indkomstskat. Blandt  \r\n\r\n de syv delstater, som ikke havde indkomstskat, havde et flertal  \r\n\r\n folkeafstemninger ved vælgerinitiativ. Fjernelsen af indkomstskatten i disse  \r\n\r\n syv stater - Alaska, Florida, Nevada, South Dakota, Texas, Washington og  \r\n\r\n Wyoming - havde utvivlsomt sammenhæng med, at folkeafstemningsmuligheden  \r\n\r\n påvirkede politikerne til at udvise større forsigtighed over for de  \r\n\r\n offentlige finanser. </P>  \r\n\r\n<P>Forholdene i Schweiz viste den samme tendens. Det offentliges  \r\n\r\n skatteindtægter i Schweiz, målt i forhold til bruttonationalproduktet (BNP),  \r\n\r\n var blandt de laveste i Europa. </P>  \r\n\r\n<P>Også i Danmark er det sandsynligt, at den blotte adgang til afholdelse af  \r\n\r\n vejledende folkeafstemninger vil præge de politiske beslutninger i retning af  \r\n\r\n større økonomisk ansvarsbevidsthed. Det vil være politisk uklogt at bevilge  \r\n\r\n afholdelse af udgifter, der af befolkningen betragtes som unyttige eller  \r\n\r\n måske endog er i åbenbar modstrid med befolkningens ønsker. </P>  \r\n\r\n<P> <I>5. Tidligere forslag om folkeafstemninger</I>  </P>  \r\n\r\n<P>Medlemmer af Fremskridtspartiets folketingsgruppe fremsatte den 2. april  \r\n\r\n 1975 forslag til folketingsbeslutning om vejledende folkeafstemninger om  \r\n\r\n kommunale anliggender (af Kjærulff-Schmidt m.fl.), se Folketingstidende  \r\n\r\n 1974-75, 2. samling, forhandlingerne sp. 2544 og 4720 samt tillæg A sp. 3681,  \r\n\r\n jf. Folketingets Årbog 1974-75, side 686 ff. </P>  \r\n\r\n<P>Ifølge beslutningsforslaget opfordrede Folketinget indenrigsministeren til  \r\n\r\n at fremsætte lovforslag, der åbnede mulighed for, at kommunale anliggender  \r\n\r\n kunne underkastes en vejledende folkeafstemning i kommunen på begæring af et  \r\n\r\n mindretal af kommunalbestyrelsesmedlemmer og/eller et mindretal af de  \r\n\r\n vælgere, der var optaget på valglisten i vedkommende kommune. </P>  \r\n\r\n<P>Ved 1. behandling af forslaget kunne indenrigsministeren erklære sig enig  \r\n\r\n i den målsætning, der lå bag ved forslaget, hvorimod han ikke følte sig  \r\n\r\n overbevist om, at den foreslåede løsning på tilfredsstillende måde ville føre  \r\n\r\n frem til det ønskede mål. Også de øvrige partiers ordførere var i overvejende  \r\n\r\n grad positive for så vidt angik det principielle sigte i forslaget, men havde  \r\n\r\n betænkeligheder ved forslagets udformning. </P>  \r\n\r\n<P>Kommunaludvalget afgav ikke betænkning over forslaget inden  \r\n\r\n folketingsårets udløb. </P>  \r\n\r\n<P>Den 16. marts 1977 fremsatte medlemmer af Fremskridtspartiets  \r\n\r\n folketingsgruppe forslag til lov om folkeafstemninger i kommunerne (Af  \r\n\r\n Kjærulff-Schmidt m.fl.), se Folketingstidende 1976-77, 2. samling,  \r\n\r\n forhandlingerne sp. 709 og sp. 2979, samt tillæg A sp. 3701, jf. Folketingets  \r\n\r\n Årbog 1976-77, side 500 ff. </P>  \r\n\r\n<P>Ifølge forslaget kunne ethvert spørgsmål, der var omfattet af det  \r\n\r\n kommunale selvstyre, underkastes en vejledende folkeafstemning i en kommune,  \r\n\r\n såfremt det begæredes af mindst 10 pct. af de på valglisten opførte vælgere  \r\n\r\n eller mindst en tredjedel af kommunalbestyrelsens medlemmer. </P>  \r\n\r\n<P>Om baggrunden for forslaget hed det i de ledsagende almindelige  \r\n\r\n bemærkninger bl.a.: </P>  \r\n\r\n<P>&#187;Ved gennemførelsen af kommunalreformen reduceredes antallet af  \r\n\r\n kommuner fra ca. 1.300 til 275. Storkommuneideen har gjort det umuligt at  \r\n\r\n opretholde den tidligere nære kontakt imellem borgerne og de folkevalgte, og  \r\n\r\n det er til dato ikke lykkedes at gennemføre foranstaltninger, der har kunnet  \r\n\r\n erstatte den personlige kontakt mellem befolkningen og dens valgte  \r\n\r\n repræsentanter. </P>  \r\n\r\n<P>Fremskridtspartiet har fra første færd arbejdet for hyppige  \r\n\r\n folkeafstemninger som en nærdemokratisk foranstaltning. Et forslag til  \r\n\r\n vejledende folkeafstemninger i kommunerne blev fremsat i folketingsåret  \r\n\r\n 1974-75, 2. samling. </P>  \r\n\r\n<P>Ved 1. behandling erklærede såvel indenrigsministeren som en række  \r\n\r\n ordførere sig enige i den målsætning, der lå bag forslaget, men på en række  \r\n\r\n punkter anførtes saglige indvendinger mod forslagets udformning. Disse  \r\n\r\n indvendinger er søgt imødekommet ved udarbejdelsen af nærværende lovforslag,  \r\n\r\n og det er derfor forslagsstillernes håb, at der vil kunne opnås tilslutning  \r\n\r\n til forslaget i dets foreliggende skikkelse . . . .&#171; </P>  \r\n\r\n<P>Ved 1. behandling fik lovforslaget en overvejende kritisk modtagelse såvel  \r\n\r\n af indenrigsministeren som af de fleste øvrige partiers ordførere bortset fra  \r\n\r\n ordførerne fra Det radikale Venstre og Danmarks Retsforbund. </P>  \r\n\r\n<P>Udvalget afgav ikke betænkning over forslaget. </P>  \r\n\r\n<P>Nærværende beslutningsforslag er en uændret genfremsættelse af  \r\n\r\n Fremskridtspartiets beslutningsforslag B 92 fra Folketingsåret 1992-93, jf.  \r\n\r\n Folketingstidende 1992-93, forhandlingerne sp. 7735, 8316 og 10459, tillæg A  \r\n\r\n sp. 8677 og tillæg B sp. 1681. Beslutningsforslaget fremsættes samtidig med  \r\n\r\n forslag til folketingsbeslutning om direkte demokrati (vejledende,  \r\n\r\n landsdækkende folkeafstemninger ved vælgerinitiativ) (B 2), som er en  \r\n\r\n genfremsættelse af beslutningsforslag B 74 fra Fremskridtspartiet fra  \r\n\r\n folketingsåret 1992-93, jf. Folketingstidende 1992-93, forhandlingerne sp.  \r\n\r\n 6448, 7768 og 10546, tillæg A sp. 7659 og tillæg B sp. 1655. Begge  \r\n\r\n beslutningsforslag blev dengang afvist af de øvrige partier og af regeringen,  \r\n\r\n bl.a. med henvisning til, af det skal være de ansvarlige politiske organer,  \r\n\r\n der afgør, om der skal afholdes en vejledende folkeafstemning om et bestemt  \r\n\r\n emne. </P>  \r\n\r\n<P>Tinget har i øvrigt flere gange behandlet forslag om afholdelse af  \r\n\r\n vejledende folkeafstemninger vedrørende konkrete spørgsmål, f.eks. forslag  \r\n\r\n til lov om folkeafstemning om flygtninge (L 38, Folketingsåret 1989-90 af  \r\n\r\n Knud Lind (FP) m.fl.), se Folketingstidende 1989-90, forhandlingerne sp. 722,  \r\n\r\n 921, 9465 og 10010, samt tillæg A sp. 1161 og tillæg B sp. 1011, og forslag  \r\n\r\n til lov om afholdelse af vejledende folkeafstemning om en fast forbindelse  \r\n\r\n over Øresund (L 160, 2. samling 1990-91 af Kim Behnke (FP) m.fl.). Se  \r\n\r\n Folketingstidende 1990-91, 2. samling, forhandlingerne sp. 3344 og 4471 og  \r\n\r\n tillæg A sp. 4077. </P>  \r\n\r\n<P>Disse forslag er afvist af Folketingets øvrige partier med henvisning  \r\n\r\n bl.a. til, at emnerne ikke var &#187;egnede&#171; til at blive undergivet  \r\n\r\n folkeafstemning. </P>  \r\n\r\n<P> <I>6. Forslagets forhold til forfatningen</I>  </P>  \r\n\r\n<P>Det nye, der indføres, hvis nærværende forslag vedtages, er alene, at et  \r\n\r\n nærmere bestemt antal vælgere på regionalt plan kan forlange afholdelse af  \r\n\r\n vejledende folkeafstemning. Dette berører ikke forfatningen, svækker ikke  \r\n\r\n Folketingets beslutningsdygtighed, hæmmer ikke regeringens eller partiernes  \r\n\r\n lovforberedelse, blokerer ikke det kommunale eller amtskommunale selvstyre,  \r\n\r\n men tjener alene som en værdifuld vejledende rettesnor såvel i  \r\n\r\n lovgivningsarbejdet som i lovforvaltningen. </P>  \r\n\r\n<P> <I>7. Den tekniske gennemførelse af folkeafstemninger</I>  </P>  \r\n\r\n<P>Vedledende folkeafstemninger kan ret enkelt afholdes i forbindelse med  \r\n\r\n valghandlinger. </P>  \r\n\r\n<P>I årene mellem 1970 og 1995 har der her i landet været afholdt tilsammen  \r\n\r\n 23 folketingsvalg, kommunalvalg eller folkeafstemninger på i alt 22  \r\n\r\n forskellige valg- eller afstemningsdatoer. Regionale afstemninger kan uden  \r\n\r\n særlige administrative vanskeligheder afholdes i tilknytning til sådanne  \r\n\r\n valghandlinger. </P>  \r\n\r\n<P>Endnu enklere vil det formentlig være at lade afstemningerne foregå f.eks.  \r\n\r\n pr. brev eller ved brug af elektroniske hjælpemidler. Hvis der fastlægges en  \r\n\r\n afstemningsform, der forudsætter vælgernes personlige tilstedeværelse på  \r\n\r\n afstemningsstedet, taler meget for, at f.eks. rådhuse, posthuse, biblioteker  \r\n\r\n eller andre tilsvarende centralt placerede steder kan benyttes som  \r\n\r\n afstemningssteder. Der er ikke som ved folketingsvalg og kommunale valg behov  \r\n\r\n for de samme administrative foranstaltninger med udpegning af valgstyrere,  \r\n\r\n valgtilforordnede etc., og optællingen af afstemningsresultatet kan ske  \r\n\r\n elektronisk, eventuelt under kontrol af uafhængige statsautoriserede  \r\n\r\n revisorer. </P>  \r\n\r\n<P>Omkostningerne ved afholdelse af afstemninger vil efter de her anførte  \r\n\r\n retningslinier kunne begrænses til et minimum, men man må i øvrigt i denne  \r\n\r\n forbindelse være opmærksom på, at afstemningerne generelt vil føre til større  \r\n\r\n påpasselighed i politikernes dispositioner over befolkningens økonomiske  \r\n\r\n ressourcer, jf. de udenlandske erfaringer, der er redegjort for ovenfor. </P>  \r\n\r\n<P>Forslagsstillerne anbefaler, at regeringen ved udformning af lovforslag  \r\n\r\n vælger at udforme så enkle og smidige regler om afstemnings- og  \r\n\r\n optællingsprocedurer som muligt. </P>  \r\n\r\n<P>Forslagsstillerne henviser i øvrigt til det samtidig med dette forslag  \r\n\r\n fremsatte forslag til folketingsbeslutning om brug af elektronisk  \r\n\r\n stemmeafgivning i forbindelse med valg og folkeafstemninger (B 1). </P>  \r\n\r\n<P> <I>8. Ingen begrænsning i emner, der kan underkastes folkeafstemning</I>  \r\n\r\n</P>  \r\n\r\n<P>Det er væsentligt at være opmærksom på, at vejledende folkeafstemninger  \r\n\r\n bør kunne afholdes uden begrænsninger i temavalg. Det er de vælgere, der  \r\n\r\n tager initiativ til anmodningen om afholdelse af afstemning, der selv  \r\n\r\n udformer afstemningens tema og samler det nødvendige antal underskrifter bag  \r\n\r\n kravet. </P>  \r\n\r\n<P>Nogle politikere anser folkeafstemninger som en principielt god ide, men  \r\n\r\n kun under forudsætning af, at det er de &#187;rigtige&#171; emner, der sættes  \r\n\r\n under afstemning. De anser nogle emner for at være for vigtige, andre for at  \r\n\r\n være betydningsløse, atter andre for at være for specielle eller for  \r\n\r\n generelle etc. etc. Derfor møder man undertiden det standpunkt, at  \r\n\r\n folkeafstemninger bør afholdes her i landet, men man må først lade  \r\n\r\n politikerne nøje overveje de emner, der ønskes afstemning om. Af samme grund  \r\n\r\n ynder nogle at fremhæve, at eksempelvis skattespørgsmål, indvandrerpolitik,  \r\n\r\n kriminalpolitik, socialpolitik og mange andre områder er &#187;uegnede&#171;  \r\n\r\n for afholdelse af folkeafstemninger. </P>  \r\n\r\n<P>Bag sådanne synspunkter ligger et politisk hovmod, som er så markant en  \r\n\r\n svaghed ved det repræsentative demokrati. Det er styret af frygt for, at der  \r\n\r\n vil opstå situationer, hvor de folkevalgte ikke har dækning for deres  \r\n\r\n synspunkter hos befolkningens flertal. På det grundlag drager man den  \r\n\r\n forkerte konklusion, at det er de folkevalgtes synspunkter, der er  \r\n\r\n &#187;rigtige&#171;, og befolkningsflertallets synspunkter, der er  \r\n\r\n &#187;forkerte&#171;, og at folkeafstemninger derfor bør undgås. </P>  \r\n\r\n<P>Forslagsstillerne mener, at folkeafstemningsmuligheden kan hjælpe med til  \r\n\r\n at sikre, at politikerne holder den kurs, befolkningens flertal ønsker. Dette  \r\n\r\n er en værdifuld styrkelse af og ikke en trussel imod det repræsentative  \r\n\r\n demokrati. Politikerne vil meget hurtigt værdsætte folkeafstemninger, der kun  \r\n\r\n kan virke i retning af at stabilisere demokratiet. </P>  \r\n\r\n<P>Det er for forslagsstillerne selvfølgeligt, at en lov om vejledende  \r\n\r\n folkeafstemning ikke på forhånd skal bortcensurere visse emner som uønskede  \r\n\r\n eller uegnede. Hvis befolkningens flertal har en anden opfattelse end  \r\n\r\n Folketinget om skattepolitik, indvandrerspørgsmål, bistandsydelser,  \r\n\r\n kulturpolitik, ulandsbistand, trafikanlæg, skolenedlægninger eller andet, er  \r\n\r\n opgaven for politikerne ikke at regere på tværs af befolkningens ønsker, men  \r\n\r\n at lytte hertil og justere egne holdninger ind, så de bedre svarer til  \r\n\r\n befolkningens. Ellers udvikler samfundssystemet sig til et repræsentativt  \r\n\r\n udemokrati. </P>  \r\n\r\n<P> <I>9. Forslagets udformning</I>  </P>  \r\n\r\n<P>Forslagsstillerne er opmærksomme på, at regler om vejledende  \r\n\r\n folkeafstemninger kan udformes efter flere forskellige retningslinier.  \r\n\r\n Forslagsstillerne har valgt en ordning, der medfører regional  \r\n\r\n folkeafstemning, når 5 pct. af de vælgere, der er optaget på valglisten i den  \r\n\r\n eller de pågældende kommune(r) og amtskommune(r) anmoder herom. </P>  \r\n\r\n<P>Forslagsstillerne finder, at det er væsentligt, at kriterierne for  \r\n\r\n afholdelse af afstemninger er realistiske, således at det kan forventes, at  \r\n\r\n reglerne i praksis vil blive benyttet i ikke uvæsentligt omfang. </P>  \r\n\r\n<P>Kravet om 5 pct. vælgertilslutning til anmodning om regional  \r\n\r\n folkeafstemning er sammenholdt med f.eks. den kommunale valglovs  \r\n\r\n opstillingsregler ret strengt. Kandidatlister ved kommunale valg skal således  \r\n\r\n være underskrevet af mindst 25 vælgere i kommunen, idet kommunalbestyrelsen  \r\n\r\n dog kan fastsætte et højere mindstetal - indtil 50 i kommuner med over 25.000  \r\n\r\n kommunale vælgere. I landets største kommune, København, kan mindsteantallet  \r\n\r\n dog højst sættes til 150 underskrifter. Det foreslåede krav om 5 pct.  \r\n\r\n vælgertilslutning vil i kommuner med f.eks. 20.000-30.000 vælgere forudsætte  \r\n\r\n indsamling af ca. 1.000-1.500 underskrifter på anmodningen. Det er herved  \r\n\r\n sikret, at folkeafstemning alene iværksættes, når der er en væsenlig  \r\n\r\n tilslutning til anmodningen. </P>  \r\n\r\n<P>Forslagsstillerne er ikke afvisende over for, at der kan argumenteres for  \r\n\r\n såvel strengere som lempeligere betingelser, men finder, at opgaven for  \r\n\r\n Folketingets partier må være at fastsætte overkommelige krav, der ikke  \r\n\r\n forhindrer, men snarere opmuntrer til afholdelse af afstemninger i væsentligt  \r\n\r\n omfang. </P>  \r\n\r\n<P>Man må i denne forbindelse være opmærksom på, at skærpelse af kravene vil  \r\n\r\n føre til, at det bliver vanskeligt for andre end interesseorganisationer med  \r\n\r\n store økonomiske ressourcer at påtage sig at være drivkraft bag  \r\n\r\n afstemningsinitiativer. Det bør være muligt også for frivillige foreninger,  \r\n\r\n private, græsrodsbevægelser og andre grupper af borgere at tage initiativer,  \r\n\r\n der kan føre til afstemning, når der er en rimelig opbakning bag ønsket. </P>  \r\n\r\n<P> <I>Bemærkninger til de enkelte punkter </I></P>  \r\n\r\n<P>Ad 2 </P>  \r\n\r\n<P>Efter forslaget skal anmodningen om afholdelse af folkeafstemning være  \r\n\r\n skriftlig og indeholde angivelse af det afstemningstema, der ønskes prøvet  \r\n\r\n ved afstemningen. </P>  \r\n\r\n<P>Det er vigtigt for forslagsstillerne at understrege, at vælgerne selv uden  \r\n\r\n mindste form for censur fra politikere eller forvaltning udformer  \r\n\r\n afstemningstemaet. </P>  \r\n\r\n<P> <I>Ad 3</I>  </P>  \r\n\r\n<P>Det foreslås, at afstemningens udfald afgøres ved almindeligt  \r\n\r\n stemmeflertal, og at udfaldet er vejledende. Der er således ikke nogen pligt  \r\n\r\n for berørte administrative myndigheder eller andre til at følge den  \r\n\r\n vejledning, resultatet giver. Forslagsstillerne anser det dog for  \r\n\r\n sandsynligt, at der vil udvikle sig en praksis, hvor folkeafstemningerne får  \r\n\r\n en markant indflydelse på de politiske og administrative procedurer. </P>  \r\n\r\n<P> <I>Ad 4</I>  </P>  \r\n\r\n<P>Det foreslås, at Indenrigsministeriet fører tilsyn med, at anmodning om  \r\n\r\n folkeafstemning tilfredsstiller formelle krav (antal underskrifter), og  \r\n\r\n tilrettelægger afstemningen. </P>  \r\n\r\n<P>Forslagsstillerne vil finde det naturligt, at man under  \r\n\r\n udvalgsbehandlingen overvejer at henstille til regeringen at indarbejde  \r\n\r\n revisionsbestemmelse i lovforslaget. Det er meget tænkeligt, at de  \r\n\r\n erfaringer, der indhøstes, når vejledende folkeafstemninger er indført, efter  \r\n\r\n en kortere årrække naturligt bør medføre justeringer i det lovgrundlag, der  \r\n\r\n indføres. </P>  \r\n\r\n<P>Forslaget indeholder ingen tidsfrist, inden hvilken lovforslag skal  \r\n\r\n fremsættes, men det er forslagsstillernes opfattelse, at regeringen bør kunne  \r\n\r\n fremsætte lovforslag senest i folketingsåret 1996-97, så de første  \r\n\r\n folkeafstemninger kan afholdes i forbindelse med andre valg i løbet af 1997.  \r\n\r\n</P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Aage Brusgaard</B> (FP): </P>  \r\n\r\n<P>Som ordfører for forslagsstillerne tillader jeg mig hermed at fremsætte:  \r\n\r\n</P>  \r\n\r\n<P> <I>Forslag til folketingsbeslutning om direkte demokrati (indførelse af  \r\n\r\n regionale vejledende folkeafstemninger ved vælgerinitiativ).</I>  </P>  \r\n\r\n<P>(Beslutningsforslag nr. B 3). </P>  \r\n\r\n<P>Jeg henviser i øvrigt til de bemærkninger, der ledsager  \r\n\r\n beslutningsforslaget, og anbefaler det til Tingets velvillige behandling.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/10/1996"
        },
        {
            "displayName": "Accession",
            "displayValue": "19961BA00003"
        },
        {
            "displayName": "Entydig dokumentidentifikation",
            "displayValue": "CL007138"
        },
        {
            "displayName": "Dato for førstegangsindlæggelse",
            "displayValue": "02/10/1996"
        },
        {
            "displayName": "Dato for indlæggelse",
            "displayValue": "02/10/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "3"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}