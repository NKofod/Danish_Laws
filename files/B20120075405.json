{
    "id": 142579,
    "title": "Bekendtgørelse om gebyr for indbringelse af klager for Natur- og Miljøklagenævnet m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 754 af 16/06/2012",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om gebyr for indbringelse af klager for Natur- og Miljøklagenævnet m.v.</p>\r\n<p class=\"Indledning2\">I medfør af § 18, stk. 8, og § 20, stk. 2, i lov nr. 483 af 11. maj 2010 om Natur- og Miljøklagenævnet, som ændret ved lov nr. 1608 af 22. december 2010 og lov nr. 580 af 18. juni 2012, og § 28, stk. 7, i lov nr. 484 af 11. maj 2010 om ændring af lov om naturbeskyttelse, lov om miljøbeskyttelse og forskellige andre love, fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Det i lov om Natur- og Miljøklagenævnet fastsatte klagegebyr opkræves af Natur- og Miljøklagenævnet.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Indgives flere klager over samme afgørelse, opkræves der et gebyr for hver selvstændig klageskrivelse.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Betaling af klagegebyr sker ved elektronisk overførsel eller ved giroindbetaling.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> Natur- og Miljøklagenævnet fastsætter en frist for indbetalingen af gebyret. Indbetales gebyret ikke inden udløbet af fristen, afvises klagen.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Et indbetalt gebyr tilbagebetales, hvis</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> klagesagen fører til, at den påklagede afgørelse ændres eller ophæves,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> klageren får helt eller delvis medhold i klagen, eller</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> klagen afvises som følge af overskredet klagefrist, manglende klageberettigelse, eller fordi klagen ikke er omfattet af Natur- og Miljøklagenævnets kompetence.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Hvis den eneste ændring af den påklagede afgørelse er forlængelse af frist for efterkommelse af afgørelsen som følge af den tid, der er medgået til at behandle sagen i klagenævnet, tilbagebetales gebyret dog ikke efter stk. 1, nr. 1.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Natur- og Miljøklagenævnet kan beslutte at tilbagebetale gebyret, hvis</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk3_Num1\">1)</span> der er indledt forhandlinger med afgørelsens adressat og/eller førsteinstansen om projekttilpasninger, og disse forhandlinger fører til, at klager trækker sin klage tilbage, eller</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk3_Num2\">2)</span> klager i øvrigt trækker sin klage tilbage, før Natur- og Miljøklagenævnet har truffet afgørelse i sagen.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Gebyret tilbagebetales dog ikke efter stk. 3, hvis nævnet vurderer, at der er forhold, der taler imod, at tilbagebetale gebyret, f.eks. hvis klagen trækkes tilbage meget sent, herunder efter at klager har haft et afgørelsesudkast i partshøring.</p>\r\n<p class=\"Stk2\">\r\n   <span class=\"StkNr\" id=\"Par2_Stk5\">Stk. 5.</span> Spørgsmål om betaling og tilbagebetaling af gebyr afgøres af Natur- og Miljøklagenævnet. Nævnets afgørelser kan ikke indbringes for anden administrativ myndighed.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Bekendtgørelsen træder i kraft den 1. august 2012.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Bekendtgørelsen finder ikke anvendelse på klager over afgørelser truffet før den 1. august 2012.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Bekendtgørelse nr. 1673 af 22. december 2010 om gebyr for indbringelse af klager for Natur- og Miljøklagenævnet m.v. ophæves. Reglerne finder dog fortsat anvendelse for klager over afgørelser truffet før 1. august 2012.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Bekendtgørelse nr. 950 af 16. september 2004 om gebyr for indbringelse af klager for Naturklagenævnet finder fortsat anvendelse for klager over afgørelser truffet før 1. januar 2011, dog således at Natur- og Miljøklagenævnet fra den 1. januar 2011 træffer afgørelse om tilbagebetaling.</p><div class=\"Givet\" id=\"Givet\"><p class=\"Givet\" align=\"center\">Miljøministeriet, den 16. juni 2012</p><p class=\"Sign1\" align=\"center\">Ida Auken</p><p class=\"Sign2\" align=\"right\">/ Helle Pilsgaard</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/07/2012"
        },
        {
            "displayName": "Accession",
            "displayValue": "B20120075405"
        },
        {
            "displayName": "Entydig dokumentidentifikation",
            "displayValue": "AL002644"
        },
        {
            "displayName": "Dato for førstegangsindlæggelse",
            "displayValue": "04/07/2012"
        },
        {
            "displayName": "Dato for indlæggelse",
            "displayValue": "04/07/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "754"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "16/06/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Miljømin., j.nr. NST-400-00064"
        },
        {
            "displayName": "Stikord",
            "displayValue": "gebyr, klagegebyr, Klagenævn"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}