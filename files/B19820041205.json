{
    "id": 64618,
    "title": "Bekendtgørelse om forretningsorden for forbrugerklagenævnet ",
    "documentTypeId": "60",
    "isSagsforlobPeriodValid": false,
    "shortName": "BEK nr 412 af 10/07/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om forretningsorden for  \r\n\r\n forbrugerklagenævnet </H1>  \r\n\r\n<P></P>  \r\n\r\n<P>I medfør af § 4, stk. 3, i lov nr. 305 af 14. juni 1974 om  \r\n\r\n forbrugerklagenævnet, som ændret ved lov nr. 267 af 26. juni 1975 og lov nr.  \r\n\r\n 238 af 27. maj 1981, fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Forbrugerklagenævnet består af et formandskab (1  \r\n\r\n formand og eventuelle næstformænd) og repræsentanter for forbruger- og  \r\n\r\n erhvervsinteresser. </P>  \r\n\r\n<P CLASS=STK> <I>Stk. 2. </I> Formandskabets medlemmer skal opfylde de  \r\n\r\n almindelige betingelser for at blive udnævnt til dommer og må ikke have  \r\n\r\n særlig tilknytning til forbrugernes og erhvervslivets organisationer.  \r\n\r\n Repræsentanterne for forbruger- og erhvervsinteresser udnævnes af  \r\n\r\n industriministeren som medlemmer af nævnet for 3 år ad gangen efter  \r\n\r\n indstilling fra forbrugernes og erhvervslivets organisationer. </P>  \r\n\r\n<P CLASS=STK> <I>Stk. 3. </I> Industriministeren nedsætter et  \r\n\r\n forretningsudvalg for nævnet bestående af formanden og 4 repræsentanter for  \r\n\r\n nævnets medlemmer, således at forbruger- og erhvervsrepræsentanter er  \r\n\r\n ligeligt fordelt. </P>  \r\n\r\n<P CLASS=STK> <I>Stk. 4. </I> Til nævnet knyttes et sekretariat, hvis daglige  \r\n\r\n leder skal have bestået juridisk embedseksamen. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Forbrugerklagenævnet behandler klager fra  \r\n\r\n forbrugere vedrørende varer eller arbejds- og tjenesteydelser fra  \r\n\r\n erhvervsdrivende. </P>  \r\n\r\n<P CLASS=STK> <I>Stk. 2. </I> Udelukket fra indbringelse for nævnet er klager  \r\n\r\n mod erhvervsdrivende vedrørende varer eller arbejds- og tjenesteydelser, som  \r\n\r\n efter industriministerens bekendtgørelse om forbrugerklagenævnets  \r\n\r\n virksomhedsområde er undtaget fra nævnets virksomhed. Det samme gælder klager  \r\n\r\n mod erhvervsdrivende vedrørende varer eller arbejds- og tjenesteydelser,  \r\n\r\n såfremt klagen kan behandles ved godkendte private klage- og ankenævn. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Forbrugerklagenævnet kan endvidere behandle  \r\n\r\n klager fra forbrugere vedrørende varer eller arbejds- og tjenesteydelser  \r\n\r\n hidrørende fra offentlige myndigheders virksomhed i det omfang,  \r\n\r\n industriministeren bestemmer. Udtrykket &#187;erhvervsdrivende&#171; omfatter  \r\n\r\n i det følgende også de i 1. pkt. nævnte offentlige myndigheder. </P>  \r\n\r\n<P CLASS=STK> <I>Stk. 2. </I> Klager kan ikke indgives af offentlige  \r\n\r\n myndigheder eller offentlige institutioner. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Uden for nævnets område falder klager, for  \r\n\r\n hvilke der i lovgivningen er foreskrevet en særlig klageadgang. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Klager kan indgives mod den, der efter  \r\n\r\n retsplejelovens regler kan sagsøges ved dansk domstol om de af klagen  \r\n\r\n omfattede spørgsmål. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Ingen må deltage i behandlingen af en sag, når  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) han selv har en særlig personlig eller økonomisk interesse i sagens  \r\n\r\n udfald eller er eller tidligere i samme sag har været repræsentant for nogen,  \r\n\r\n der har en sådan interesse, </LI>  \r\n\r\n<LI>2) hans ægtefælle, beslægtede eller besvogrede i op- eller nedstigende  \r\n\r\n linje eller sidelinjen så nær som søskendebørn eller andre nærtstående har en  \r\n\r\n særlig personlig eller økonomisk interesse i sagens udfald, eller er  \r\n\r\n repræsentant for nogen, der har en sådan interesse, </LI>  \r\n\r\n<LI>3) der i øvrigt foreligger omstændigheder, som er egnede til at vække  \r\n\r\n tvivl om hans fuldstændige upartiskhed. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Den, for hvis vedkommende nogen af de i stk. 1,  \r\n\r\n nævnte forhold foreligger, skal omgående underrette et medlem af  \r\n\r\n formandskabet, som træffer beslutning om, hvorvidt den pågældende kan  \r\n\r\n medvirke i behandling af en sag som følge af bestemmelsen i stk. 1. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Sekretariatet bistår formandskabet og  \r\n\r\n forretningsudvalget og har i øvrigt til opgave at besvare skriftlige,  \r\n\r\n telefoniske eller personlige henvendelser til forbrugerklagenævnet og at  \r\n\r\n forberede klagesagerne for nævnets afdelinger. </P>  \r\n\r\n<P CLASS=STK> <I>Stk. 2. </I> Sekretariatet påser, at følgende betingelser  \r\n\r\n for behandling i en af forbrugerklagenævnets afdelinger er opfyldt: </P>  \r\n\r\n<UL CLASS=PLAIN-LIST>  \r\n\r\n<LI>1) at forbrugeren forgæves har rettet henvendelse til den  \r\n\r\n erhvervsdrivende, </LI>  \r\n\r\n<LI>2) at klagen indbringes på en af nævnet udfærdiget formular, </LI>  \r\n\r\n<LI>3) at der i forbindelse med klagens indbringelse betales et gebyr på 25  \r\n\r\n kr. og </LI>  \r\n\r\n<LI>4) at der ud over det i punkt 3 nævnte beløb for behandling af klager  \r\n\r\n vedrørende køb af motorkøretøjer betales et gebyr på 400 kr., der  \r\n\r\n tilbagebetales til forbrugeren, hvis klagen ikke skønnes egnet til behandling  \r\n\r\n ved nævnet. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Oversendes en ved retten eller en voldgiftsret  \r\n\r\n anlagt sag til forbrugerklagenævnet efter anmodning fra en forbruger, anses  \r\n\r\n forbrugeren hermed for at have indbragt sagen for nævnet. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Sekretariatet videresender forbrugerens klage  \r\n\r\n til den erhvervsdrivende til udtalelse. Når sekretariatet har modtaget svar  \r\n\r\n fra den erhvervsdrivende, forelægges dette for klageren til udtalelse.  \r\n\r\n Sekretariatet drager i øvrigt omsorg for, at hver af parterne får kendskab  \r\n\r\n til oplysninger fra modparten, som må anses af betydning for sagens  \r\n\r\n afgørelse, og til skriftlige sagkyndige erklæringer indhentet til brug for  \r\n\r\n nævnsbehandlingen; dette gælder dog ikke, hvis en parts interesse i at kunne  \r\n\r\n benytte kendskab til oplysningerne findes at burde vige for afgørende hensyn  \r\n\r\n til offentlige eller private interesser. </P>  \r\n\r\n<P CLASS=STK> <I>Stk. 2. </I> Sekretariatet fastsætter en frist på normalt 14  \r\n\r\n dage for parterne til at afgive de under stk. 1 nævnte udtalelser og  \r\n\r\n eventuelt andre udtalelser, som sekretariatet finder påkrævede. Fristen  \r\n\r\n regnes fra datoen for sekretariatets anmodning til parterne om en udtalelse.  \r\n\r\n Hvis den erhvervsdrivende ikke er fremkommet med en udtalelse inden fristens  \r\n\r\n udløb, kan sekretariatet afgive sagen til behandling i en af nævnets  \r\n\r\n afdelinger, der kan beslutte at træffe afgørelse i sagen på det i øvrigt  \r\n\r\n foreliggende grundlag. Fremkommer forbrugeren ikke med en udtalelse inden  \r\n\r\n fristens udløb, kan sekretariatet anse klagen for bortfaldet. </P>  \r\n\r\n<P CLASS=STK> <I>Stk. 3. </I> Sekretariatet afslutter sagen, hvis den  \r\n\r\n erhvervsdrivende under sagens forberedelse opfylder forbrugerens krav. Det  \r\n\r\n samme gælder, hvis forbrugeren frafalder sin klage. </P>  \r\n\r\n<P CLASS=STK> <I>Stk. 4. </I> Sekretariatet kan afvise eller afgøre sagen,  \r\n\r\n jfr. § 13, stk. 1, nr. 4 og 5. </P>  \r\n\r\n<P CLASS=STK> <I>Stk. 5. </I> Sagen kan søges forligt mellem parterne af  \r\n\r\n sekretariatet. </P>  \r\n\r\n<P CLASS=STK> <I>Stk. 6. </I> Sager, der ikke er blevet afsluttet i medfør af  \r\n\r\n stk. 3 eller stk. 4, eller forlig, der ikke er blevet opfyldt, afgives af  \r\n\r\n sekretariatet til behandling i en af nævnets afdelinger. Nævnets formand kan  \r\n\r\n bestemme, at den sagsbehandler, der har forberedt sagen i sekretariatet, skal  \r\n\r\n forelægge sagen ved behandlingen i en nævnsafdeling. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Forbrugerklagenævnets afgørelse af de enkelte  \r\n\r\n sager træffes i et møde i en nævnsafdeling, hvori deltager et medlem af  \r\n\r\n formandskabet og 4 medlemmer, jfr. dog § 13, stk. 1, nr. 3, der repræsenterer  \r\n\r\n forbruger- og erhvervsinteresser. En nævnsafdeling er beslutningsdygtig, når  \r\n\r\n et medlem af formandskabet og mindst to medlemmer repræsenterende såvel  \r\n\r\n forbruger- som erhvervsinteresser er til stede. Er et nævnsmedlem, der  \r\n\r\n repræsenterer erhvervs- eller forbrugerinteresser, forhindret i at deltage i  \r\n\r\n et møde, tilfalder dette medlems stemme det tilstedeværende nævnsmedlem, der  \r\n\r\n repræsenterer henholdsvis erhvervs- eller forbrugerinteresser. Der føres  \r\n\r\n protokol over afdelingernes møder. </P>  \r\n\r\n<P CLASS=STK> <I>Stk. 2. </I> Afgørelsen træffes på det af sekretariatet  \r\n\r\n tilvejebragte grundlag. Nævnsafdelingen kan beslutte at udsætte sagens  \r\n\r\n behandling på yderligere oplysninger, ligesom afdelingen kan tilkalde  \r\n\r\n sagkyndige til nævnsbehandlingen. Nævnsafdelingens formand kan tillade, at  \r\n\r\n parterne og eventuelle vidner giver møde, hvis særlige omstændigheder taler  \r\n\r\n herfor. </P>  \r\n\r\n<P CLASS=STK> <I>Stk. 3. </I> Afgørelsen træffes efter en juridisk bedømmelse  \r\n\r\n af sagens omstændigheder. Nævnsafdelingen kan mægle forlig i sagen. </P>  \r\n\r\n<P CLASS=STK> <I>Stk. 4. </I> De tilstedeværende medlemmer af nævnsafdelingen  \r\n\r\n skal deltage i afgørelsen. Afgørelsen træffes ved almindelig stemmeflerhed.  \r\n\r\n</P>  \r\n\r\n<P CLASS=STK> <I>Stk. 5. </I> Sekretariatets medarbejdere har adgang til uden  \r\n\r\n stemmeret at deltage i rådslagningen. </P>  \r\n\r\n<P CLASS=STK> <I>Stk. 6. </I> Nævnsafdelingernes afgørelser og forlig skal  \r\n\r\n være skriftlige. Afgørelserne skal være ledsaget af en begrundelse. Både  \r\n\r\n afgørelser og forlig skal underskrives af afdelingens formand. Afdelingen  \r\n\r\n fastsætter en frist på normalt 30 dage til opfyldelse af afgørelsen eller  \r\n\r\n forliget. </P>  \r\n\r\n<P CLASS=STK> <I>Stk. 7. </I> Parterne modtager en kopi af afgørelsen eller  \r\n\r\n forliget, ligesom de underrettes om reglerne for indbringelse af sagen for  \r\n\r\n domstolene. </P>  \r\n\r\n<P CLASS=STK> <I>Stk. 8. </I> Såfremt nævnet bestemmer, at den tabende part  \r\n\r\n helt eller delvist skal afholde udgifterne ved indhentelse af sagkyndig  \r\n\r\n erklæring eller betalte gebyrer, jfr. lovens § 9, stk. 3, fastsættes en frist  \r\n\r\n på normalt 30 dage til opfyldelse af afgørelsen. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Sekretariatet indbringer sager for domstolene  \r\n\r\n på forbrugerens begæring og på dennes vegne, såfremt nævnets afgørelse eller  \r\n\r\n forlig indgået for nævnet ikke efterleves. </P>  \r\n\r\n<P CLASS=STK> <I>Stk. 2. </I> Sekretariatet drager omsorg for inkassering af  \r\n\r\n pålagte udgifter ved indhentelse af sagkyndig erklæring eller betalte  \r\n\r\n gebyrer, jfr. § 9, stk. 8. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Formanden kan beslutte, at en sag, hvori  \r\n\r\n afgørelse er truffet, eller forlig er indgået, skal genoptages, hvis særlige  \r\n\r\n grunde taler herfor, herunder navnlig i tilfælde af: </P>  \r\n\r\n<UL CLASS=PLAIN-LIST>  \r\n\r\n<LI>1) lovligt forfald hos en part, som ikke har ytret sig i sagen, </LI>  \r\n\r\n<LI>2) nye oplysninger, som - hvis de havde foreligget under behandlingen -  \r\n\r\n må antages at ville have medført et andet udfald af sagen. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Afgørelser, der er af principiel karakter eller  \r\n\r\n i øvrigt må antages af have almindelig interesse offentliggøres ved  \r\n\r\n formandens foranstaltning. </P>  \r\n\r\n<P CLASS=STK> <I>Stk. 2. </I> Sekretariatet tilsender hvert kvartal  \r\n\r\n industriministeriet en oversigt over sin virksomhed. Formanden udarbejder en  \r\n\r\n årsberetning, der tilsendes industriministeriet efter finansårets udløb. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Forretningsudvalget træffer afgørelse om  \r\n\r\n godkendelse af private klage- og ankenævn, jfr. lovens § 12, og behandler  \r\n\r\n generelle spørgsmål vedrørende klagesagers behandling i forbrugerklagenævnet,  \r\n\r\n herunder </P>  \r\n\r\n<UL CLASS=PLAIN-LIST>  \r\n\r\n<LI>1) spørgsmål om indstilling til industriministeriet om  \r\n\r\n forbrugerklagenævnets virksomhedsområde, </LI>  \r\n\r\n<LI>2) retningslinjerne for udvælgelse af nævnsmedlemmer og for deres  \r\n\r\n deltagelse i behandlingen af de enkelte sagskategorier, </LI>  \r\n\r\n<LI>3) spørgsmål om henlæggelse af behandlingen af visse klager til en  \r\n\r\n nævnsafdeling, hvor der alene deltager et medlem af formandskabet og 2  \r\n\r\n nævnsmedlemmer, der repræsenterer forbruger- og erhvervsinteresser, således  \r\n\r\n at disse er ligeligt fordelt, </LI>  \r\n\r\n<LI>4) spørgsmål om bemyndigelse til sekretariatet til udover i de i § 7,  \r\n\r\n stk. 2, nr. 1-4, nævnte tilfælde at afvise klager, der ikke skønnes egnede  \r\n\r\n til behandling ved nævnet, eller hvori det må anses for åbenbart, at der ikke  \r\n\r\n kan gives forbrugeren medhold, jfr. lovens § 7, </LI>  \r\n\r\n<LI>5) spørgsmål om bemyndigelse til sekretariatet til at træffe afgørelser i  \r\n\r\n visse sager, jfr. lovens § 5, stk. 2, </LI>  \r\n\r\n<LI>6) spørgsmål om fastlæggelse af retningslinjer for pålæggelse og  \r\n\r\n inddrivelse af udgifter og gebyrer, jfr. lovens § 9, stk. 3. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Forretningsudvalget er beslutningsdygtigt, når  \r\n\r\n formanden og mindst 2 medlemmer repræsenterende såvel forbruger- som  \r\n\r\n erhvervsinteresser er til stede. Er et forretningsudvalgsmedlem, der  \r\n\r\n repræsenterer erhvervs- eller forbrugerinteresser, forhindret i at deltage i  \r\n\r\n et møde, tilfalder dette medlems stemme det tilstedeværende  \r\n\r\n forretningsudvalgsmedlem, der repræsenterer henholdsvis erhvervs- eller  \r\n\r\n forbrugerinteresser. Beslutning træffes ved almindelig stemmeflerhed. </P>  \r\n\r\n<P CLASS=STK> <I>Stk. 3. </I> Forretningsudvalget indkaldes af formanden  \r\n\r\n efter behov. Formanden skal dog indkalde forretningsudvalget snarest muligt,  \r\n\r\n hvis mindst 2 medlemmer skriftligt fremsætter begæring herom. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Nævnets formand kan bemyndige en næstformand  \r\n\r\n eller sekretariatets leder til at handle på sine vegne. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Bekendtgørelsen træder i kraft den 1. september  \r\n\r\n 1982. Samtidig ophæves bekendtgørelse nr. 401 af 29. juli 1981. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Industriministeriet, den 10. juli 1982  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Erling Jensen </P>  \r\n\r\n<P CLASS=MINISTER ALIGN=RIGHT>/ Per Lund Thoft </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/07/1982"
        },
        {
            "displayName": "Accession",
            "displayValue": "B19820041205"
        },
        {
            "displayName": "Entydig dokumentidentifikation",
            "displayValue": "CM023663"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/09/2003"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "412"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "10/07/1982"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Forbrugerstyrelsen"
        },
        {
            "displayName": "Ressortministeriets journalnummer",
            "displayValue": "Industrimin. j.nr. 457-1-80"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}