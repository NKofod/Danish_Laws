{
    "id": 60304,
    "title": "Skrivelse om anvendelse af observationscelle, sikringscelle, fiksering m.v. (* 1) ",
    "documentTypeId": "200",
    "isSagsforlobPeriodValid": false,
    "shortName": "SKR nr 11232 af 27/05/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om anvendelse af observationscelle,  \r\n\r\n sikringscelle, fiksering m.v. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Hermed sendes et antal eksemplarer af Justitsministeriet, Direktoratet for  \r\n\r\n Kriminalforsorgens cirkulære af d.d. om anvendelse af observationscelle,  \r\n\r\n sikringscelle, fiksering mv. i Kriminalforsorgens anstalter og arresthusene.  \r\n\r\n</P>  \r\n\r\n<P>Cirkulæret, der træder i kraft den 1. juli 1994, er udarbejdet på grundlag  \r\n\r\n af en betænkning afgivet af arbejdsgruppen vedrørende anvendelse af  \r\n\r\n sikringscelle i Kriminalforsorgens anstalter og arresthuse i november 1992.  \r\n\r\n Når betænkningens forslag først gennemføres nu, skyldes bl.a., at  \r\n\r\n gennemførelsen har beroet på forhandlinger med lægernes organisationer  \r\n\r\n vedrørende fængselslægers arbejdsopgaver. </P>  \r\n\r\n<P>I tilslutning til cirkulæret bemærkes følgende: </P>  \r\n\r\n<P CLASS=PUNKT> <B>1.</B> Geografisk placering </P>  \r\n\r\n<P>Direktoratet kan tilslutte sig arbejdsgruppens forslag om, at antallet af  \r\n\r\n sikringsceller begrænses og tildels erstattes af observationsceller. Dog er  \r\n\r\n det besluttet, at sikringscellen i Arresthuset i Køge bevares, således at den  \r\n\r\n kan anvendes også af arresthusene i Syd- og Midtsjælland i tilfælde, hvor der  \r\n\r\n er behov herfor. </P>  \r\n\r\n<P>Der vedlægges oversigter over, hvilke institutioner der fremover vil være  \r\n\r\n forsynet med sikringscelle(r) og/eller obsevationscelle(r), jf.  <I>bilag  \r\n\r\n 1-2</I>  (* 2). Planerne forudsætter en række bygningsmæssige ændringer, som  \r\n\r\n ikke kan gennemføres straks i alle institutioner. Direktoratet (3. kontor)  \r\n\r\n vil tage initiativ til drøftelser med de enkelte arresthuse med henblik på en  \r\n\r\n løbende gennemførelse af planerne. Direktoratet henstiller, at der ikke  \r\n\r\n foretages bygningsmæssige ændringer med henblik på gennemførelse af planerne,  \r\n\r\n uden at dette forud er aftalt med direktoratet. </P>  \r\n\r\n<P>For så vidt angår anstalterne forudsættes eventuelle bygningsmæssige  \r\n\r\n ændringer, jf. nedenfor pkt. 2, foretaget af anstalten inden for den  \r\n\r\n godkendte rådighedsbevilling. Direktoratet anmoder om  <I>senest den 1.  \r\n\r\n september 1994</I>  at modtage oplysning om, hvornår de bygningsmæssige  \r\n\r\n ændringer forventes at være gennemført. </P>  \r\n\r\n<P>Når de planlagte sikrings- og observationsceller er indrettet, må der ikke  \r\n\r\n uden direktoratets godkendelse anvendes andre celler end almindelige celler,  \r\n\r\n inklusiv isolationsceller mv., samt observationsceller og sikringsceller i  \r\n\r\n standardiseret indretning. Direktoratets skrivelse af 21. september 1990 (KC  \r\n\r\n K-2-3) vil til den tid blive ophævet og erstattet af en skrivelse, der viser,  \r\n\r\n i hvilke institutioner der er godkendt sikrings- og observationsceller. </P>  \r\n\r\n<P CLASS=PUNKT> <B>2.</B> Indretning og udstyr </P>  \r\n\r\n<P>Direktoratet finder, at sikringsceller og observationsceller bør indrettes  \r\n\r\n og udstyres efter de af arbejdsgruppen foreslåede standarder. Endvidere  \r\n\r\n henstilles, at fikseringsmidler i fremtiden udføres/rekvireres i  \r\n\r\n overensstemmelsen med arbejdsgruppens forslag. Der henvises til  \r\n\r\n indstillingens Kap. 6.5. og 6.6. samt bilagene 5-7. </P>  \r\n\r\n<P CLASS=PUNKT> <B>3.</B> Anvendelse af sikringsceller </P>  \r\n\r\n<P>Planen forudsætter, at der kun bibeholdes sikringscelle(r) i de lukkede  \r\n\r\n anstalter (bortset fra Statsfængslet i Ringe), Københavns Fængsler samt i  \r\n\r\n fire store arresthuse: Ålborg, Århus, Esbjerg og Køge. Sikringscellen i  \r\n\r\n Arresthuset i Randers bibeholdes dog i en periode, indtil sikringscellen i  \r\n\r\n arresthuset i Ålborg er ombygget i overensstemmelse med indstillingens  \r\n\r\n forslag. Sikringscellerne i Statsfængslerne i Nyborg og Horsens betjener også  \r\n\r\n arrestafdelingerne, således at også varetægtsarrestanter i nærliggende  \r\n\r\n arresthuse kan overflyttes dertil, såfremt sikringscelleanbringelse er  \r\n\r\n påkrævet. </P>  \r\n\r\n<P>Direktoratet forudsætter, at de relativt få institutioner, som bibeholder  \r\n\r\n sikringscelle, stiller sig velvillige over for at modtage indsatte fra de  \r\n\r\n øvrige institutioner i tilfælde, hvor der er behov for en nærmere afklaring  \r\n\r\n af en indsats tilstand - og hvor observationscelleanbringelse findes  \r\n\r\n utilstrækkeligt hertil. I sådanne situationer bør institutionen uden  \r\n\r\n sikringscelle naturligvis være parat til at tage den indsatte tilbage, hvis  \r\n\r\n der viser sig ikke (længere) at være behov for sikringscelleanbringelse. </P>  \r\n\r\n<P CLASS=PUNKT> <B>4.</B> Anvendelse af observationsceller </P>  \r\n\r\n<P>Observationsceller vil blive indrettet i de institutioner, hvor der er  \r\n\r\n sikringscelle, og visse andre arresthuse samt eventuelt i to åbne fængsler,  \r\n\r\n jf. de vedlagte oversigter,  <I>bilag 1-2</I>  (* 2). </P>  \r\n\r\n<P>Betingelserne for at anvende observationscelle fremgår af cirkulærets § 1.  \r\n\r\n</P>  \r\n\r\n<P>Observationsceller må ikke anvendes til andre formål, medmindre der  \r\n\r\n foreligger ganske særlige omstændigheder, jf. § 7. Anvendelse af  \r\n\r\n observationsceller til andet formål forudsætter direktoratets forudgående  \r\n\r\n godkendelse eller, hvis en sådan ikke kan afventes, at direktoratets  \r\n\r\n godkendelse snarest muligt indhentes. Når observationscellen anvendes til  \r\n\r\n andet formål, skal der gøres notat herom. </P>  \r\n\r\n<P CLASS=PUNKT> <B>5.</B> Visation og omklædning </P>  \r\n\r\n<P>Ved anbringelse i sikringscelle <I>skal</I> der foretages visitation og  \r\n\r\n ske omklædning, jf. § 9. Omklædning indebærer, at den indsatte skal afklædes  \r\n\r\n og som minimum have institutionens underbenklæder på igen. Derudover skal der  \r\n\r\n tilbydes såvel mænd som kvinder en undertrøje. </P>  \r\n\r\n<P>Ved anbringelse i observationscelle beror det på en konkret vurdering,  \r\n\r\n hvorvidt - og eventuelt i hvilket omfang - visitation og omklædning er  \r\n\r\n nødvendig, jf. § 3. </P>  \r\n\r\n<P>Cirkulæret om visitation af de indsatte og deres opholdsrum er samtidig  \r\n\r\n hermed ændret i overensstemmelse med ovenstående. </P>  \r\n\r\n<P CLASS=PUNKT> <B>6.</B> Lægetilsyn </P>  \r\n\r\n<P> <I>a. Sikringscelleanbringelse med fiksering</I>  </P>  \r\n\r\n<P>Hvis den indsatte fikseres, skal læge tilkaldes omgående med henblik på,  \r\n\r\n at lægetilsyn kan finde sted så hurtigt, som det kan lade sig gøre, medmindre  \r\n\r\n lægen har sikret sig, at lægeligt tilsyn er åbenbart unødvendigt. </P>  \r\n\r\n<P>Udgangspunktet er fortsat, at tilkald af læge er det første, der skal  \r\n\r\n foretages, efter at fikseringen er gennemført. Dette er ikke til hinder for,  \r\n\r\n at der fra den pågældendes afdeling i institutionen indhentes oplysninger om  \r\n\r\n indsattes adfærd, helbredstilstand og lignende med henblik på at  \r\n\r\n tilvejebringe oplysninger, der kan have indflydelse på lægens beslutning om,  \r\n\r\n hvor hurtigt lægetilsyn skal ske. Det er ej heller til hinder for, at der  \r\n\r\n lokalt fastsættes retningslinjer, hvorefter den ansvarlige for fikseringen  \r\n\r\n underretter en sygeplejerske, der er til stede i institutionen, med henblik  \r\n\r\n på, at denne kan foretage lægetilkaldet. Det er imidlertid en forudsætning,  \r\n\r\n at indhentelse af oplysninger eller underretning af sygeplejerske kan ske i  \r\n\r\n løbet af ganske få minutter. Folketingets Ombudsmand har i en konkret sag  \r\n\r\n udtalt, at han ikke finder, at lægetilkald 10 minutter efter fiksering er i  \r\n\r\n overensstemmelse med gældende regler, hvilket direktoratet har taget til  \r\n\r\n efterretning. </P>  \r\n\r\n<P>I forbindelse med tilkald af læge er det ikke personalets opgave at  \r\n\r\n foretage en vurdering af den indsattes eventuelle sygdom eller tilskadekomst.  \r\n\r\n Personalet skal alene give lægen de faktiske oplysninger, hvorefter  \r\n\r\n vurderingen af eventuelle sygdomstegn bør overlades til lægen. </P>  \r\n\r\n<P>Hvis fikseringen helt undtagelsesvis varer ud over et døgn, skal lægen  \r\n\r\n orienteres dagligt, således at lægetilsyn kan finde sted, medmindre lægen  \r\n\r\n finder det åbenbart unødvendigt, jf. § 13, stk. 5. </P>  \r\n\r\n<P> <B>b. Anbringelse i sikringscelle uden fiksering, i observationscelle  \r\n\r\n eller anvendelse af andre sikringsmidler, jf. kapitel IV</B>  </P>  \r\n\r\n<P>I disse tilfælde skal læge tilkaldes, hvis der er konkret mistanke om  \r\n\r\n sygdom eller, hvis den indsatte selv begærer lægehjælp. Hvis anbringelse i  \r\n\r\n sikringscelle varer mere end et døgn, skal lægen orienteres dagligt, således  \r\n\r\n at han bl.a. ud fra sit kendskab til den indsatte kan vurdere, om lægetilsyn  \r\n\r\n er nødvendigt. </P>  \r\n\r\n<P>Tilsvarende regler vil samtidig hermed blive indført for så vidt angår  \r\n\r\n anvendelse af håndjern og magtanvendelse. </P>  \r\n\r\n<P> <B>c. Fælles bestemmelser vedrørende lægetilkald</B>  </P>  \r\n\r\n<P>Der skal gøres notat på observationsskema første gang, lægen er søgt  \r\n\r\n tilkaldt samt - hvis kontakt ikke opnås straks - ved alle efterfølgende  \r\n\r\n forsøg. </P>  \r\n\r\n<P>Uanset at lægetilsyn har fundet sted, påhviler der personalet en  \r\n\r\n forpligtelse til at være opmærksom på eventuelle sygdomstegn, der bør give  \r\n\r\n anledning til fornyet lægetilkald. </P>  \r\n\r\n<P>Direktoratet skal henstille, at de institutioner, der har sikringscelle,  \r\n\r\n overvejer, om der er behov for at tage initiativer til styrkelse af  \r\n\r\n samarbejdet med læger i lokalområdet vedrørende tilsyn med  \r\n\r\n sikringscelleanbragte, jf. bilag 8 til den ovennævnte &#187;Indstilling om  \r\n\r\n observationscelle og sikringscelle&#171;. </P>  \r\n\r\n<P CLASS=PUNKT> <B>7.</B> Personalets tilsyn </P>  \r\n\r\n<P>En indsat, der er fikseret, skal have fast vagt, jf. § 13, stk. 2. Den for  \r\n\r\n anbringelsen ansvarlige drager omsorg for, at der umiddelbart efter  \r\n\r\n fikseringen udpeges en fast vagt. Begrebet fast vagt, der svarer til det  \r\n\r\n tilsvarende begreb inden for psykiatrien, er beskrevet i § 5, stk. 3 og 4.  \r\n\r\n Det bør så vidt muligt sikres, at den faste vagt er en erfaren, fastansat  \r\n\r\n medarbejder, fortrinsvis med et godt kendskab til den fikserede. Det bør så  \r\n\r\n vidt muligt undgås, at den der udpeges til at være fast vagt, har deltaget i  \r\n\r\n den aktuelle fiksering. </P>  \r\n\r\n<P>Indsatte, der er anbragt i sikringscelle uden fiksering eller i  \r\n\r\n observationscelle eller er undergivet andre sikringsmidler, jf. Kap. IV, skal  \r\n\r\n jævnligt tilses af personalet. Hvor hyppigt tilsyn skal ske vil bero på en  \r\n\r\n konkret vurdering. I visse tilfælde vil der også i disse situationer kunne  \r\n\r\n være behov for fast vagt eller i hvert fald meget hyppige observationer, mens  \r\n\r\n det i andre tilfælde kan være tilstrækkeligt at tilse med noget længere  \r\n\r\n intervaller. </P>  \r\n\r\n<P>I forbindelse med anbringelse af indsatte i observationscelle eller  \r\n\r\n sikringscelle skal der udfyldes et observationsskema, jf. §§ 6 og 15, samt  \r\n\r\n nedenfor punkt 8. Skema vedrørende anbringelse i sikringscelle skal også  \r\n\r\n udfyldes, hvis den indsatte er undergivet andre sikringsmidler efter Kap. IV.  \r\n\r\n Hvis den indsatte er fikseret, er den faste vagt ansvarlig for, at der gøres  \r\n\r\n notat på skemaet vedrørende tilsyn af såvel den faste vagt som andre, der  \r\n\r\n tilser den indsatte, herunder sygeplejerske. </P>  \r\n\r\n<P CLASS=PUNKT> <B>8.</B> Indberetning mv. </P>  \r\n\r\n<P>Lederen af institutionen er ansvarlig for overholdelse af reglerne i  \r\n\r\n forbindelse med sikrings- og observationscelleanbringelse, herunder for  \r\n\r\n kontrollen med, at rapporterne er korrekt udfyldt. </P>  \r\n\r\n<P>Bestemmelsen om, at genpart af rapportblanketterne ved hvert kvartals  \r\n\r\n udløb skal indsendes til direktoratet (det tidligere cirkulæres § 8, stk. 3,)  \r\n\r\n er ophævet. Genpart af rapportblanketter vedrørende anbringelse i  \r\n\r\n sikringscelle for 2. kvartal 1994 bedes indsendt som hidtil. Til brug for den  \r\n\r\n løbende statistiske analyse af området skal der fremover foretages  \r\n\r\n indberetning om anbringelser i sikringscelle med og uden fiksering samt i  \r\n\r\n observationscelle på særlige skemaer, der vedlægges, <I>bilag 3 og 4</I> . (*  \r\n\r\n 2). Indberetningsskemaet indeholder oplysninger om antal og varighed af  \r\n\r\n sikringscelleanbringelser med og uden fiksering samt af  \r\n\r\n observationscelleanbringelser. Indberetningsskemaet skal indsendes til  \r\n\r\n direktoratet snarest muligt efter udløbet af hvert kvartal. </P>  \r\n\r\n<P>Indberetningsskemaer vil fremover kunne rekvireres fra Statsfængslet i  \r\n\r\n Nyborg  <I>blanket 156</I> (sikringscelle) og <I>156 A</I>  \r\n\r\n  (observationscelle). </P>  \r\n\r\n<P>Det bemærkes, at anvendelse af andre sikringsmidler i medfør af Kap. IV  \r\n\r\n skal indberettes som sikringscelleanbringelse. </P>  \r\n\r\n<P CLASS=PUNKT> <B>9.</B> Rapporter og observationsskemaer </P>  \r\n\r\n<P>Der vedlægges nye rapporter og observationsskemaer samt en vejledning om  \r\n\r\n brugen af disse i forbindelse med anbringelse af indsatte i observationscelle  \r\n\r\n og sikringscelle  <I>(bilag 5</I> (* 2). </P>  \r\n\r\n<P>Rapporter og observationsskemaer vil fremover kunne rekvireres fra  \r\n\r\n Statsfængslet i Nyborg  <I>(blanket 110 A</I> og  <I>107 A - (gule)</I> -  \r\n\r\n rapport og observationsskema til brug ved observationscelleanbringelse - og  \r\n\r\n<I>(blanket 110</I>  og  <I>107 - (røde)</I>  til brug ved  \r\n\r\n sikringscelleanbringelse. </P>  \r\n\r\n<P CLASS=PUNKT> <B>10.</B> Lokale instrukser </P>  \r\n\r\n<P>Direktoratet forudsætter, at der på det enkelte tjenestested fastsættes  \r\n\r\n retningslinjer for proceduren for sikringscelleanbringelser og fiksering,  \r\n\r\n herunder for placering af ansvaret for reglernes overholdelse. </P>  \r\n\r\n<P CLASS=PUNKT> <B>11.</B> Personaletimeforbrug </P>  \r\n\r\n<P>Timeforbrug i forbindelse med fast vagt indeholdes i anstalternes udmeldte  \r\n\r\n timeramme og indberettes til direktoratet, tjenestetidskontoret, på det  \r\n\r\n månedlige personaleindberetningsskema, pkt. D, &#187;Bruttoforbrug&#171;,  \r\n\r\n linie 25, &#187;Timer til andet&#171;. Arresthusene indberetter timeforbruget  \r\n\r\n på det månedlige personaleopgørelsesskema, pkt. E, &#187;DFK-timer&#171;,  \r\n\r\n linie 40, &#187;Andet&#171;. Timeforbruget tilføres arresthuset i forbindelse  \r\n\r\n med anden indstationering. På personaleopgørelsesskemaet noteres endvidere  \r\n\r\n begrundelsen for timeforbruget. </P>  \r\n\r\n<P>Direktoratets tjenestetidskontor vil snarest optage forhandling med Dansk  \r\n\r\n Fængselsforbund med henblik på en vurdering af omfanget af de  \r\n\r\n personaleressourcer, der skal tilføres de enkelte arresthuse, dels i  \r\n\r\n forbindelse med fast vagt ved sikringscelleanbringelse, dels ved tidvis  \r\n\r\n observation af indsatte anbragt i observationscelle i tidsrummet mellem kl.  \r\n\r\n 22.00 og 07.00. </P>  \r\n\r\n<P CLASS=PUNKT> <B>12.</B> Ikrafttræden mv. </P>  \r\n\r\n<P>Cirkulæret træder i kraft  <I>den 1. juli 1994.</I>  </P>  \r\n\r\n<P>Fra denne dato bedes indberetning til direktoratet om sikrings- og  \r\n\r\n observationscelleanbringelse ske ved brug af de nye indberetningsskemaer -  \r\n\r\n blanket 156 og 156 A, <I>(bilag 3</I> og <I>4)</I> , jf. ovenfor afsnit 8.  \r\n\r\n</P>  \r\n\r\n<P>Cirkulæret og denne skrivelse vil snarest blive udsendt til optagelse i  \r\n\r\n Kriminalforsorgens Cirkulæresamling mv. </P>  \r\n\r\n<P>E.B. </P>  \r\n\r\n<P>Annette Esdorf </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Forskriften er optaget i Kriminalforsorgens Cirkulæresamling (KC  \r\n\r\n K-1-2) </P>  \r\n\r\n<P>(* 2) Bilag udeladt </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19941123254"
        },
        {
            "displayName": "Entydig dokumentidentifikation",
            "displayValue": "CM019261"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "27/09/2002"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11232"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "27/05/1994"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "DFK. j.nr. 4k. 94-142-15"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}