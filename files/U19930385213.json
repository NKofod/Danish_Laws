{
    "id": 39189,
    "title": "Konfliktvarsel. Lovligt fagligt formål.(* 1) (* 2) De danske Landboforeninger som mandatar for gårdejer Laurentius Schilderink, Ribe (advokat Mogens Gaarden) mod Landsorganisationen i Danmark for Specialarbejderforbundet i Danmark (konsulent Leo    Lybæk Hansen). Dommere: Arnold Hansen, Otto Hansen, Mads Kofod, Allan Nielsen, Erik Nielsen, Preben A. Petersen og Riis (retsformand). ",
    "documentTypeId": "260",
    "isSagsforlobPeriodValid": false,
    "shortName": "DOM nr 3852 af 10/12/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Strejke- og blokadevarsel og varsel om sympatikonflikt mod gårdejer,  \r\n\r\n der ikke ønskede at indgå overenskomst med SiD, ikke retmæssige. </I> </P>  \r\n\r\n<P> <I>En uorganiseret gårdejer ønskede ikke at indgå overenskomst med SiD.  \r\n\r\n</I> </P>  \r\n\r\n<P> <I>I den anledning varslede SiD strejke og blokade mod ham, ligesom SiD  \r\n\r\n varslede sympatikonflikt over for Mejeribrugets Arbejdsgiverforening, i form  \r\n\r\n af forbud for SiDs medlemmer mod til- og frakørsel af mælk og mejeriprodukter  \r\n\r\n til og fra gårdejeren. </I> </P>  \r\n\r\n<P> <I>Gårdejeren indbragte konfliktvarslernes lovlighed for Arbejdsretten,  \r\n\r\n der udtalte, at SiD ved at have indgået overenskomst for jordbrug med Land-  \r\n\r\n og Skovbrugets Arbejdsgivere havde godtgjort, at området hørte ind under SiDs  \r\n\r\n naturlige faglige område. Indklagedes interesse fandtes imidlertid ikke at  \r\n\r\n have den fornødne styrke og aktualitet til at legitimere brugen af  \r\n\r\n kampskridt. Der var herved ikke lagt vægt på, at de to hos gårdejeren ansatte  \r\n\r\n medhjælpere ikke var medlemmer af SiD, men på, at det måtte lægges til grund,  \r\n\r\n at det er almindeligt, at gårdejere, der kun har brug for en eller to  \r\n\r\n medhjælpere, ansætter unge medhjælpere for en aftalt periode, og at det er  \r\n\r\n sjældent, at sådanne gårdejere og medhjælpere er organiserede. Den varslede  \r\n\r\n hovedkonflikt ansås herefter ulovlig, og den varslede sympatikonflikt ansås  \r\n\r\n ulovlig i forhold til gårdejeren. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Konfliktvarsel. Lovligt fagligt formål.(* 1) (*  \r\n\r\n 2) De danske Landboforeninger som mandatar for gårdejer Laurentius  \r\n\r\n Schilderink, Ribe (advokat Mogens Gaarden) mod Landsorganisationen i Danmark  \r\n\r\n for Specialarbejderforbundet i Danmark (konsulent Leo Lybæk Hansen). Dommere:  \r\n\r\n Arnold Hansen, Otto Hansen, Mads Kofod, Allan Nielsen, Erik Nielsen, Preben  \r\n\r\n A. Petersen og Riis (retsformand). </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har De danske Landboforeninger som mandatar for gårdejer  \r\n\r\n Laurentius Schilderink, Ribe, indklaget Landsorganisationen i Danmark for  \r\n\r\n Specialarbejderforbundet i Danmark for Arbejdsretten og nedlagt følgende  \r\n\r\n påstande: </P>  \r\n\r\n<P>Principalt. </P>  \r\n\r\n<P>Den af indklagede over for klager ved skrivelser af 23. juli 1993 og 5.  \r\n\r\n august 1993 varslede hovedkonflikt i form af strejke og blokade med  \r\n\r\n tilhørende sympatikonflikt kendes ulovlig i forhold til klager. </P>  \r\n\r\n<P>Subsidiært. </P>  \r\n\r\n<P>Den sympatikonflikt, som indklagede i hovedkonfliktens varslingsskrivelser  \r\n\r\n af 23. juli 1993 og 5. august 1993 til klager har forbeholdt at iværksætte -  \r\n\r\n og som foreløbig er varslet ved skrivelser af 31. august 1993 og 9. september  \r\n\r\n 1993 over for Sammenslutningen af Landbrugets Arbejdsgiverforeninger - kendes  \r\n\r\n ulovlig i forhold til klager. </P>  \r\n\r\n<P>Indklagede har påstået frifindelse. </P>  \r\n\r\n<P>Sagens omstændigheder er følgende: </P>  \r\n\r\n<P>Gårdejer Laurentius Schilderink, der er 31 år og hollandsk statsborger,  \r\n\r\n har i 5-6 år drevet landbrugsvirksomhed her i landet. Han driver nu ejendomme  \r\n\r\n på i alt ca. 160 hektar. Bedriften er tilrettelagt rationelt. Jorden drives  \r\n\r\n udelukkende med majs og græs, medens en besætning på ca. 170 køer er samlet i  \r\n\r\n en moderne stald. I de første år efter etableringen her i landet havde  \r\n\r\n gårdejer Schilderink en ung mand som medhjælp, hvorefter hans broder var  \r\n\r\n ansat som medhjælp i et par år. Der er fra den 1. april 1993 og den 3.  \r\n\r\n september 1993 ansat en fuldtidsmedhjælper og en halvtidsmedhjælper. Begge  \r\n\r\n medhjælpere er hollandske statsborgere. Fuldtidsmedhjælperen er født i 1970.  \r\n\r\n Halvtidsmedhjælperen er fuldtidsmedhjælperens samlever og født i 1969. De er  \r\n\r\n begge ansat for en periode på 1 år. Arbejdstiden er gennemsnitlig 47 og 19  \r\n\r\n 1/2 time om ugen. Lønnen er 13.000 kroner og 7.000 kroner om måneden plus  \r\n\r\n kost og logi. Medhjælperne bor i halvdelen af et stuehus på 250 m2 mod  \r\n\r\n betaling af den skattemæssige værdi af boligen. Medhjælpernes arbejde består  \r\n\r\n i det væsentlige i at passe kvægbesætningen. </P>  \r\n\r\n<P>Gårdejer Laurentius Schilderink er ikke organiseret og ønsker heller ikke  \r\n\r\n at være det. Det samme gælder medhjælperne. </P>  \r\n\r\n<P>Fuldtidsmedhjælperens løn er 3.070,75 kroner mindre pr. måned end lønnen  \r\n\r\n efter overenskomsten for jordbrug mellem Land- og Skovbrugets Arbejdsgivere  \r\n\r\n og Specialarbejderforbundet i Danmark. </P>  \r\n\r\n<P>Halvtidsmedhjælperens løn er ca. 1500 kroner større pr. måned end lønnen  \r\n\r\n efter overenskomsten for jordbrug mellem Land- og Skovbrugets Arbejdsgivere  \r\n\r\n og Specialarbejderforbundet i Danmark. </P>  \r\n\r\n<P>Specialarbejderforbundet i Danmark tilskrev den 23. juli 1993 gårdejer  \r\n\r\n Schilderink således: </P>  \r\n\r\n<P>&#187;Varsling af strejke, blokade og sympatistrejke. </P>  \r\n\r\n<P>Under henvisning til, at det ikke har været muligt at få afsluttet  \r\n\r\n forhandlingerne med deraf følgende vedtagelse af en overenskomst gældende for  \r\n\r\n Deres virksomhed og vor fagforening, skal vi hermed meddele Dem, at der under  \r\n\r\n forudsætning af SiD's kompetente forsamlings godkendelse vil blive etableret  \r\n\r\n strejke fra: </P>  \r\n\r\n<P>Mandag, den 2. august 1993 ved arbejdstids begyndelse. </P>  \r\n\r\n<P>Vi kan samtidig meddele, at der vil blive forsøgt etableret sympatistrejke  \r\n\r\n snarest muligt herefter, således at organiseret arbejdskraft ikke må levere,  \r\n\r\n af- og pålæsse varer til og fra Deres virksomhed. </P>  \r\n\r\n<P>Fagforeningen er naturligvis indforstået med, at man forsøger problemerne  \r\n\r\n løst gennem forhandling. </P>  \r\n\r\n<P>En sådan forhandling kan fortsat aftales vore kontorer imellem, eventuelt  \r\n\r\n pr. telefon.&#171; </P>  \r\n\r\n<P>Specialarbejderforbundet i Danmark tilskrev den 5. august 1993 gårdejer  \r\n\r\n Schilderink således: </P>  \r\n\r\n<P>&#187;Vedrørende oprettelse af overenskomst. </P>  \r\n\r\n<P>Fra Specialarbejderforbundets afdeling i Ribe har vi modtaget indberetning  \r\n\r\n om, at det ikke har været muligt at oprette overenskomst med Deres  \r\n\r\n virksomhed. </P>  \r\n\r\n<P>Afdelingen har samtidig anmodet om tilladelse til iværksættelse af  \r\n\r\n strejke/blokade mod Deres virksomhed. </P>  \r\n\r\n<P>Vi skal derfor meddele, at anmodningen har været forelagt forbundets  \r\n\r\n kompetente forsamling, som har givet tilladelse til, at der foretages  \r\n\r\n forberedende kampskridt, herunder etablering af strejke/blokade mod Deres  \r\n\r\n virksomhed, samt om nødvendigt etablering af sympatikonflikt, hvilket vil  \r\n\r\n være ensbetydende med manglende afhentning af virksomhedens produkter samt  \r\n\r\n levering af foderstoffer m.v. </P>  \r\n\r\n<P>Da det ikke på mødet den 28. juli 1993, var muligt at oprette overenskomst  \r\n\r\n på virksomheden, skal det meddeles, at vi dog ikke betragter dette møde som  \r\n\r\n et udtømmende forsøg på en forhandlingsløsning. </P>  \r\n\r\n<P>Det vil derfor være muligt for Dem, såfremt De vil indgå overenskomst, at  \r\n\r\n rette henvendelse til forretningsfører Steen Andersen efter den 9. august  \r\n\r\n 1993 dog senest den 18. august 1993 kl. 12,00. </P>  \r\n\r\n<P>Vi skal derfor meddele, at der såfremt der ikke er fundet en  \r\n\r\n forhandlingsløsning inden den 18. august 1993 med virkning fra arbejdstids  \r\n\r\n begyndelse torsdag den 19. august 1993 vil blive iværksat strejke/blokade mod  \r\n\r\n Deres virksomhed. </P>  \r\n\r\n<P>Skulle vi dog inden den 18. august 1993 modtage meddelelse om, at Deres  \r\n\r\n virksomhed har søgt medlemskab af Land- og Skovbrugets Arbejdsgivere, vil vi  \r\n\r\n tage sagen op til fornyet overvejelse. </P>  \r\n\r\n<P>I håb om at høre fra Dem i forlængelse af den 9. august 1993.&#171; </P>  \r\n\r\n<P>Specialarbejderforbundet i Danmark tilskrev den 25. august 1993  \r\n\r\n Mejeribrugets Arbejdsgiverforening således: </P>  \r\n\r\n<P>&#187;Vedrørende 1. sympatikonfliktvarsel. </P>  \r\n\r\n<P>Til støtte for forbundets GLS-gruppes bestræbelser på at få oprettet  \r\n\r\n overenskomst med gårdejer Laurentius Scheldering, Søndermarksvej 17, 6760  \r\n\r\n Ribe, skal vi hermed meddele, at vort forbunds ledelse har besluttet at  \r\n\r\n forelægge vor kompetente forsamling, at der til støtte for ovennævnte  \r\n\r\n konflikt iværksættes arbejdsstandsning for de af vort forbunds medlemmer, der  \r\n\r\n er beskæftiget med til- og frakørsel af mælk og mejeriprodukter ved MD Foods  \r\n\r\n A.m.b.a., Region Syd, Røddingvej 23, Brændstrup, 6630 Rødding. </P>  \r\n\r\n<P>Omfanget af konflikten, og på hvilket tidspunkt den skal træde i kraft,  \r\n\r\n sker i henhold til den beslutning vor kompetente forsamling vil træffe, og  \r\n\r\n vil være indeholdt i 2. sympatikonfliktvarsel fra Landsorganisationen i  \r\n\r\n Danmark.&#171; </P>  \r\n\r\n<P>Specialarbejderforbundet i Danmark tilskrev den 26. august 1993 gårdejer  \r\n\r\n Peder Gæmelke, Røjgård, Vejen, således: </P>  \r\n\r\n<P>&#187;Vedrørende oprettelse af overenskomst med gårdejer Laurentius  \r\n\r\n Schilderink, Søndermarksvej 17, Ribe. </P>  \r\n\r\n<P>./. Hermed fremsendes som aftalt et eksemplar af  \r\n\r\n tiltrædelsesoverenskomsten for jordbrug. </P>  \r\n\r\n<P>Som det fremgår, har vi tilladt os at udfylde hele overenskomsten, således  \r\n\r\n at gårdejer Laurentius Schilderink kun med sin underskrift skal bekræfte, at  \r\n\r\n han har indgået på denne overenskomst. </P>  \r\n\r\n<P>Samtidig har vi fra vores SiD Ribe afdeling modtaget meddelelse om, at man  \r\n\r\n ønsker et møde til fornyet drøftelse af overenskomsten. </P>  \r\n\r\n<P>Vi kan dog på forhånd meddele, såfremt en drøftelse skal gå på anden end  \r\n\r\n enten en tiltrædelsesoverenskomst eller en indmeldelse i Land- og Skovbrugets  \r\n\r\n Arbejdsgivere, vil mødet være formålsløst, da vi ikke ønsker at indgå aftaler  \r\n\r\n af anden art. </P>  \r\n\r\n<P>Ligeledes kan det oplyses, at vi d.d. har foranlediget iværksættelse af  \r\n\r\n sympatiblokade til ikrafttræden den 17. september 1993 på mejeriområdets  \r\n\r\n transportside.&#171; </P>  \r\n\r\n<P>Den fremsendte tiltrædelsesoverenskomst indeholdt i § 8 følgende  \r\n\r\n bestemmelse: </P>  \r\n\r\n<P>&#187;ORGANISATIONSFORHOLD. </P>  \r\n\r\n<P>Undertegnede arbejdsgiver er indforstået med, at der kun beskæftiges  \r\n\r\n medlemmer af Specialarbejderforbundet i Danmark. </P>  \r\n\r\n<P>Denne overenskomst er sideløbende med den til en hver tid gældende  \r\n\r\n overenskomst for Jordbrug indgået mellem Specialarbejderforbundet i Danmark  \r\n\r\n og Land- og Skovbrugets Arbejdsgivere.&#171; </P>  \r\n\r\n<P>Overenskomsten for jordbrug mellem Land- og Skovbrugets Arbejdsgivere og  \r\n\r\n Specialarbejderforbundet i Danmark indeholder i § 25 følgende bestemmelse:  \r\n\r\n</P>  \r\n\r\n<P>&#187;ORGANISATIONSFORHOLD </P>  \r\n\r\n<P>1. Landbrug og maskinstationer: </P>  \r\n\r\n<P>Ved landbrugs- og maskinstationsarbejde indgår arbejdsgiverne på som  \r\n\r\n hidtil at beskæftige medlemmer af Specialarbejderforbundet i Danmark. </P>  \r\n\r\n<P>2. Frugtplantager: </P>  \r\n\r\n<P>Ved arbejde i frugtplantager bør voksne så vidt muligt være medlemmer af  \r\n\r\n Specialarbejderforbundet i Danmark, herfra undtages dog kortvarigt  \r\n\r\n beskæftigelse. Stridigheder om arbejderes tilhørsforhold til andet forbund er  \r\n\r\n arbejdsgiveren uvedkommende. </P>  \r\n\r\n<P>3. Minkfarme: </P>  \r\n\r\n<P>Minkfarme indgår på fortrinsvis at beskæftige medlemmer af  \r\n\r\n Specialarbejderforbundet i Danmark.&#171; </P>  \r\n\r\n<P>Specialarbejderforbundet i Danmark tilskrev den 31. august 1993  \r\n\r\n Sammenslutningen af Landbrugets Arbejdsgiverforeninger således: </P>  \r\n\r\n<P>&#187;Vedrørende 1. sympatikonfliktvarsel </P>  \r\n\r\n<P>Til støtte for forbundets GLS-gruppes bestræbelser på at få oprettet  \r\n\r\n overenskomst med gårdejer Laurentius Scheldering, Søndermarksvej 17, 6760  \r\n\r\n Ribe, skal vi hermed meddele, at vort forbunds ledelse har besluttet at  \r\n\r\n forelægge vor kompetente forsamling, at der til støtte for ovennævnte  \r\n\r\n konflikt iværksættes arbejdsstandsning for de af vort forbunds medlemmer, der  \r\n\r\n er beskæftiget med til- og frakørsel af mælk og mejeriprodukter ved MD Foods  \r\n\r\n Branderup Mejeri, Branderup Bygade 13, 6535 Branderup. </P>  \r\n\r\n<P>Omfanget af konflikten, og på hvilket tidspunkt den skal træde i kraft,  \r\n\r\n sker i henhold til den beslutning vor kompetente forsamling vil træffe, og  \r\n\r\n vil være indeholdt i 2. sympatikonfliktvarsel fra Landsorganisationen i  \r\n\r\n Danmark.&#171; </P>  \r\n\r\n<P>Landsorganisationen i Danmark tilskrev den 9. september 1993  \r\n\r\n Sammenslutningen af Landbrugets Arbejdsgiverforeninger således: </P>  \r\n\r\n<P>&#187;Vedr.: 2. sympatikonfliktvarsel </P>  \r\n\r\n<P>Ved anbefalet skrivelse af 31. august 1993 til Sammenslutningen af  \r\n\r\n Landbrugets Arbejdsgiverforeninger, Forretningsudvalget, har  \r\n\r\n Specialarbejderforbundet i Danmark meddelt, at forbundet - til støtte for en  \r\n\r\n af forbundet varslet konflikt mod gårdejer Laurentius Scheldering,  \r\n\r\n Søndermarksvej 17, 6760 Ribe - agter at forelægge sin kompetente forsamling  \r\n\r\n forslag om iværksættelse af sympatikonflikt. </P>  \r\n\r\n<P>Hovedkonflikten mod gårdejer Laurentius Scheldering blev iværksat fra og  \r\n\r\n med torsdag den 19. august 1993 ved normal arbejdstids begyndelse. </P>  \r\n\r\n<P>Under henvisning hertil skal vi meddele, at de kompetente forsamlinger i  \r\n\r\n såvel forbundet som Landsorganisationen har besluttet at iværksætte  \r\n\r\n sympatikonflikten således, at intet medlem af forbundet beskæftiget hos MD  \r\n\r\n Foods, Branderup Mejeri, Branderup Bygade 13, 6535 Branderup, fra og med  \r\n\r\n mandag den 20. september 1993 ved normal arbejdstids begyndelse må beskæftige  \r\n\r\n sig med til- og frakørsel af mælk og mejeriprodukter fra ovennævnte  \r\n\r\n virksomhed.&#171; </P>  \r\n\r\n<P>Gårdejer Laurentius Schilderink har herefter fra den 20. september 1993  \r\n\r\n været afskåret fra at levere mælk til mejeriet i Branderup. Han har i stedet  \r\n\r\n leveret mælk til Albyer, Nordfriesland Mejeri. </P>  \r\n\r\n<P>De danske Landboforeninger har den 21. september 1993 udarbejdet følgende  \r\n\r\n notat: </P>  \r\n\r\n<P>&#187;Facts om beskæftigelse og ansættelsesforhold i landbruget (1992)  \r\n\r\n</P>  \r\n\r\n<PRE>  \r\n\r\n Antal landbrug ialt           72.000  \r\n\r\n Antal faste, fremmede  \r\n\r\n medhjælpere                   13.100  \r\n\r\n Antal faste medhjælpere  \r\n\r\n ialt (incl. familie)          17.300  \r\n\r\n Antal bedrifter med fast,  \r\n\r\n fremmed medhjælp              12.000  \r\n\r\n</PRE>  \r\n\r\n<P>- Kun ca. 16 pct. af bedrifterne har faste medhjælpere </P>  \r\n\r\n<P>- Det gennemsnitlige antal medhjælpere er 1,4 </P>  \r\n\r\n<P>- Kun ca 500 landmænd har mere end 3 faste medhjælpere </P>  \r\n\r\n<P>(Ovenstående tal vedr. alene landbrug - gartneri m.v. er ikke medregnet)  \r\n\r\n</P>  \r\n\r\n<P>Kilde: Specialudskrift fra Danmarks Statistik, 1993 </P>  \r\n\r\n<P>Land- og Skovbrugets Arbejdsgivere har ialt ca. 1.400 medlemmer. Heraf er  \r\n\r\n en betydelig del dog skovbrug, maskinstationer, foderstofvirksomheder samt  \r\n\r\n andre virksomheder med tilknytning til jordbruget. Mindre end 1000  \r\n\r\n landbrugsbedrifter - eller under 10 pct. af de bedrifter der har fast fremmed  \r\n\r\n medhjælp - er således dækket af overenskomst med SID gennem medlemskab af  \r\n\r\n Land- og Skovbrugets Arbejdsgivere.&#171; </P>  \r\n\r\n<P>Forretningsfører Erik Nielsen, Specialarbejderforbundet i Danmark, har  \r\n\r\n under domsforhandlingen forklaret, at han har landbrug og maskinstationer som  \r\n\r\n arbejdsområde. Specialarbejderforbundet har 5800 medlemmer, der er  \r\n\r\n beskæftiget i landbruget, herunder på maskinstationer. Overenskomsten for  \r\n\r\n jordbrug mellem Land- og Skovbrugets Arbejdsgivere og  \r\n\r\n Specialarbejderforbundet i Danmark omfatter omkring 850 arbejdsgivere, der er  \r\n\r\n medlemmer af SALA, og nok 2000 medlemmer af SiD. Herudover er der indgået 70  \r\n\r\n tiltrædelsesoverenskomster og 20 lokaloverenskomster. Medlemmerne er jævnt  \r\n\r\n fordelt over hele landet. </P>  \r\n\r\n<P>Klager har anført, at sagen er anlagt for at få afgjort spørgsmålet, om  \r\n\r\n det er berettiget at anvende kampmidler i et tilfælde, hvor der på et  \r\n\r\n landbrug alene er beskæftiget en fuldtidsmedhjælper og en halvtidsmedhjælper,  \r\n\r\n som ikke er medlem af indklagede. Man anser det for et - gennem mange år -  \r\n\r\n rodfæstet princip, at landmænd og deres medhjælpere, hvis de er enige herom,  \r\n\r\n har ret til at indgå ansættelsesaftaler uden medvirken fra arbejdsmarkedets  \r\n\r\n organisationer. Klager har videre anført, at indklagede ikke har bevist, at  \r\n\r\n arbejdspladsen falder ind under indklagedes naturlige faglige område. Klager  \r\n\r\n har dernæst anført, at indklagede ikke har den fornødne faglige interesse i  \r\n\r\n at anvende kampmidlerne. Kun få ansatte er organiseret, og indklagede har  \r\n\r\n hidtil ikke anvendt kampmidler for at få dette område yderligere  \r\n\r\n overenskomstdækket. Hertil kommer, at indklagede ikke lovligt kan  \r\n\r\n gennemtvinge eksklusivaftaler ved anvendelse af kampmidler. Til støtte for  \r\n\r\n den subsidiære påstand er anført, at den varslede sympatikonflikt står i  \r\n\r\n misforhold til målet med konflikten. </P>  \r\n\r\n<P>Indklagede har gjort gældende, at klageren ikke har godtgjort, at  \r\n\r\n almindelige retsgrundsætninger hindrer anvendelse af de varslede kampmidler.  \r\n\r\n Området hører ind under indklagedes naturlige faglige område, idet indklagede  \r\n\r\n har jordbrugsoverenskomsten, som klageren foretager en betydelig  \r\n\r\n underbetaling i forhold til. Indklagedes interesse er tilstrækkelig aktuel.  \r\n\r\n At indklagede har en lav organisationsprocent taler tværtimod for en  \r\n\r\n udvidelse af konfliktadgangen. Det kan ikke være ulovligt at anvende  \r\n\r\n kampmidler for at få gennemført en eksklusivbestemmelse, når klager er blevet  \r\n\r\n stillet over for valget mellem tiltrædelsesoverenskomsten og medlemskab af  \r\n\r\n SALA. Indklagede har bestridt, at der er misforhold mellem konfliktens mål og  \r\n\r\n sympatikonfliktens midler i denne sag, hvor klager selv er part i konflikten.  \r\n\r\n</P>  \r\n\r\n<P>Arbejdsretten skal udtale: </P>  \r\n\r\n<P>Indklagede har ved at indgå overenskomsten for jordbrug med Land- og  \r\n\r\n Skovbrugets Arbejdsgivere godtgjort, at området hører ind under indklagedes  \r\n\r\n naturlige faglige område. Indklagedes interesse har imidlertid ikke den  \r\n\r\n fornødne styrke og aktualitet til at legitimere brugen af kampskridt. Der er  \r\n\r\n herved ikke lagt vægt på, at de to hos klager ansatte medhjælpere ikke er  \r\n\r\n medlem af indklagede, men på at det må lægges til grund, at det er  \r\n\r\n almindeligt, at gårdejere, der kun har brug for en eller to medhjælpere,  \r\n\r\n ansætter unge medhjælpere for en aftalt periode, og at det er sjældent, at  \r\n\r\n sådanne gårdejere og medhjælpere er organiserede. Klagers principale påstand  \r\n\r\n må herefter tages til følge. </P>  \r\n\r\n<P>T h i k e n d e s f o r r e t : </P>  \r\n\r\n<P>Den af indklagede, Specialarbejderforbundet i Danmark, over for gårdejer  \r\n\r\n Laurentius Schilderink ved skrivelser af 23. juli 1993 og 5. august 1993  \r\n\r\n varslede hovedkonflikt i form af strejke og blokade med tilhørende  \r\n\r\n sympatikonflikt er ulovlig i forhold til gårdejer Laurentius Schilderink.  \r\n\r\n</P>  \r\n\r\n<P>I sagsomkostninger skal indklagede, Landsorganisationen i Danmark for  \r\n\r\n Specialarbejderforbundet i Danmark, betale 2.000 kroner til Arbejdsretten.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.301 ff, 314, 595, Per Jacobsen: Lovlig  \r\n\r\n brug af kampskridt til støtte for overenskomstkrav 1987 s.25-27 og 87,  \r\n\r\n Hasselbalch Kollektivretten s.59 ff, K.9876 (A 1983 s.70), K.87.418 (A 1988  \r\n\r\n s.90), K.10.327 (A 1985, s.68). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1993, side 152"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19930385213"
        },
        {
            "displayName": "Entydig dokumentidentifikation",
            "displayValue": "CA007124"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3852"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "10/12/1993"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "93.412"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}