{
    "id": 106037,
    "title": "1985 BSF 77   FORSLAG TIL FOLKETINGSBESLUTNING OM ET TRAKTATMÆSSIGT FORBUD MOD   TILSTÆDEVÆRELSEN AF U-BÅDE I ØSTERSØEN OG TILGRÆNSENDE HAVOMRÅDER ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 77",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 77 </P>  \r\n\r\n<P></P>  \r\n\r\n<P>Forslag til folketingsbeslutning om et traktatmæssigt forbud mod  \r\n\r\n tilstædeværelsen af u-både i Østersøen og tilgrænsende havområder </P>  \r\n\r\n<P></P>  \r\n\r\n<P>Fremsat af Pelle Voigt (SF) Birthe Hansen (SF) Hanne Thanning Jacobsen  \r\n\r\n (SF) Gert Petersen (Sf) Ebba Strange (SF) Thoft (SF) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at indlede forhandlinger med de </P>  \r\n\r\n<P>øvrige Østersøstater, Sverige, Finland, DDR, Polen og </P>  \r\n\r\n<P>Sovjetunionen, med henblik på indgåelse af en international </P>  \r\n\r\n<P>traktat, der forbyder tilstedeværelsen af u-både i Østersøen og </P>  \r\n\r\n<P>tilgrænsende farvande. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Den fortsatte tilstedeværelse af u-bådsstyrker i Østersøen og </P>  \r\n\r\n<P>tilgrænsende havområder udgør i dag en stadig voksende trussel mod </P>  \r\n\r\n<P>Nordens status som et relativt lavspændingsområde. Særlig tydeligt </P>  \r\n\r\n<P>er dette kommet til udtryk gennem de konstaterede krænkelser af </P>  \r\n\r\n<P>svensk område med den sovjetiske u-båd U 137s indtrængen på </P>  \r\n\r\n<P>militært svensk område ved Karlskrona i 1981 som et synligt </P>  \r\n\r\n<P>højdepunkt. I den svenske forsvarskommandos perspektivplan fra </P>  \r\n\r\n<P>1984 hedder det bl.a.: &#187;de upprepade kraenkningene av svenskt </P>  \r\n\r\n<P>territorium uttgoer ett klart tecken på att Norden og Sverige har </P>  \r\n\r\n<P>fått oekad militaer betydelse.&#171; </P>  \r\n\r\n<P>I den svenske u-bådskommissions rapport om krænkelserne hedder det: </P>  \r\n\r\n<P>&#187;Huvudindtrycket aer - aeven om ytterligare motiv inte kan </P>  \r\n\r\n<P>uteslutes - att ubåtsverksamheten representerar forberedande </P>  \r\n\r\n<P>skeden i en militaer planering.&#171; </P>  \r\n\r\n<P>Uanset årsagerne til de gentagne u-bådskrænkelser kan der ikke herske </P>  \r\n\r\n<P>nogen tvivl om, at krænkelserne i sig selv medfører øget militær </P>  \r\n\r\n<P>spænding og mindre tillid mellem staterne i Østersøområdet. </P>  \r\n\r\n<P>Fra Warszawapagtens side må naturligvis ligeledes u-bådsstyrkerne fra </P>  \r\n\r\n<P>NATOs medlemsstater opfattes som en potentiel trussel på grund af </P>  \r\n\r\n<P>u-bådenes rolle som stærkt fremskudte søstridskræfter tæt ved </P>  \r\n\r\n<P>eller på sovjetisk, polsk eller østtysk territorium. Fra 1976, </P>  \r\n\r\n<P>hvor den første NATO-flådeøvelse med deltagelse af STANAVFORLANT </P>  \r\n\r\n<P>fandt sted i Østersøen, har sovjetiske flådeøvelser tenderet mod </P>  \r\n\r\n<P>at udspille sig stadig længere mod vest, således øvelsen &#187;Vest </P>  \r\n\r\n<P>81&#171;, der endte med U 137s gåen på grund i skærgården ved </P>  \r\n\r\n<P>Karlskrona. </P>  \r\n\r\n<P>I 1982 trængte en u-båd af ukendt nationalitet ind på finsk </P>  \r\n\r\n<P>territorialfarvand og måtte forjages med advarselsbomber. I </P>  \r\n\r\n<P>Danmark har u-bådskrænkelser i området medført nye regler for </P>  \r\n\r\n<P>afvisning af u-både, og Danmark har oven i købet haft sin egen </P>  \r\n\r\n<P>lille u-bådsaffære i Isefjorden, en affære, der dog aldrig nåede </P>  \r\n\r\n<P>så vidt som til, at en u-båd blev konstateret, efter militære </P>  \r\n\r\n<P>sagkyndiges mening sandsynligst, fordi der slet ikke var nogen. </P>  \r\n\r\n<P>Senest har det svenske forsvar udsendt en ny rapport om ca. 15 nye </P>  \r\n\r\n<P>krænkelser. U-bådenes operationer i Østersøen må altså klart ses </P>  \r\n\r\n<P>som en spændingsskabende faktor, selv om det samlede antal u-både </P>  \r\n\r\n<P>synes faldende, da ældre typer falder for aldersgrænsen og ikke </P>  \r\n\r\n<P>synes at ville blive erstattet med omfattende </P>  \r\n\r\n<P>nybygningsprogrammer. Meget tyder desuden på, at u-bådens dage i </P>  \r\n\r\n<P>Østersøen er ved at være talt på grund af de teknologiske </P>  \r\n\r\n<P>fremskridt inden for u-bådssporing og -bekæmpelsesteknik. </P>  \r\n\r\n<P>Til u-bådenes rolle som spændingsskabende faktor kommer den </P>  \r\n\r\n<P>kendsgerning, at Sovjetunionen siden 1976 har holdt omkring 6 </P>  \r\n\r\n<P>atombevæbnede Golf-u-både hver udstyret med tre ballistiske </P>  \r\n\r\n<P>missiler med en rækkevidde på ca. 650 km stationeret i Østersøen. </P>  \r\n\r\n<P>Disse ældre atombevæbnede u-bådes stationering udgør sammen med </P>  \r\n\r\n<P>øvrige u-bådes og overfladeskibes formentlige atombevæbning en </P>  \r\n\r\n<P>stadig spændingsfaktor. Det svenske forsvars målinger af U 137s </P>  \r\n\r\n<P>radioaktive udstråling gav således anledning til formodninger om, </P>  \r\n\r\n<P>at selv denne bedagede skibstype var udstyret med atomvåben, </P>  \r\n\r\n<P>sandsynligvis en 533 mm torpedo med et nukleart sprænghoved. </P>  \r\n\r\n<P>I de sidste år har ikke mindst Sverige begyndt en større opbygning af </P>  \r\n\r\n<P>anti-u-bådsstyrker i form af kystkorvetter af Stockholmklassen, </P>  \r\n\r\n<P>mine- og u-bådssporingsfartøjer af Landsortklassen og en udbygget </P>  \r\n\r\n<P>ASW-helikopterstyrke. </P>  \r\n\r\n<P>Denne militære opbygning såvel som ethvert andet skridt til at </P>  \r\n\r\n<P>mindske u-bådstruslen med oprustning bidrager uden tvivl </P>  \r\n\r\n<P>utilsigtet til en øget militær opbygning i Østersøområdet, både i </P>  \r\n\r\n<P>NATO, Warszawapagten og hos de neutrale lande. En sådan </P>  \r\n\r\n<P>kaprustning, ganske vist i begrænset omfang, truer ligeledes </P>  \r\n\r\n<P>områdets lavspændingsstatus. </P>  \r\n\r\n<P>En løsning på de sikkerhedsproblemer, u-bådene og deres operationer </P>  \r\n\r\n<P>udgør, kan imidlertid tilvejebringes på en anden og langt bedre </P>  \r\n\r\n<P>måde, der både vil være billigere for Østersøstaterne og betyde </P>  \r\n\r\n<P>nedrustning og mindre spænding frem for maritim oprustning med </P>  \r\n\r\n<P>følgende øget international spænding. </P>  \r\n\r\n<P>Samtlige Østersøstater bør i en traktat forpligte sig til ikke at </P>  \r\n\r\n<P>operere med u-både i Østersøen. Samtidig må andre lande bringes </P>  \r\n\r\n<P>til at ratificere traktaten og påtage sig en tilsvarende </P>  \r\n\r\n<P>forpligtelse til at respektere Østersøens status som forbudt </P>  \r\n\r\n<P>område for u-både. </P>  \r\n\r\n<P>Såfremt det lykkes Østersøstaterne at enes om en traktat og få denne </P>  \r\n\r\n<P>ratificeret af andre lande, hvis flådestyrker opererer i </P>  \r\n\r\n<P>Østersøen, og hvis søstridskræfter omfatter u-både, vil det være </P>  \r\n\r\n<P>fuldt ud muligt at befæste traktaten gennem et effektivt </P>  \r\n\r\n<P>verifikationssystem drevet af traktatens hovedunderskrivere i </P>  \r\n\r\n<P>fællesskab. </P>  \r\n\r\n<P>Grænsen for u-bådenes operationsområde bør trækkes tværs over </P>  \r\n\r\n<P>Øresund, Lille Bælt og Store Bælt, hvor verifikationen lettest vil </P>  \r\n\r\n<P>kunne udøves. Ordningen vil betyde, at samtlige sovjetiske og </P>  \r\n\r\n<P>polske u-både i Østersøen må lægges op eller tilsluttes andre </P>  \r\n\r\n<P>flåder end Østersøflåden. Vesttyskland, Sverige og Danmark vil, i </P>  \r\n\r\n<P>den udstrækning de måtte ønske at bibeholde et u-bådsvåben, være </P>  \r\n\r\n<P>henvist til at operere i Kattegat, Skagerak, Vesterhavet eller </P>  \r\n\r\n<P>andre fjernere havområder uden for Østersøen. </P>  \r\n\r\n<P>Traktaten vil ud over sine øvrige muligheder for at tjene som </P>  \r\n\r\n<P>instrument for afspænding i væsentlig grad kunne lette de </P>  \r\n\r\n<P>problemer, der rejser sig vedrørende Østersøens fremtidige status </P>  \r\n\r\n<P>i forbindelse med en nordisk atomvåbenfri zone. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00077"
        },
        {
            "displayName": "Entydig dokumentidentifikation",
            "displayValue": "CL005676"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "77"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}