{
    "id": 111877,
    "title": "1997 LSF 47   FORSLAG TIL LOV OM ÆNDRING AF LOV OM SOCIAL BISTAND (KOMMUNALBESTYRELSENS   ANSVAR FOR VISSE ANSATTES BERIGELSESFORBRYDELSER) ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 47",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 47 </P>  \r\n\r\n<P></P>  \r\n\r\n<P>Forslag til Lov om ændring af lov om social bistand (Kommunalbestyrelsens  \r\n\r\n ansvar for visse ansattes berigelsesforbrydelser) </P>  \r\n\r\n<P></P>  \r\n\r\n<P>Fremsat af Kirsten Jacobsen (FP) Kim Behnke (FP) Tom Behnke (FP) Jan Køpke  \r\n\r\n Christensen (FP) </P>  \r\n\r\n<P></P>  \r\n\r\n<P>den 28. oktober 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om social bistand, jf. lovbekendtgørelse nr. 110 af 26. februar  \r\n\r\n 1996, som senest ændret ved lov nr. 459 af 10. juni 1997, foretages følgende  \r\n\r\n ændringer: </P>  \r\n\r\n<P> <B>1.</B> Efter § 55 indsættes som ny paragraf: </P>  \r\n\r\n<P> <B>&#187;§ 55 a.</B> Kommunalbestyrelsen er erstatningsansvarlig for  \r\n\r\n berigelsesforbrydelser, som en hjemmehjælper begår under udførelsen af  \r\n\r\n arbejdet hos en hjemmehjælpsmodtager. </P>  \r\n\r\n<P> <I>Stk. 2.</I> Kommunalbestyrelsen er endvidere erstatningsansvarlig for  \r\n\r\n berigelsesforbrydelser, som en hjemmehjælper begår under udførelsen af  \r\n\r\n arbejdet hos en hjemmehjælpsmodtager, når der er ydet tilskud til  \r\n\r\n hjemmehjælpen efter § 56.&#171; </P>  \r\n\r\n<P> <B>2.</B> Efter § 86 indsættes som ny paragraf: </P>  \r\n\r\n<P> <B>&#187;§ 86 a.</B> Kommunalbestyrelsen er erstatningsansvarlig for  \r\n\r\n berigelsesforbrydelser, som ansatte på plejehjem, beskyttede boliger m.v.,  \r\n\r\n jf. § 79, begår mod beboere under udførelsen af arbejdet.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1998. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Lovforslaget er en genfremsættelse af lovforslag nr. L 114 i  \r\n\r\n folketingsåret 1996-97, jf. FF 3494, 7084 og 7450 og tillæg A 2690 og tillæg  \r\n\r\n B 864 </P>  \r\n\r\n<P>Spørgsmålet om arbejdsgiveres - herunder kommuners - hæftelse for ansattes  \r\n\r\n ansvarspådragende handlinger har gennem flere hundrede år været reguleret af  \r\n\r\n bestemmelsen i Danske Lov 3-19-2 eller princippet i denne bestemmelse. </P>  \r\n\r\n<P>Princippet i den nævnte bestemmelse i Danske Lov er, at arbejdsgiveren  \r\n\r\n hæfter over for skadelidte for det erstatningsansvar, som en ansat pådrager  \r\n\r\n sig ved handlinger i forbindelse med udførelsen af det pågældende arbejde.  \r\n\r\n Arbejdsgiveren hæfter ikke, når den ansattes ansvarspådragende handling må  \r\n\r\n betegnes som helt usædvanlig og upåregnelig for arbejdsgiveren. </P>  \r\n\r\n<P>Dette betyder, at kommunalbestyrelsen i almindelighed ikke hæfter for en  \r\n\r\n hjemmehjælpers eller den ansatte på et plejehjems kriminelle handlinger. Når  \r\n\r\n en hjemmehjælper stjæler penge eller smykker fra en hjemmehjælpsmodtager  \r\n\r\n under arbejdet i hjemmet, er kommunen ikke erstatningsansvarlig. Kommunen er  \r\n\r\n heller ikke erstatningsansvarlig, hvis hjemmehjælperen uretmæssigt hæver  \r\n\r\n penge på hjemmehjælpsmodtagerens bankbog. Det samme gælder for de ansatte på  \r\n\r\n et plejehjem. Kommunalbestyrelsen er heller ikke erstatningsansvarlig, når de  \r\n\r\n ansatte på et plejehjem stjæler fra beboerne. </P>  \r\n\r\n<P>Forslagsstillerne vil med dette lovforslag gøre kommunen  \r\n\r\n erstatningsansvarlig også i de tilfælde, hvor hjemmehjælpsmodtageren eller en  \r\n\r\n beboer på et plejehjem lider et tab på grund af, at hjemmehjælperen eller den  \r\n\r\n ansatte på et plejehjem stjæler fra dem. </P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Til nr. 1 </P>  \r\n\r\n<P>I bestemmelsen gøres kommunalbestyrelsen erstatningsansvarlig for det tab,  \r\n\r\n en hjemmehjælper forvolder ved at begå berigelseskriminalitet under  \r\n\r\n udførelsen af arbejdet hos en hjemmehjælpsmodtager. </P>  \r\n\r\n<P>I stk. 2 foreslås, at kommunalbestyrelsen også er erstatningsansvarlig for  \r\n\r\n det tab, en hjemmehjælper forvolder ved at begå berigelseskriminalitet under  \r\n\r\n udførelsen af arbejdet hos en hjemmehjælpsmodtager, når  \r\n\r\n hjemmehjælpsmodtageren modtager tilskud fra kommunen efter § 56. </P>  \r\n\r\n<P>Det vil derved ikke være muligt for kommunen at undgå at ifalde  \r\n\r\n erstatningsansvar, fordi hjemmehjælpen i kommunen er udliciteret. </P>  \r\n\r\n<P>Til nr. 2 </P>  \r\n\r\n<P>Det foreslås, at kommunalbestyrelsen også ifalder et erstatningsansvar,  \r\n\r\n når de ansatte på et plejehjem begår berigelseskriminalitet over for beboere  \r\n\r\n på plejehjemmet. </P>  \r\n\r\n<P>Til § 2 </P>  \r\n\r\n<P>Det foreslås, at loven træder i kraft den 1. januar 1998. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Kirsten Jacobsen (</B> FP): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til lov om ændring af lov om social bistand.  \r\n\r\n (Kommunalbestyrelsens ansvar for visse ansattes berigelsesforbrydelser).</I>  \r\n\r\n</P>  \r\n\r\n<P>(Lovforslag nr. L 47). </P>  \r\n\r\n<P>Jeg henviser i øvrigt til de bemærkninger, der ledsager lovforslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "29/10/1997"
        },
        {
            "displayName": "Accession",
            "displayValue": "199712K00047"
        },
        {
            "displayName": "Entydig dokumentidentifikation",
            "displayValue": "CL008022"
        },
        {
            "displayName": "Dato for førstegangsindlæggelse",
            "displayValue": "29/10/1997"
        },
        {
            "displayName": "Dato for indlæggelse",
            "displayValue": "29/10/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "47"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}