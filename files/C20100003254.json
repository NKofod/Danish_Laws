{
    "id": 131537,
    "title": "Skrivelse om ændring af vejledning om beregning af dagpengesatsen for lønmodtagere",
    "documentTypeId": "200",
    "isSagsforlobPeriodValid": true,
    "shortName": "SKR nr 32 af 29/04/2010",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om ændring af vejledning om beregning af dagpengesatsen for lønmodtagere</p>\n      <p class=\"Tekst\">I vejledning nr. 95 af 22. oktober 2004 om beregning af dagpengesatsen for lønmodtagere, som ændret ved vejledning nr. 117 af 15. december 2005, vejledning nr. 91 af 4. december 2006 og vejledning nr. 44 af 27. juni 2007, foretages følgende ændringer:</p>\n      <p class=\"Aendringspunkt\"><span class=\"Bold\">1.</span> Vejledningen til <span class=\"Italic\">”Til kapitel 6”</span> affattes således:</p>\n      <p class=\"Kapitelnummer\">»Til kapitel 6</p>\n      <p class=\"TekstoverskriftVenstreN\">11. Beregningen af dagpengesats for med­lem­mer, der har arbejdet i udlandet</p>\n      <p class=\"TekstV\"><span class=\"Bold\">11.1.</span> I kapitel 6 redegøres der nærmere for beregning af dagpenge i tilfælde, hvor et medlem har været beskæftiget i udlandet forud for, at beregning skal finde sted.</p>\n      <p class=\"TekstV\">Reglerne om beregning skal ses i nær sammenhæng med reglerne i bekendtgørelse om arbejdsløshedsforsikring ved arbejde inden for EØS og i det øvrige udland.</p>\n      <p class=\"TekstV\">Kravet om, at der skal være en periode, der opfylder betingelserne i §§ 3-6, kan kun opfyldes med det seneste arbejde i Danmark.</p>\n      <p class=\"TekstV\">Spørgsmålet om, hvorvidt et medlem kan få foretaget en ny beregning, når medlemmet tidligere har fået foretaget en beregning, afgøres efter de almindelige regler i kapitel 5.</p>\n      <p class=\"Tekstoverskrift\">Til § 22</p>\n      <p class=\"TekstoverskriftVenstreN\">11.2. EØS-lande</p>\n      <p class=\"TekstV\">EØS er en forkortelse for Det Europæiske Økonomiske Samarbejdsområde. EØS omfatter følgende lande: Azorerne (Portugal), Balearerne (Mallorca, Ibiza (Spanien)), Belgien, Bulgarien, Ceuta (Spanien), Cypern (græske del), Danmark, De Kanariske Øer (Spanien), Estland, Finland, Frankrig, Gibraltar (Storbritannien), Grækenland, Guadeloupe (Frankrig), Guyana (Frankrig), Hebriderne (Storbritannien), Irland, Isle of Wight (Storbritannien), Island, Italien, Letland, Liechtenstein, Litauen, Luxembourg, Madeira (Portugal), Malta, Martinique (Frankrig), Nederlandene, Norge, Polen, Portugal, Reunion (Frankrig), Rumænien, Schweiz, Slovakiet, Slovenien, Spanien, Storbritannien og Nordirland, Sverige, Tjekkiet, Tyskland, Ungarn, Østrig, Ålandsøerne (Finland).</p>\n      <p class=\"Tekstoverskrift\">Til § 22, stk. 1</p>\n      <p class=\"TekstoverskriftVenstreN\">11.3. Medlemmer, som ikke har været ar­bejds­løs­heds­for­sik­ret i Danmark inden for de sidste 5 år</p>\n      <p class=\"TekstV\">§ 22, stk. 1, omfatter medlemmer,</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> som ikke har været arbejdsløshedsforsikret i Danmark inden for de sidste 5 år forud for ankomsten til Danmark, og</p>\n        <p class=\"Liste1\"><span class=\"Liste1Nr\" id=\"\">2)</span> som opfylder kravene for at medregne forsikringsperioder fra et andet EØS-land, jf. § 2, i bekendtgørelse om arbejdsløshedsforsikring ved arbejde mv. inden for EØS og i det øvrige udland.</p>\n      </p>\n      <p class=\"TekstV\">Beregning af en sats efter arbejde i et andet EØS-land skal ske på grundlag af det seneste arbejde i Danmark, der opfylder betingelserne i §§ 3-6.</p>\n      <p class=\"TekstV\">Da kravet om arbejde i Danmark for at medregne forsikrings- og arbejdsperioder fra et andet EØS-land ikke helt svarer til kravet om løntimer i § 4, og da det er en forudsætning, at der er en beregningsperiode, der opfylder betingelserne i § 4 efter optagelsen i en dansk a-kasse, kan der være situationer, hvor betingelserne for beregning ikke er opfyldt, jf. nedenfor om dagpenge med 82 pct. af højeste dagpenge.</p>\n      <p class=\"Tekstoverskrift\">Til § 22, stk. 2</p>\n      <p class=\"TekstoverskriftVenstreN\">11.4. Medlemmer, som har været ar­bejds­løs­heds­forsikret i Danmark inden for de sidste 5 år</p>\n      <p class=\"TekstV\">§ 22, stk. 2, omfatter medlemmer, som har været arbejdsløshedsforsikret i Danmark inden for de sidste 5 år forud for, at de vender tilbage til Danmark, og hvor a-kassen har fået medlemmets skriftlige anmodning om optagelse inden 8 uger fra forsikringsdækningens ophør i det andet EØS-land, jf. § 3, i bekendtgørelse om arbejdsløshedsforsikring ved arbejde mv. inden for EØS og det øvrige udland.</p>\n      <p class=\"TekstV\">Beregning af en sats efter arbejde i et andet EØS-land skal ske på grundlag af det seneste arbejde i Danmark, der opfylder betingelserne i §§ 3-6. Dette arbejde kan ligge efter hjemkomsten til Danmark. Hvis dette ikke er tilfældet, kan arbejde udført før udrejsen fra Danmark til et andet EØS-land, men inden for de sidste 5 år, indgå i beregningen.</p>\n      <p class=\"Tekstoverskrift\">Til § 22, stk. 3</p>\n      <p class=\"TekstoverskriftVenstreN\">11.5. Dagpenge med 82 pct. af højeste dagpenge</p>\n      <p class=\"TekstV\">Et medlem, som har ret til dagpenge, men som ikke opfylder nogen af betingelserne i § 22, stk. 1-2, kan, jf. § 15, få dagpenge med 82 pct. af højeste dagpengesats, jf. lovens §§ 47 og 70. Det gælder fx i følgende tilfælde:</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> Medlemmet har ikke været arbejdsløshedsforsikret i en dansk a-kasse inden for de sidste 5 år før ankomsten til Danmark, og medlemmets arbejde efter ankomsten til Danmark opfylder ikke betingelserne i §§ 3-6.</p>\n        <p class=\"Liste1\"><span class=\"Liste1Nr\" id=\"\">2)</span> Medlemmet har været arbejdsløshedsforsikret i Danmark inden for de sidste 5 år forud for, at medlemmet vender tilbage til Danmark, men medlemmet har hverken efter hjemkomsten til Danmark eller inden for de seneste 5 år haft arbejde i Danmark.</p>\n      </p>\n      <p class=\"Tekstoverskrift\">Til § 22, stk. 4</p>\n      <p class=\"TekstoverskriftVenstreN\">11.6. Ledige grænsearbejdere</p>\n      <p class=\"TekstV\">§ 22, stk. 4, handler om helt ledige grænsearbejdere efter artikel 65, stk. 5, litra a, jf. artikel 62, stk. 3, i EF-forordning nr. 883/04.</p>\n      <p class=\"TekstV\">En grænsearbejder har umiddelbart ret til dagpenge ved fuld ledighed efter beskæftigelse i et andet EØS-land, hvis de almindelige betingelser for udbetaling af dagpenge er opfyldt. Det er kun lovens optagelsesbetingelser i § 41, der fraviges.</p>\n      <p class=\"TekstV\">Der kan ved beregning af et medlems sats tages de lønandele med, som ville have været indkomstskattepligtige, hvis de havde været optjent her i landet. Lønindtægten kan dokumenteres ved fx lønsedler, skatteoplysninger eller lignende fra beskæftigelseslandet.</p>\n      <p class=\"TekstV\">Ved beregning af et medlems sats anvendes den omregningskurs, der er fastsat af Den Europæiske Centralbank. Det er omregningskursen for den sidste dag, som indgår i beregningsperioden, der skal anvendes. Omregningskurser offentliggøres i »De Europæiske Fællesskabers Tidende«.«</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Arbejdsmarkedsstyrelsen, den 29. april 2010</P><P CLASS=SIGN1 ALIGN=\"CENTER\">Vibeke Dalbro</P><P CLASS=SIGN2 ALIGN=\"RIGHT\">/ Henrik Loop</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/05/2010"
        },
        {
            "displayName": "Accession",
            "displayValue": "C20100003254"
        },
        {
            "displayName": "Entydig dokumentidentifikation",
            "displayValue": "BE004148"
        },
        {
            "displayName": "Dato for førstegangsindlæggelse",
            "displayValue": "04/05/2010"
        },
        {
            "displayName": "Dato for indlæggelse",
            "displayValue": "04/05/2010"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "32"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "29/04/2010"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2010-0004646"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}