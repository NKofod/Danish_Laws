{
    "id": 112932,
    "title": "1986 LSF 75   FORSLAG TIL LOV OM ØKOLOGISK JORDBRUGSPRODUKTION I DANMARK ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 75",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 75 </P>  \r\n\r\n<P></P>  \r\n\r\n<P>Forslag til Lov om økologisk jordbrugsproduktion i Danmark </P>  \r\n\r\n<P></P>  \r\n\r\n<P>Fremsat af Larsen-Ledet (RV) Lone Dybkjær (RV) Ole Vig Jensen (RV) Niels  \r\n\r\n Helveg Petersen (RV) </P>  \r\n\r\n<P></P>  \r\n\r\n<P>den 11. november 1986 </P>  \r\n\r\n<P></P>  \r\n\r\n<P>Vedtaget ved tredjebehandling den 14. maj 1987 </P>  \r\n\r\n<P></P>  \r\n\r\n<P><a href=\"document.aspx?accn=A19870036330\"> Lov nr 363 af 10/06/1987</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Formålet med denne lov er at fremme udvikling af økologisk </P>  \r\n\r\n<P>jordbrugsproduktion. </P>  \r\n\r\n<P>Stk. 2. Økologisk jordbrug bygger på en målsætning om etablering af </P>  \r\n\r\n<P>stabile og harmoniske driftssystemer, hvor produktionsmetoderne </P>  \r\n\r\n<P>tilrettelægges således, at de enkelte driftsgrene kan integreres i </P>  \r\n\r\n<P>et naturligt biologisk kredsløb i mark og stald. Det tilstræbes så </P>  \r\n\r\n<P>vidt muligt at have husdyr på brugene. Der anvendes ikke </P>  \r\n\r\n<P>industrielt fremstillede gødninger, pesticider eller vækststoffer, </P>  \r\n\r\n<P>ligesom der i fodermidler ikke anvendes industrielt fremstillede </P>  \r\n\r\n<P>tilsætningsstoffer. Gødningsforsyningen baseres især på organiske </P>  \r\n\r\n<P>gødninger, husdyrgødning, grøngødning, afgrøderester m.v. samt </P>  \r\n\r\n<P>kvælstoffiksering gennem bælgplanter. Plantesygdomme, ukrudt og </P>  \r\n\r\n<P>skadedyr kontrolleres ved veltilrettelagte og alsidige sædskifter, </P>  \r\n\r\n<P>mekanisk jordbehandling samt hensigtsmæssigt sortsvalg, herunder </P>  \r\n\r\n<P>sortsblandinger. </P>  \r\n\r\n<P>§ 2. Der nedsættes et økologisk jordbrugsråd under </P>  \r\n\r\n<P>Landbrugsministeriet til at fremme, følge og vurdere </P>  \r\n\r\n<P>udviklingsmulighederne for en dansk økologisk jordbrugsproduktion. </P>  \r\n\r\n<P>Stk. 2. Rådet skal udarbejde forslag om støtte til fremme af </P>  \r\n\r\n<P>økologisk jordbrugsproduktion, vurdere det løbende rådgivnings- og </P>  \r\n\r\n<P>forsøgsarbejde, komme med forslag til yderligere aktiviteter samt </P>  \r\n\r\n<P>udtale sig om regler for kontrol med produktion, markedsføring, </P>  \r\n\r\n<P>opbevaring, transport, mærkning, distribution og detailsalg af </P>  \r\n\r\n<P>økologiske varer, jf. § 4, stk. 3. </P>  \r\n\r\n<P>Stk. 3. I spørgsmål, der vedrører de i stk. 2 nævnte områder, </P>  \r\n\r\n<P>indhenter landbrugsministeren en indstilling fra Det Økologiske </P>  \r\n\r\n<P>Jordbrugsråd. </P>  \r\n\r\n<P>Stk. 4. Det Økologiske Jordbrugsråd består af 1 repræsentant for </P>  \r\n\r\n<P>henholdsvis Landbrugsministeriet, Miljøministeriet, Foreningen for </P>  \r\n\r\n<P>Biodynamisk Jordbrug, Landsforeningen Økologisk Jordbrug, </P>  \r\n\r\n<P>Samarbejdsudvalget for Økologisk/ Biodynamisk Jordbrug, De Danske </P>  \r\n\r\n<P>Landboforeninger, Danske Husmandsforeninger og Forbrugerrådet. </P>  \r\n\r\n<P>Landbrugsministeriets repræsentant er formand for rådet. Rådet kan </P>  \r\n\r\n<P>supplere sig med særlige sagkyndige. </P>  \r\n\r\n<P>Stk. 5. Landbrugsministeriet stiller den nødvendige </P>  \r\n\r\n<P>sekretariatsbistand til rådighed for rådet. </P>  \r\n\r\n<P>§ 3. Der ydes offentlig støtte til fremme af økologisk </P>  \r\n\r\n<P>jordbrugsproduktion gennem en udviklingsstøtte og en </P>  \r\n\r\n<P>omlægningsstøtte. Støttebeløbenes størrelse fastsættes på </P>  \r\n\r\n<P>finansloven. </P>  \r\n\r\n<P>Stk. 2. Tilsagn om støtte efter stk. 1 gives inden for beløbsrammerne </P>  \r\n\r\n<P>fastsat på finansloven. Udnyttes en beløbsramme ikke fuldt ud i </P>  \r\n\r\n<P>finansåret, kan det resterende rammebeløb overføres til senere </P>  \r\n\r\n<P>finansår, dog ikke ud over finansåret 1991. Ansøgning om tilskud </P>  \r\n\r\n<P>skal indgives senest 31. december 1990. </P>  \r\n\r\n<P>§ 4. Der etableres en offentligt godkendt mærkningsordning for </P>  \r\n\r\n<P>økologisk, herunder biodynamisk avlede produkter. </P>  \r\n\r\n<P>Stk. 2. Der etableres en kontrol med produktion, markedsføring, </P>  \r\n\r\n<P>opbevaring, transport, distribution, mærkning og detailsalg af </P>  \r\n\r\n<P>økologiske produkter. </P>  \r\n\r\n<P>Stk. 3. Landbrugsministeren fastsætter efter indhentet udtalelse fra </P>  \r\n\r\n<P>Det Økologiske Jordbrugsråd regler for den i stk. 2 omtalte </P>  \r\n\r\n<P>kontrol. </P>  \r\n\r\n<P>§ 5. Ansøgere om tilskud efter § 3, stk. 1, har efter anmodning pligt </P>  \r\n\r\n<P>til at give nærmere oplysning om, hvorvidt de betingelser og </P>  \r\n\r\n<P>vilkår, der gælder for tilskuddet, opfyldes. </P>  \r\n\r\n<P>§ 6. Tilskud bortfalder, hvis </P>  \r\n\r\n<P>1) tilskudsmodtageren ikke længere opfylder de betingelser og vilkår, </P>  \r\n\r\n<P>der gælder for tilskuddet, </P>  \r\n\r\n<P>2) tilskudsmodtageren har givet urigtige eller vildledende </P>  \r\n\r\n<P>oplysninger eller fortiet oplysninger af betydning for tildeling </P>  \r\n\r\n<P>af tilskud eller </P>  \r\n\r\n<P>3) tilskudsmodtageren undlader at give oplysninger efter § 5. </P>  \r\n\r\n<P>Stk. 2. Når særlige forhold taler derfor, kan landbrugsministeren </P>  \r\n\r\n<P>fravige stk. 1. </P>  \r\n\r\n<P>Stk. 3. Bortfalder tilskud efter stk. 1, kan landbrugsministeren </P>  \r\n\r\n<P>bestemme, at udbetalte tilskud skal tilbagebetales. </P>  \r\n\r\n<P>§ 7. Landbrugsministeren eller den, ministeren bemyndiger hertil, har </P>  \r\n\r\n<P>til enhver tid uden retskendelse og mod behørig legitimation </P>  \r\n\r\n<P>adgang til de bedrifter m.m., hvortil der er ydet tilskud efter § </P>  \r\n\r\n<P>3, stk. 1, for at foretage eftersyn af bedriften m.m. samt af </P>  \r\n\r\n<P>regnskaber og forretningsbøger m.m. </P>  \r\n\r\n<P>Stk. 2. Landbrugsministeren eller den, ministeren bemyndiger hertil, </P>  \r\n\r\n<P>har endvidere samme adgang til private ejendomme og bedrifter, </P>  \r\n\r\n<P>hvor det er påkrævet af hensyn til kontrollen med overholdelsen af </P>  \r\n\r\n<P>de i medfør af § 4 fastsatte regler. </P>  \r\n\r\n<P>§ 8. Henlægger landbrugsministeren sine beføjelser efter denne lov </P>  \r\n\r\n<P>til et under ministeriet oprettet direktorat eller andet </P>  \r\n\r\n<P>administrativt organ, kan ministeren fastsætte regler om adgang </P>  \r\n\r\n<P>til at påklage afgørelser, der er truffet i henhold til </P>  \r\n\r\n<P>bemyndigelsen, herunder at afgørelser ikke skal kunne indbringes </P>  \r\n\r\n<P>for ministeren. </P>  \r\n\r\n<P>§ 9. Landbrugsministeren fastsætter efter indhentet indstilling fra </P>  \r\n\r\n<P>Det Økologiske Jordbrugsråd nærmere regler for lovens </P>  \r\n\r\n<P>administration, herunder om afgrænsningen af økologisk </P>  \r\n\r\n<P>jordbrugsproduktion, jf. § 1, stk. 2, og om vilkår for ydelse og </P>  \r\n\r\n<P>udbetaling af tilskud, om størrelsen af tilskud samt for </P>  \r\n\r\n<P>tilskuddets beregning, jf. § 3, stk. 1. </P>  \r\n\r\n<P>§ 10. Loven tages op til revision i folketingsåret 1990-91. </P>  \r\n\r\n<P>§ 11. Tidspunktet for lovens ikrafttræden fastsættes af </P>  \r\n\r\n<P>landbrugsministeren. </P>  \r\n\r\n<P>§ 12. Loven gælder ikke for Færøerne og Grønland. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 187 </P>  \r\n\r\n<P>§ 1. Formålet med denne lov er at fremme udvikling af økologisk </P>  \r\n\r\n<P>jordbrugsproduktion i Danmark. </P>  \r\n\r\n<P>Stk. 2. Ved økologisk jordbrug forstås en driftsform, hvor der ved </P>  \r\n\r\n<P>jordbrugsproduktion anvendes dyrkningssystemer baseret på minimal </P>  \r\n\r\n<P>anvendelse af udefra kommende ressourcer og tilvejebringelse af et </P>  \r\n\r\n<P>alsidigt miljø, der stimulerer jordens biologiske system, virker </P>  \r\n\r\n<P>forebyggende på sygdoms- og skadedyrsangreb og sikrer husdyrene </P>  \r\n\r\n<P>foder og øvrige livsbetingelser i overensstemmelse med deres </P>  \r\n\r\n<P>naturlige krav. </P>  \r\n\r\n<P>§ 2. Der nedsættes et økologisk jordbrugsråd under </P>  \r\n\r\n<P>Landbrugsministeriet til at fremme, følge og vurdere </P>  \r\n\r\n<P>udviklingsmulighederne for en dansk økologisk jordbrugsproduktion. </P>  \r\n\r\n<P>Stk. 2. Rådet skal udarbejde forslag om støtte til fremme af </P>  \r\n\r\n<P>økologisk jordbrugsproduktion, vurdere det løbende rådgivnings- og </P>  \r\n\r\n<P>forsøgsarbejde, komme med forslag til yderligere aktiviteter samt </P>  \r\n\r\n<P>udtale sig om regler for kontrol med produktion, markedsføring, </P>  \r\n\r\n<P>opbevaring, transport, distribution og detailsalg af økologiske </P>  \r\n\r\n<P>varer, jf. § 4, stk. 2. </P>  \r\n\r\n<P>Stk. 3. Det Økologiske Jordbrugsråd består af 1 repræsentant for </P>  \r\n\r\n<P>henholdsvis Landbrugsministeriet, Miljøministeriet, Foreningen for </P>  \r\n\r\n<P>Biodynamisk Jordbrug, Landsforeningen Økologisk Jordbrug, De </P>  \r\n\r\n<P>Danske Landboforeninger, Danske Husmandsforeninger og </P>  \r\n\r\n<P>Forbrugerrådet. Landbrugsministeriets repræsentant er formand for </P>  \r\n\r\n<P>rådet. Rådet kan supplere sig med særlige sagkyndige. </P>  \r\n\r\n<P>Stk. 4. Landbrugsministeriet stiller den nødvendige </P>  \r\n\r\n<P>sekretariatsbistand til rådighed for rådet. </P>  \r\n\r\n<P>§ 3. Der ydes offentlig støtte til fremme af økologisk </P>  \r\n\r\n<P>jordbrugsproduktion. Støtten udgør i 1987 10 mill. kr. </P>  \r\n\r\n<P>§ 4. Der etableres en kontrol med produktion, markedsføring, </P>  \r\n\r\n<P>opbevaring, transport, distribution og detailsalg af økologiske </P>  \r\n\r\n<P>varer. </P>  \r\n\r\n<P>Stk. 2. Landbrugsministeren fastsætter efter indhentet udtalelse fra </P>  \r\n\r\n<P>Det Økologiske Jordbrugsråd regler for den i stk. 1 omtalte </P>  \r\n\r\n<P>kontrol. </P>  \r\n\r\n<P>§ 5. Loven tages op til revision i folketingsåret 1990-91. </P>  \r\n\r\n<P>§ 6. Loven træder i kraft den 1. januar 1987. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>BEMÆRKNINGER TIL LOVFORSLAGETS ENKELTE BESTEMMELSER </P>  \r\n\r\n<P>Til § 1, stk. 1 </P>  \r\n\r\n<P>Det fremgår, at formålet med loven er at fremme udviklingen af </P>  \r\n\r\n<P>økologisk jordbrugsproduktion i Danmark. Dette skal gøres gennem </P>  \r\n\r\n<P>udarbejdelse af regelsæt for den administrative behandling gennem </P>  \r\n\r\n<P>en bred indsats inden for produktion og markedsføring. </P>  \r\n\r\n<P>TIL STK. 2 </P>  \r\n\r\n<P>I denne bestemmelse defineres økologisk jordbrugsproduktion nærmere. </P>  \r\n\r\n<P>Produktionen er karakteriseret ved en minimal anvendelse af udefra </P>  \r\n\r\n<P>kommende ressourcer. Der anvendes ikke pesticider og </P>  \r\n\r\n<P>handelsgødning, ligesom indkøbet af kraftfoder er begrænset. Der </P>  \r\n\r\n<P>forsøges tilvejebragt et alsidigt miljø af hensyn til </P>  \r\n\r\n<P>dyrkningssikkerheden gennem blandt andet gennemførelsen af et </P>  \r\n\r\n<P>alsidigt sædskifte, anvendelse af levende hegn og </P>  \r\n\r\n<P>blandingsafgrøder. Gennem sådanne tiltag fremmes jordens </P>  \r\n\r\n<P>biologiske system, sygdoms- og skadedyrsangreb forebygges, og </P>  \r\n\r\n<P>husdyrene sikres foder dyrket på økologiske betingelser. Hvad </P>  \r\n\r\n<P>angår husdyrproduktionen, sikrer den økologiske produktionsform, </P>  \r\n\r\n<P>at dyrenes naturlige livsbetingelser forsøges tilgodeset. </P>  \r\n\r\n<P>TIL § 2, STK. 1 OG 2 </P>  \r\n\r\n<P>Til støtte for administrationen af loven etableres der et økologisk </P>  \r\n\r\n<P>jordbrugsråd, der skal følge og vurdere udviklingsmulighederne for </P>  \r\n\r\n<P>en økologisk jordbrugsproduktion. Rådet skal vurdere rådgivnings- </P>  \r\n\r\n<P>og forsøgsarbejdet og kunne foreslå yderligere aktiviteter. Det </P>  \r\n\r\n<P>skal, jf. § 4, stk. 2, vurdere kontrolregler for produktion og </P>  \r\n\r\n<P>markedsføring m.v. for at sikre garantien for produktionens </P>  \r\n\r\n<P>ægthed, ligesom det skal kunne foreslå støtte til fremme af </P>  \r\n\r\n<P>økologisk jordbrugsproduktion. For at fremme gennemførelsen af </P>  \r\n\r\n<P>økologisk jordbrugsproduktion skal rådet kunne udarbejde forslag </P>  \r\n\r\n<P>til foranstaltninger, der fremmer afsætningsmulighederne. </P>  \r\n\r\n<P>TIL STK. 3 OG 4 </P>  \r\n\r\n<P>Rådet sammensættes af repræsentanter for de relevante ministerier og </P>  \r\n\r\n<P>organisationer, der har været indstillet på at gøre en indsats til </P>  \r\n\r\n<P>fremme af økologisk jordbrugsproduktion. Landbrugsministeriet skal </P>  \r\n\r\n<P>stille nødvendig sekretariatsbistand til rådighed, og </P>  \r\n\r\n<P>Landbrugsministeriets repræsentant skal have formandsposten i </P>  \r\n\r\n<P>rådet. </P>  \r\n\r\n<P>Rådet kan supplere sig med særlige sagkyndige i den forstand, at </P>  \r\n\r\n<P>disse uden at have besluttende myndighed kan bistå med rådgivning </P>  \r\n\r\n<P>og vurdering af konkrete sager, f.eks. angående forskning og </P>  \r\n\r\n<P>udvikling. </P>  \r\n\r\n<P>TIL § 3 </P>  \r\n\r\n<P>Det foreslås, at der afsættes 10 mill. kr. i 1987. Inden for dette </P>  \r\n\r\n<P>beløb kan Det Økologiske Jordbrugsråd foreslå støtte til udbygning </P>  \r\n\r\n<P>af den eksisterende rådgivning i økologisk jordbrug, da det er </P>  \r\n\r\n<P>vigtigt at fremme avlernes muligheder for at rekvirere den </P>  \r\n\r\n<P>nødvendige specialrådgivning. Rådet kan yde støtte til omlægning </P>  \r\n\r\n<P>til økologisk jordbrugsproduktion beregnet som en del af </P>  \r\n\r\n<P>dyrkningstabet i en periode på et år med maksimalt 1.500 kr./ ha. </P>  \r\n\r\n<P>Rådet kan støtte etableringen af afsætningsorganer og </P>  \r\n\r\n<P>markedsundersøgelser med maksimalt 1,0 mill. kr. årligt, og rådet </P>  \r\n\r\n<P>kan støtte etablering af faciliteter til transport, sortering, </P>  \r\n\r\n<P>pakning, forarbejdning og opbevaring af økologiske produkter med </P>  \r\n\r\n<P>maksimalt 5 mill. kr. årligt. </P>  \r\n\r\n<P>Rådet kan med op til 100.000 kr. årligt støtte markforsøg udført af </P>  \r\n\r\n<P>de økologiske konsulenter. Endelig kan rådet beslutte at støtte </P>  \r\n\r\n<P>andre foranstaltninger. </P>  \r\n\r\n<P>I det omfang midler i øvrigt under Landbrugsministeriet stilles til </P>  \r\n\r\n<P>rådighed for økologisk jordbrugsproduktion og rådgivning, bør </P>  \r\n\r\n<P>rådet behandle forslagene til anvendelse deraf. </P>  \r\n\r\n<P>TIL § 4, STK. 1 </P>  \r\n\r\n<P>Der skal etableres en offentlig kontrol med produktion, </P>  \r\n\r\n<P>markedsføring, opbevaring, transport, distribution og detailsalg </P>  \r\n\r\n<P>af økologiske varer. Kun gennem etableringen af denne kontrol kan </P>  \r\n\r\n<P>der på hensigtsmæssig vis ydes garanti for varernes ægthed. </P>  \r\n\r\n<P>TIL STK. 2 </P>  \r\n\r\n<P>Reglerne for omfanget og indholdet af denne kontrol fastlægges af </P>  \r\n\r\n<P>landbrugsministeren efter forudgående høring af Det Økologiske </P>  \r\n\r\n<P>Jordbrugsråd. </P>  \r\n\r\n<P>TIL § 5 </P>  \r\n\r\n<P>I god tid før fireårsperiodens udløb foretages en vurdering af lovens </P>  \r\n\r\n<P>virkninger og det fremtidige behov, herunder om der skal ske en </P>  \r\n\r\n<P>forlængelse, en fornyelse eller et ophør af loven. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00075"
        },
        {
            "displayName": "Entydig dokumentidentifikation",
            "displayValue": "CL005421"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "75"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}