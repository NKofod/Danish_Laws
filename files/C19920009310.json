{
    "id": 50879,
    "title": "Cirkulæreskrivelse om ændring af bekendtgørelse om national vejtransport af farligt gods og ny bekendtgørelse om uddannelse af førere af transporter af farligt gods ad vej ",
    "documentTypeId": "210",
    "isSagsforlobPeriodValid": false,
    "shortName": "CIS nr 93 af 24/06/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om ændring af bekendtgørelse  \r\n\r\n om national vejtransport af farligt gods og ny bekendtgørelse om uddannelse  \r\n\r\n af førere af transporter af farligt gods ad vej </H1>  \r\n\r\n<P></P>  \r\n\r\n<BR>  \r\n\r\n<P>Justitsministeriet har den 24. juni 1992 udstedt en ny bekendtgørelse om  \r\n\r\n uddannelse af førere af transporter af farligt gods ad vej samt en  \r\n\r\n ændringsbekendtgørelse til bekendtgørelse nr. 2 af 2. januar 1985 om national  \r\n\r\n vejtransport af farligt gods. </P>  \r\n\r\n<P>Bekendtgørelserne forventes offentliggjort i Lovtidende den 30. juni 1992.  \r\n\r\n Når særtryk foreligger, vil de blive udsendt. </P>  \r\n\r\n<P>Begge bekendtgørelser træder i kraft den 1. juli 1992. En række af  \r\n\r\n uddannelseskravene i bekendtgørelsen om uddannelse af førere træder dog først  \r\n\r\n i kraft den 1. januar 1995. </P>  \r\n\r\n<P>Bekendtgørelserne har til formål at gennemføre Rådets direktiv 89/684/EØF  \r\n\r\n af 21. december 1989 om erhvervsuddannelse for visse førere af køretøjer, der  \r\n\r\n transporterer farligt gods ad vej. </P>  \r\n\r\n<P>Ændringen af bekendtgørelsen om national vejtransport af farligt gods  \r\n\r\n indebærer bl.a.: </P>  \r\n\r\n<P>- af fareklasse 9. Forskellige farlige stoffer og genstande bliver  \r\n\r\n omfattet af bekendtgørelsen (ændring af § 1) </P>  \r\n\r\n<P>- af Statens Brandinspektion, for klasse 7 Sundhedsstyrelsen (Statens  \r\n\r\n Institut for strålehygiejne), får hjemmel til at fastsætte, at forskrifterne  \r\n\r\n i ADR-konventionen for een eller flere af de af bekendtgørelsen omfattede  \r\n\r\n klasser skal gælde for national vejtransport (ny § 3, stk. 3). </P>  \r\n\r\n<P>Bekendtgørelsen om uddannelse af førere af transporter af farligt gods ad  \r\n\r\n vej gennemfører selve uddannelseskravene i direktivet. </P>  \r\n\r\n<P>Uddannelsesbekendtgørelsen gælder både for national og international  \r\n\r\n transport af farligt gods. I bekendtgørelsens bilag 1 angives, hvilke  \r\n\r\n kundskaber der mindst skal være til stede ved udstedelse af uddannelsesbevis.  \r\n\r\n</P>  \r\n\r\n<P>Fra den 1. juli 1992 kræves uddannelsesbevis for førere af køretøjer, der  \r\n\r\n transporterer eksplosive stoffer og genstande samt for førere af tankvogne  \r\n\r\n eller transporterende enheder, der medfører tanke eller tankcontainere med en  \r\n\r\n kapacitet på over 3000 liter. </P>  \r\n\r\n<P>Pr. 1. januar 1995 træder kravet om uddannelsesbevis i kraft for førere,  \r\n\r\n der transporterer farligt gods i mængder større end fastsat i RAND nr. 10011  \r\n\r\n i ADR-konventionen med køretøjer, hvis tilladte højeste vægt er på over 3,5  \r\n\r\n tons. Fra samme dato gælder kravet ligeledes for førere af tankvogne som  \r\n\r\n nævnt oven for og/eller med en tilladt højeste vægt på 3,5 tons, både når  \r\n\r\n disse køretøjer transporterer det farlige gods, og når de efter aflæsning  \r\n\r\n tilbagelægger en strækning, uden at tankene er renset. </P>  \r\n\r\n<P>Førere af traktorer, der i medfør af færdselslovens §§ 74-75 er fritaget  \r\n\r\n for registrering, undtages ikke som hidtil fra uddannelseskravene. Såfremt  \r\n\r\n førere af uregistrerede traktorer transporterer farligt gods i de mængder,  \r\n\r\n der skal til for at blive omfattet af uddannelseskravene, skal de pågældende  \r\n\r\n således fremover være i besiddelse af erhvervsuddannelsesbevis. </P>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n<P>Henrik Waaben </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/07/1992"
        },
        {
            "displayName": "Accession",
            "displayValue": "C19920009310"
        },
        {
            "displayName": "Entydig dokumentidentifikation",
            "displayValue": "CM009704"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "93"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "24/06/1992"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "F.afd.j.nr. 1990-260-112"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}