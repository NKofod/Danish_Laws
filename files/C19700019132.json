{
    "id": 63798,
    "title": "Meddelelse om opkrævning af A-skatter og B-skatter ved konkurs. ",
    "documentTypeId": "720",
    "isSagsforlobPeriodValid": false,
    "shortName": "MED nr 191 af 23/04/1970",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse om opkrævning af A-skatter og  \r\n\r\n B-skatter ved konkurs. </H1>  \r\n\r\n<P></P>  \r\n\r\n<P>Ved lov nr. 332 af 18. juni 1969 om ændring af lov om konkurs m.v. er det  \r\n\r\n hidtidige privilegium for skattekrav blevet afskaffet. </P>  \r\n\r\n<P>Restancer af personlige skatter herunder A-skatter og B-skatter kan alene  \r\n\r\n anmeldes i konkursboer som simple krav. </P>  \r\n\r\n<P>Endvidere er den tidligere regel i konkurslovens § 23 om, at udlæg ifølge  \r\n\r\n dom og forlig bortfalder, såfremt udlægget er foretaget i de sidste 3 uger  \r\n\r\n før konkursen, ændret til også at omfatte udpantning. </P>  \r\n\r\n<P>For A-skatter og B-skatter gælder herefter følgende regler: </P>  \r\n\r\n<P>A-skatter: </P>  \r\n\r\n<UL CLASS=PLAIN-LIST>  \r\n\r\n<LI>1) A-skatter, der er indeholdt hos A-indkomstmodtageren inden  \r\n\r\n konkursdekretets afsigelse, men som ikke er indbetalt af den  \r\n\r\n indeholdelsespligtige, skal anmeldes i konkursboet som et simpelt krav  \r\n\r\n tilligemed eventuelle påløbne renter og påkravsgebyr indtil dekretets  \r\n\r\n afsigelse. Opmærksomheden henledes på finansministeriets bekendtgørelse af 4.  \r\n\r\n juli 1969 om redegørelse for indeholdelse af A-skat m.m., hvorefter en  \r\n\r\n indeholdelsespligtig, der ophører med at drive virksomhed, er pligtig at  \r\n\r\n indsende redegørelse og foretage indbetaling af indeholdt A-skat senest den  \r\n\r\n 10. dag efter ophørsdatoen. </LI>  \r\n\r\n<LI>2) A-skatter vedrørende indkomster, der ikke er udbetalt, skal ikke  \r\n\r\n anmeldes i konkursboet, men dette skal underrettes om, at det er pligtig at  \r\n\r\n indeholde A-skat i udlodninger vedrørende anmeldte krav på A-indkomst. </LI>  \r\n\r\n<LI>3) A-skatter, der fejlagtigt ikke er indeholdt i A-indkomst, der er  \r\n\r\n udbetalt før konkursdekretets afsigelse, skal ikke anmeldes, men indberettes  \r\n\r\n til KD som § 68-beløb, jfr. vejledning vedrørende opkrævning af A-skat side  \r\n\r\n 86-88. </LI>  \r\n\r\n<LI>4) A-skat af indkomst, der udbetales af konkursboet under dettes  \r\n\r\n behandling og som er betaling for arbejde udført for konkursboet, skal ikke  \r\n\r\n anmeldes, idet konkursboet er selvstændig indeholdelsespligtig for disse  \r\n\r\n udbetalinger og derfor skal tilmeldes som indeholdelsespligtig. </LI>  \r\n\r\n</UL>  \r\n\r\n<P>B-skatter: </P>  \r\n\r\n<P>Den hidtidige regel, at konkursboet skal betale fallentens skat for det  \r\n\r\n skattehalvår, i hvilket konkursbehandlingen er begyndt, er ophævet.  \r\n\r\n Konkursboet skal herefter kun udrede fallentens skat for tiden indtil  \r\n\r\n konkursens påbegyndelse (d.v.s. datoen for konkursbegæringens indgivelse).  \r\n\r\n</P>  \r\n\r\n<P>I konkursboet skal anmeldes ikke betalte B-skatterater, der er forfaldne  \r\n\r\n inden konkursbegæringens indgivelse. Der skal ikke beregnes morarenter. </P>  \r\n\r\n<P>For at sikre, at der ved konkurs vil ske anmeldelse i konkursboet af  \r\n\r\n eventuelle krav på A-skat og/eller B-skat, vil KD på grundlag af  \r\n\r\n oplysningerne i Statstidende udskrive en meddelelse til kommunerne som  \r\n\r\n vedlagte. </P>  \r\n\r\n<P>Samtidig med udskrivningen, der sker dagligt, vil KD sørge for, at der  \r\n\r\n bliver fremsendt en udskrift af CIR-K og/eller CSR-K. Der vil på meddelelsen  \r\n\r\n være anført det tidspunkt, hvor udskriften kan forventes fremsendt. </P>  \r\n\r\n<P>På grundlag af den modtagne meddelelse anmodes kommunen om at foretage sig  \r\n\r\n følgende: </P>  \r\n\r\n<P>A-skatter: </P>  \r\n\r\n<P>Arbejdsgiverkommunen skal ved arbejdsgiverkontrollen henvende sig til den  \r\n\r\n angivne bestyrer for konkursboet for at opgøre, hvilket beløb fallenten har  \r\n\r\n indeholdt og skulle have indbetalt inden konkursens begyndelse. Endvidere  \r\n\r\n skal det henstilles til den angivne bestyrer at indsende eventuelle manglende  \r\n\r\n redegørelser tilligemed redegørelse for indeholdelser, der er foretaget i  \r\n\r\n tiden fra udløbet af den seneste redegørelsesperiode og til konkursens  \r\n\r\n begyndelse. Hvor redegørelse ikke kan fremskaffes, indberettes sagen til KD,  \r\n\r\n 2. kontor, med oplysning om årsagen hertil. </P>  \r\n\r\n<P>Kommunen skal sikre sig, at konkursboet er tilmeldt som  \r\n\r\n indeholdelsespligtig, hvis dette fortsætter virksomheden. </P>  \r\n\r\n<P>Endelig skal kommunen påse, at fallenten er afmeldt som  \r\n\r\n indeholdelsespligtig. </P>  \r\n\r\n<P>Hvor den angivne bestyrer eller skifterettens adresse ikke er beliggende i  \r\n\r\n arbejdsgiverkommunen, kan denne, hvis den skønner det nødvendigt, søge  \r\n\r\n bistand hos arbejdsgiverkontrollen i den kommune, hvor bestyrerens eller  \r\n\r\n skifterettens adresse er beliggende. Denne bistand kan bl.a. omfatte  \r\n\r\n opgørelse af den A-skat, som fallenten skulle have indbetalt inden konkursens  \r\n\r\n begyndelse jfr. ovenfor, eller fremmøde ved skiftesamlingerne. </P>  \r\n\r\n<P>Det påhviler arbejdsgiverkommunen på KD's vegne at foretage anmeldelse i  \r\n\r\n konkursboet af eventuelle skyldige A-skatter m.v. </P>  \r\n\r\n<P>Ved anmeldelsen skal konkursboet gøres opmærksom på, at det skal foretage  \r\n\r\n indeholdelse i eventuelle udlodninger af anmeldte lønkrav. </P>  \r\n\r\n<P>Såvel redegørelse for som indbetaling af A-skat, der er indeholdt forud  \r\n\r\n for konkursdekretets afsigelse, men er indeholdt i udlodningen, skal ske på  \r\n\r\n fallentens arbejdsgivernummer. </P>  \r\n\r\n<P>B-skatter. </P>  \r\n\r\n<P>På grundlag af oplysningerne fra den modtagne udskrift fra CSR-K  \r\n\r\n sammenholdt med oplysninger fra det eventuelt i kommunen beroende  \r\n\r\n restancemateriale, der er modtaget fra KD, skal bopælskommunen ifølge CSR-P  \r\n\r\n på KD's vegne anmelde til konkursboet de B-skatterater, der er forfaldne og  \r\n\r\n ikke betalt inden konkursens påbegyndelse. </P>  \r\n\r\n<P>Vil udskriften fra CSR-K ikke fremkomme inden udløbet af  \r\n\r\n anmeldelsesfristen, skal anmeldelse alene foretages på grundlag af det i  \r\n\r\n kommunen eventuelt beroende restancemateriale fra KD. </P>  \r\n\r\n<P>Har kommunen endnu ikke modtaget restancemateriale, skal den på grundlag  \r\n\r\n af oplysninger på ansættelseskortet om pålignede skatter anmelde de rater,  \r\n\r\n der er forfaldne i tiden 3 måneder forud for konkursens påbegyndelse med  \r\n\r\n forbehold af eventuelle betalte beløb, jfr. nedenfor. </P>  \r\n\r\n<P>Hvor den angivne bestyrer eller skifterettens adresse ikke er beliggende i  \r\n\r\n den kommune, der skal foretage anmeldelsen i konkursboet, kan denne kommune,  \r\n\r\n hvis den skønner det nødvendigt, anmode opkrævningsmyndighederne i den  \r\n\r\n kommune, hvori skifterettens eller bestyrerens adresse er beliggende, om  \r\n\r\n bistand, som nævnt under A-skatter. </P>  \r\n\r\n<P>Ved anmeldelse af såvel A-skatter som B-skatter skal man gøre opmærksom  \r\n\r\n på, at kravet kan reduceres med eventuelt betalte beløb, der på  \r\n\r\n anmeldelsestidspunktet ikke er registreret i KD. </P>  \r\n\r\n<P>Tvivlsspørgsmål vedrørende skatternes retlige stilling ved konkurs og  \r\n\r\n spørgsmål, der i øvrigt måtte opstå under boets behandling, kan rettes til  \r\n\r\n KD, 3. kontor, tlf. 815711, lokal 365. Dog bedes spørgsmål om beregningen af  \r\n\r\n skattetræk rettet til 2. kontor, lokal 368. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kildeskattedirektoratet, den 23. april  \r\n\r\n 1970. </I> </P>  \r\n\r\n<P CLASS=UNDERSKREVET-AF ALIGN=CENTER>Knud Jensen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/10/1970"
        },
        {
            "displayName": "Accession",
            "displayValue": "C19700019132"
        },
        {
            "displayName": "Entydig dokumentidentifikation",
            "displayValue": "CM022818"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "04/11/2005"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "191"
        },
        {
            "displayName": "År for udstedelse",
            "displayValue": "1970"
        },
        {
            "displayName": "Dato for underskrift",
            "displayValue": "23/04/1970"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Kildeskattedir. medd. nr. 54-1970."
        },
        {
            "displayName": "Stikord",
            "displayValue": "ANMELDELSE, KONKURS, SKAT"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}