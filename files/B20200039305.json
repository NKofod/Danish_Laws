{
    "id": 213969,
    "title": "Bekendtgørelse om midlertidig fravigelse af virksomheders pligter på selskabs- og regnskabsområdet på Erhvervsstyrelsens område i forbindelse med covid-19",
    "documentTypeId": "60",
    "isSagsforlobPeriodValid": true,
    "shortName": "BEK nr 393 af 07/04/2020",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om midlertidig fravigelse af virksomheders pligter på selskabs- og regnskabsområdet på Erhvervsstyrelsens område i forbindelse med covid-19</p>\r\n<p class=\"Indledning2\">I medfør af § 1, stk. 1, 2 og 4, i lov nr. 385 af 7. april 2020 om bemyndigelse til midlertidig fravigelse af virksomheders pligter på selskabs- og regnskabsområdet i forbindelse med covid-19, fastsættes:</p>\r\n<p class=\"Paragraf\" id=\"id38ccfe11-dbc8-4cd2-99d2-2b423c49596b\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Uanset fristen i årsregnskabslovens § 138, stk. 1, 2. pkt., skal årsrapporten for virksomheder omfattet af regnskabsklasse B, C og D, hvis regnskabsår afsluttes i perioden fra den 31. oktober 2019 til og med den 30. april 2020, være modtaget i Erhvervsstyrelsen senest 8 måneder efter regnskabsårets udløb, idet fristen dog er 7 måneder for virksomheder omfattet af regnskabsklasse D.</p>\r\n<p class=\"Stk2\">\r\n   <span class=\"StkNr\" id=\"id0524c3ae-35a3-4c24-bac4-3f3d275312b8\">Stk. 2.</span> Virksomheder omfattet af stk. 1 skal afholde generalforsamling eller en anden forsamling, som er virksomhedens øverste myndighed, og som skal godkende årsrapporten, i så god tid, at den godkendte årsrapport kan indsendes til Erhvervsstyrelsen, så den er modtaget i styrelsen inden udløbet af fristen efter stk. 1.</p>\r\n<p class=\"Stk2\">\r\n   <span class=\"StkNr\" id=\"id476a5834-b334-40de-8ff3-e9a7c116fdce\">Stk. 3.</span> Bestemmelsen i stk. 1 gælder uanset, at virksomhederne har eventuelle vedtægtsbestemmelser om frist eller tidspunkt for indkaldelse til og/eller afholdelse af generalforsamling eller en anden forsamling, der er virksomhedens øverste myndighed, eller vedtægtsbestemmelser om indsendelse af årsrapporten. Stk. 1 gælder endvidere uanset vedtægtsbestemmelser om tidspunkt for fremsættelse af krav om optagelse af et bestemt emne på dagsordenen, når virksomheden er omfattet af stk. 6.</p>\r\n<p class=\"Stk2\">\r\n   <span class=\"StkNr\" id=\"id40eea776-d27e-489f-8532-2e9977d8f2cf\">Stk. 4.</span> Virksomheder skal uanset stk. 1 indsende årsrapporten til Erhvervsstyrelsen uden ugrundet ophold efter godkendelsen på generalforsamlingen eller en anden forsamling, som er virksomhedens øverste myndighed.</p>\r\n<p class=\"Stk2\">\r\n   <span class=\"StkNr\" id=\"ide4264fdb-9d20-40c3-a9f7-38b0446bfd0a\">Stk. 5.</span> Med de nødvendige tilpasninger gælder stk. 1 tilsvarende for filialer af udenlandske virksomheder, der i medfør af årsregnskabslovens § 143, stk. 1, eller § 144, skal indsende den udenlandske virksomheds årsrapport henholdsvis koncernregnskab.</p>\r\n<p class=\"Stk2\">\r\n   <span class=\"StkNr\" id=\"id61832523-d7c5-417f-9fca-e0958c5dbd70\">Stk. 6.</span> Aktieselskaber omfattet af stk. 1, som har aktier optaget til handel på et reguleret marked, kan fravige fristerne i selskabslovens § 90, stk. 2 og 3, og øvrige aktieselskaber kan fravige selskabslovens § 90, stk. 2, når selskabets aktionærer har haft rimelig mulighed for at få emner optaget på dagsordenen. Det centrale ledelsesorgan afgør, om selskabets aktionærer har haft rimelig mulighed for at få emner optaget på dagsordenen. Har en ordinær generalforsamling   været indkaldt til afholdelse under overholdelse af fristerne i selskabslovens § 90, stk. 2 og 3, men generalforsamlingen aflyses og derefter genindkaldes i henhold til selskabslovens § 94, stk. 2, anses betingelsen i dette stk. 6 for opfyldt.</p>\r\n<p class=\"Stk2\">\r\n   <span class=\"StkNr\" id=\"idae96235b-d14d-45f4-b70b-379d85b62793\">Stk. 7.</span> Uanset stk. 1-5 kan virksomheder, som er omfattet af årsregnskabsloven, indsende årsrapporter m.v. senest 8 uger efter ophør af et forbud mod afholdelse og deltagelse i større forsamlinger, der er iværksat som foranstaltning i medfør af lov om foranstaltninger mod smitsomme og andre overførbare sygdomme, hvis virksomheden ikke uden at komme i strid med et forbud mod afholdelse af og deltagelse i større forsamlinger kan afholde generalforsamling eller anden forsamling, hvor årsrapporten skal godkendes, med deltagelse af personer, der ifølge lovgivningen skal være til stede eller har ret til at være til stede. En virksomhed, der benytter fristen i 1. pkt., skal give Erhvervsstyrelsen meddelelse herom på indberet@erst.dk senest på tidspunktet for udløbet af fristen i stk. 1.</p>\r\n<p class=\"Paragraf\" id=\"id52e61f7e-6e6d-43ad-bf7b-7c905872c18a\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> For virksomheder, der skal indsende årsrapport i henhold til årsregnskabslovens § 140, stk. 1, kan Erhvervsstyrelsen tillade, at årsrapporten for virksomheder, hvor rekonstruktionsbehandlingen er ophørt senest den 31. august 2020, først indsendes, så den modtages i styrelsen senest 4 måneder efter rekonstruktionsbehandlingens ophør.</p>\r\n<p class=\"Stk2\">\r\n   <span class=\"StkNr\" id=\"id3c57bb3b-1401-42c5-8b6c-cf4ea4ab3ff0\">Stk. 2.</span> Virksomheder, der ønsker en tilladelse efter stk. 1, skal fremsætte anmodning herom til Erhvervsstyrelsen på indberet@erst.dk senest den 31. august 2020.</p>\r\n<p class=\"Paragraf\" id=\"id18ff3bb7-d832-4c14-9398-bcb938d6e0e8\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Virksomheder, der genoptages i forbindelse med konkursbehandlingen og indsender årsrapporter i henhold til årsregnskabsloven § 141, stk. 2, skal indsende årsrapporter for tidsrummet fra den sidst indsendte årsrapports balancedag til udløbet af virksomhedens seneste regnskabsår forud for konkursbehandlingens ophør, således at årsrapporterne modtages i Erhvervsstyrelsen senest 4 måneder efter konkursbehandlingens ophør. 1. pkt. gælder for virksomheder, hvor konkursbehandlingen er ophørt senest den 31. august 2020. I stedet for de i 1. pkt. nævnte årsrapporter kan styrelsen give tilladelse til, at virksomheden indsender en åbningsbalance, som er udarbejdet pr. datoen for konkursbehandlingens ophør.</p>\r\n<p class=\"Stk2\">\r\n   <span class=\"StkNr\" id=\"id0a8fe58f-7768-4471-b057-42855b2a78db\">Stk. 2.</span> Virksomheder, der ønsker en tilladelse efter stk. 1, skal fremsætte anmodning herom til Erhvervsstyrelsen på indberet@erst.dk senest den 31. august 2020.</p>\r\n<p class=\"Paragraf\" id=\"id07f54e5f-3afe-4ee1-be39-719b9017ebd4\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> For virksomheder, som skal indsende årsrapport efter årsregnskabslovens § 139, stk. 1, undtagelseserklæring efter § 145, stk. 2, eller § 146, finder § 1 tilsvarende anvendelse.</p>\r\n<p class=\"Paragraf\" id=\"idc1c13f1c-c145-4475-bfe4-7a654271acf2\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> For virksomheder, der træffer beslutning om omlægning af regnskabsår i henhold til årsregnskabslovens § 15, stk. 4, skal anmeldelsen af omlægning indsendes til Erhvervsstyrelsen, så den er modtaget i styrelsen senest 8 måneder efter udløbet af det regnskabsår, som ønskes ændret, dog senest 8 måneder efter omlægningsperiodens udløb. For statslige aktieselskaber og virksomheder, som har værdipapirer optaget til handel på et reguleret marked i et EU/EØS-land, er fristen dog 7 måneder. Modtages anmeldelsen om omlægning af regnskabsår efter udløbet af fristen i 1. eller 2. pkt., nægtes registrering. Bestemmelsen gælder for regnskabsår, der afsluttes i perioden fra den 31. oktober 2019 til og med den 30. april 2020.</p>\r\n<p class=\"Stk2\">\r\n   <span class=\"StkNr\" id=\"id083b9a4a-51f3-49f6-b639-ba7f36af8b10\">Stk. 2.</span> Virksomheden skal anmelde omlægningen af regnskabsår efter stk. 1 ved anvendelse af selskabsblanketten på www.virk.dk vedlagt dokumentation og indsende dette til Erhvervsstyrelsen på indberet@erst.dk.</p>\r\n<p class=\"Paragraf\" id=\"id3b7d0100-08e1-4249-a54e-cd67650f679b\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> En anmeldelse om, at skifteretsbehandlingen skal afbrydes, og at virksomheden skal genoptages, kan, uanset 3-måneders fristen i selskabslovens § 232, stk. 2, indsendes til Erhvervsstyrelsen senest 8 uger efter ophør af et forbud mod afholdelse og deltagelse i større forsamlinger.</p>\r\n<p class=\"Paragraf\" id=\"ide55f04a8-cb5f-4c64-a6a6-da360b8336c5\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> En fusion eller spaltning, som skal registreres eller anmeldes til registrering, jf. selskabslovens § 251, stk. 2, og § 269, stk. 2, senest ved udløbet af indsendelsesfristen for årsrapporten for den periode, hvori tidspunktet for transaktionens regnskabsmæssige virkning indgår, dog senest 1 år efter Erhvervsstyrelsens offentliggørelse, jf. § 244, stk. 5, og § 262, stk. 5, af modtagelsen af oplysninger om den påtænkte transaktion, kan registreres eller anmeldes til registrering senest 8 uger efter ophør af et forbud mod afholdelse og deltagelse i større forsamlinger. Ved indsendelsesfristen i 1. pkt. gælder bestemmelsen i § 1.</p>\r\n<p class=\"Stk2\">\r\n   <span class=\"StkNr\" id=\"id59b6afe6-25cf-4b2b-8e3b-1c3e3e257ffb\">Stk. 2.</span> Med de nødvendige tilpasninger gælder stk. 1 tilsvarende for grænseoverskridende fusioner, spaltninger og flytning af hjemsted, jf. selskabslovens § 288, stk. 2, § 308, stk. 2, og § 318 l, stk. 2.</p>\r\n<p class=\"Paragraf\" id=\"idec9c3989-6643-4b56-b44b-3e1d4f9aba91\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Det centrale ledelsesorgan kan beslutte, at generalforsamlingen alene afholdes elektronisk uden adgang til fysisk fremmøde, dvs. som en fuldstændig elektronisk generalforsamling, jf. selskabslovens § 77, stk. 2, 1. pkt., uanset at dette ikke er vedtaget og optaget i selskabets vedtægter.</p>\r\n<p class=\"Stk2\">\r\n   <span class=\"StkNr\" id=\"idb5c11cae-0818-4c41-93df-8a536a9341b9\">Stk. 2.</span> Ved en elektronisk generalforsamling efter stk. 1 finder selskabslovens § 77, stk. 3-6, anvendelse.</p>\r\n<p class=\"Paragraf\" id=\"id77a0f47e-d641-4a0e-9e35-b578077e8fba\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Bekendtgørelsen træder i kraft den 8. april 2020.</p>\r\n<p class=\"Stk2\">\r\n   <span class=\"StkNr\" id=\"id3efaa64f-4396-4a60-a5ea-ea5390375b3b\">Stk. 2.</span> § 1, stk. 1, 4, 5 og 7, og §§ 4 og 5 har virkning for regnskabsår, der afsluttes i perioden fra den 31. oktober 2019 til og med den 30. april 2020.</p>\r\n<p class=\"Stk2\">\r\n   <span class=\"StkNr\" id=\"id850dc04e-4c93-4f8a-9deb-f45e3eb57e03\">Stk. 3.</span> § 1, stk. 3, har virkning for forpligtelser, der den 1. marts 2020 påhviler virksomheden i henhold til virksomhedens vedtægter.</p>\r\n<p class=\"Stk2\">\r\n   <span class=\"StkNr\" id=\"id954e1f03-63d6-46fe-848c-e504f592dc6d\">Stk. 4.</span> §§ 2 og 3 har virkning for anmodninger, der modtages i Erhvervsstyrelsen i perioden fra den 31. marts 2020 til den 31. august 2020.</p>\r\n<p class=\"Stk2\">\r\n   <span class=\"StkNr\" id=\"idbce7c556-e41c-428c-8f6e-6a8a3d3cea42\">Stk. 5.</span> § 8 har virkning for generalforsamlinger, som afholdes senest 8 uger efter ophør af et forbud mod afholdelse og deltagelse i større forsamlinger.</p>\r\n<p class=\"Paragraf\" id=\"id3c987244-e5f2-4ad5-be5c-cd922c4d27de\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Bekendtgørelsen ophæves den 1. januar 2021.</p><div class=\"Givet\" id=\"Givet\"><p class=\"Givet\" align=\"center\">Erhvervsministeriet, den 7. april 2020</p><p class=\"Sign1\" align=\"center\">Simon Kollerup</p><p class=\"Sign2\" align=\"right\">/ Katrine Winding</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/04/2020"
        },
        {
            "displayName": "Accession",
            "displayValue": "B20200039305"
        },
        {
            "displayName": "Entydig dokumentidentifikation",
            "displayValue": "CQ001203"
        },
        {
            "displayName": "Dato for førstegangsindlæggelse",
            "displayValue": "07/04/2020"
        },
        {
            "displayName": "Dato for indlæggelse",
            "displayValue": "21/01/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "393"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "07/04/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervsmin.,<br />Erhvervsstyrelsen, j.nr.2020-4471"
        },
        {
            "displayName": "Stikord",
            "displayValue": "Covid-19"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}