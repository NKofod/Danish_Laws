{
    "id": 82026,
    "title": "Meddelelse nr. 6/96 om kursistvilkår under arbejdsmarkedsuddannelserne ",
    "documentTypeId": "720",
    "isSagsforlobPeriodValid": false,
    "shortName": "MED nr 3960 af 07/03/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse nr. 6/96 om kursistvilkår under  \r\n\r\n arbejdsmarkedsuddannelserne </H1>  \r\n\r\n<P></P>  \r\n\r\n<P> <B>På given foranledning og under henvisning til § 41 i  \r\n\r\n Arbejdsmarkedsstyrelsens bekendtgørelse nr. 1155 af 20. december 1995 om  \r\n\r\n adgang, deltagerstøtte, depositum m.m. ved deltagelse i  \r\n\r\n arbejdsmarkedsuddannelser gælder følgende retningslinier for administration  \r\n\r\n af reglerne om tilskud til kost og logi</B>  </P>  \r\n\r\n<P CLASS=PUNKT> <B>1.</B> Generelt </P>  \r\n\r\n<P>Tilskud til kost og logi kan alene udbetales til kursister og ikke til  \r\n\r\n f.eks. en arbejdsgiver. Retten til tilskud er en ret, der tilkommer  \r\n\r\n kursisten. </P>  \r\n\r\n<P>Tilskudsstørrelse fremgår af Finansministeriets cirkulære om regulering af  \r\n\r\n satser for tjenesterejser og for supplerende flyttegodtgørelse af 20.  \r\n\r\n december 1995, bilag 2, satser reduceret med 1/3. </P>  \r\n\r\n<P>Fuld kosttilskud pr. dag og hoteldispositionsbeløb fremgår endvidere af  \r\n\r\n cirkulære fra Arbejdsmarkedsstyrelsen, nr. 1/96 af 17. januar 1996 om  \r\n\r\n regulering af tilskud til kost og logi ved deltagelse i  \r\n\r\n arbejdsmarkedsuddannelser. </P>  \r\n\r\n<P> <B>Kost</B>  </P>  \r\n\r\n<P>Tilskudsberettigede udgifter til kost er alene udgifter til kost i  \r\n\r\n uddannelsesperioden. Udgifter til kost i forbindelse med hen- og hjemrejse er  \r\n\r\n<B>ikke</B> omfattet af tilskudsreglerne. Endvidere er udgifter til kost i  \r\n\r\n forbindelse med ophold på kursusstedet eller andet steds forud for  \r\n\r\n kursusstart eller efter kursusafslutning og i week-ends <B>ikke</B>  \r\n\r\n tilskudsberettigede kostudgifter. </P>  \r\n\r\n<P> <B>Logi</B>  </P>  \r\n\r\n<P>Det gælder som udgangspunkt for udgifter til logi, at alene udgifter til  \r\n\r\n logi i uddannelsesperioden er tilskudsberettigede. Den eneste undtagelse  \r\n\r\n herfra er de situationer, hvor det af transportmæssige grunde er nødvendigt,  \r\n\r\n at kursisten indkvarteres enten forud for eller efter afslutning af kurset  \r\n\r\n eller i week-ends. Det er en forudsætning for at være indkvarteret eller at  \r\n\r\n modtage tilskud til logi i disse situationr, at kursisten ikke tidsmæssigt  \r\n\r\n kan nå frem til kurset eller hjem samme dag, som kurset starter eller  \r\n\r\n slutter. Undtagelsen vil fx kunne anvendes over for øboere. </P>  \r\n\r\n<P CLASS=PUNKT> <B>2.</B> Uddannelsesstedet tilbyder kost og/eller logi </P>  \r\n\r\n<P>Kursisten har ikke ret til at modtage et økonomisk tilskud til kost  \r\n\r\n og/eller logi. Udgifter til kost og/eller logi, som afholdes af kursisten  \r\n\r\n selv, er uddannelsesstedet uvedkommende. </P>  \r\n\r\n<P CLASS=PUNKT> <B>3.</B> Uddannelsesstedet tilbyder ikke kost og/eller logi  \r\n\r\n</P>  \r\n\r\n<P>Kursisten kan frit vælge mellem at modtage tilskud til kost og/eller logi  \r\n\r\n som et dokumenteret tilskud eller som et udokumenteret tilskud. </P>  \r\n\r\n<P>Dokumentation består af bilag (fakturaer, kasseboner m.v.), der  \r\n\r\n specificerer, hvad de enkelte udgiftsposter omfatter. Bilaget skal indeholde  \r\n\r\n udstederens navn og adresse samt dato for køb af ydelsen. </P>  \r\n\r\n<P>Uddannelsesstedet skal vurdere de enkelte udgiftsposters rimelighed.  \r\n\r\n Spiritus- og tobaksudgifter vil ikke kunne dækkes. </P>  \r\n\r\n<P>Dokumentation skal afgives til uddannelsesstedet, inden uddannelsesstedet  \r\n\r\n kan udbetale tilskud til dokumenterede udgifter. Der kan således ikke  \r\n\r\n udbetales tilskud til dokumenterede udgifter på forskud eller a conto. </P>  \r\n\r\n<P> <B>Kost</B>  </P>  \r\n\r\n<P>Der kan ikke udbetales tilskud på baggrund af gennemsnitssats forstået  \r\n\r\n således, at hvis en kursist har kostudgifter for 3 måltider pr. dag for fx i  \r\n\r\n alt 150 kr. på første dagen og for 200 kr. på anden dagen, så er  \r\n\r\n kosttilskuddet ikke 2 gange 167,80 kr., men alene 150 kr. for første dagen og  \r\n\r\n 167,80 kr. for anden dagen. </P>  \r\n\r\n<P>Kursisten har mulighed for at vælge at lade sig bespise dokumenteret for  \r\n\r\n nogle måltider og udokumenteret for andre. De enkelte måltidssatser fremgår  \r\n\r\n af Finansministeriets cirkulære om regulering af satser for tjenesterejser og  \r\n\r\n for supplerende flyttegodtgørelse af 20. december 1995, bilag 2, satser  \r\n\r\n reduceret med 1/3. </P>  \r\n\r\n<P>Reducerede måltidssatser er pr. 1. januar 1996: </P>  \r\n\r\n<PRE>  \r\n\r\n Morgenmad:   25,17 kr.  \r\n\r\n Frokost:     50,34 kr.  \r\n\r\n Middag:      50,34 kr.  \r\n\r\n</PRE>  \r\n\r\n<P>Vælger kursisten fx at dokumentere morgenmad og middag, men ikke at  \r\n\r\n dokumentere frokost, skal uddannelsesstedet godtgøre de faktiske udgifter til  \r\n\r\n de to måltider op til ovennævnte satser (uden at indeholde skat før  \r\n\r\n udbetaling), samt yde et tilskud til udokumenterede frokostudgifter på 50,34  \r\n\r\n kr. (hvoraf der skal indeholdes A-skat før udbetaling). </P>  \r\n\r\n<P>Hvis kursisten vælger at dokumentere alle tre måltider pr. dag kan der  \r\n\r\n udbetales 167,80 (uden at indeholde skat før udbetaling). </P>  \r\n\r\n<P> <B>Logi</B>  </P>  \r\n\r\n<P>Kursisten har mulighed for at få tilskud til dokumenterede udgifter til  \r\n\r\n hotelværelse. </P>  \r\n\r\n<P>Uddannelsesstedet kan endvidere godkende anden passende logi, fx  \r\n\r\n (ferie-)lejlighed og sommerhus. Hvis kursisten derimod vælger privat  \r\n\r\n indkvartering eller anden indkvartering, kan der alene udbetales tilskud til  \r\n\r\n udokumenterede udgifter. </P>  \r\n\r\n<P CLASS=PUNKT> <B>4.</B> Administrative procedurer </P>  \r\n\r\n<P>Uddannelsesstedet skal tilbageholde A-skat inden udbetaling af tilskud til  \r\n\r\n udokumenterede udgifter til kost og/eller logi. </P>  \r\n\r\n<P>Uddannelsesstederne anmodes om at tilrettelægge administrative procedurer,  \r\n\r\n der tager højde for de forskellige tilskudsformer. </P>  \r\n\r\n<P>Med venlig hilsen </P>  \r\n\r\n<P>Birte Groes-Petersen </P>  \r\n\r\n<P>fuldmægtig </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19960396032"
        },
        {
            "displayName": "Entydig dokumentidentifikation",
            "displayValue": "CM041351"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3960"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "07/03/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "1992-1240-18"
        },
        {
            "displayName": "Stikord",
            "displayValue": "KOST, LOGI, TILSKUD"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}