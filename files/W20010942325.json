{
    "id": 156243,
    "title": "Ankestyrelsens principafgørelse C-8-01 om afdragsfrihed - billån - under uddannelse - konkrete uddannelsesplaner - sigte mod fremtidige arbejds - og indtægtsmuligheder - forrevalidering - bil - hjælpemidler",
    "documentTypeId": "240",
    "isSagsforlobPeriodValid": true,
    "shortName": "KEN nr 9423 af 15/02/2001",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse C-8-01 om afdragsfrihed - billån - under uddannelse - konkrete uddannelsesplaner - sigte mod fremtidige arbejds - og indtægtsmuligheder - forrevalidering - bil - hjælpemidler</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En ansøger, som gik på handelsskole som led i en forrevalidering, uden at der var fastere planer for hendes uddannelse eller en fastlagt revalideringsplan, var ikke berettiget til afdragsfrihed på billån, da der ikke var sådanne konkrete uddannelsesplaner, at de kunne siges at sigte mod fremtidige arbejds- og indtægtsmuligheder.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social service - lovbekendtgørelse nr. 944 af 16. oktober 2000 - § 99</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En ung kvinde havde som 17-årig i 1997 fået bevilget støtte til førtidig udskiftning af tidligere bevilget bil. Bevillingen var givet efter bilbekendtgørelsens §§ 1 og 2, stk. 1, nr. 3 (trivselsbil). I 1998 søgte hun om afdragsfritagelse vedrørende den bevilgede bil. Det var oplyst, at hun gik på Handelsskole som led i forrevalidering. Hun havde ingen erhvervsindtægt og modtog et beløb pr. måned på 2252 kr. fra kommunen. Hun var endnu ikke i gang med en egentlig uddannelse.</p>\r\n<p>Amtet traf den afgørelse, at hun ikke var berettiget til afdragsfrihed på den i 1997 bevilgede bil, jf. § 4, stk. 7, i bilbekendtgørelsen. Der henvistes til, at der i følge Ankestyrelsens praksis blev stillet krav om en konkret og dokumenteret uddannelsesplan, hvis der skulle bevilges afdragsfrihed under uddannelse.</p>\r\n<p>Det sociale nævn tiltrådte amtets afgørelse og begrundede afgørelsen med, at der ikke på nuværende tidspunkt var sådanne konkrete uddannelsesplaner, der kunne siges at sigte mod fremtidige arbejds- og indtægtsmuligheder. Ansøger gik på handelsskole som led i en forrevalidering, men var endnu ikke igang med en egentlig uddannelse. Hun boede hos sine forældre og fik af kommunen en månedlig ydelse med et supplement til dækning af mérudgifter i forbindelse med sit handicap.</p>\r\n<p>Det sociale nævn bemærkede, at hun efter bilbekendtgørelsens § 15 eventuelt havde mulighed for at</p>\r\n<p>søge henstand i forbindelse med tilbagebetaling af billånet.</p>\r\n<p>Ansøgers far klagede på ansøgers vegne til Ankestyrelsen, og anførte bl.a., at der intet sted i lov, cirkulære eller bekendtgørelse var nævnt nogen betingelse om, at der skulle være udarbejdet nogen revalideringplan, for at der kunne opnås afgiftsfritagelse. Der henvistes til, at tidligere praksis i Ankestyrelsen ikke kunne bruges, da der var tale om en ny lov. Der henvistes endvidere til, at ifølge Socialministeriets vejledning om støtte til hjælpemidler, biler, boligindretning m.v. af 5. marts 1998, pkt. 86, kunne der godt gives afdragsfrihed, selvom modtageren efterfølgende gik ind i et uddannelsesforløb.</p>\r\n<p>Sagen blev behandlet i principielt møde med henblik på afklaring af, hvornår en person kan anses for at være under uddannelse, jf. ordene i § 4, stk. 7, sammenholdt med § 2, stk. 1, nr. 2, i bekendtgørelse om støtte til køb af bil efter servicelovens § 99.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ansøger var ikke berettiget til afdragsfrihed efter § 4, stk. 7, i Socialministeriets bekendtgørelse nr. 122 af 19. februar 1998 om støtte til køb af bil efter serviceloven.</p>\r\n<p>Begrundelsen var, at der ikke på nuværende tidspunkt var sådanne konkrete uddannelsesplaner, at de kunne siges at sigte mod fremtidige arbejds- og indtægtsmuligheder, jf. bilbekendtgørelsens § 2, stk. 1, nr. 2.</p>\r\n<p>Ankestyrelsen lagde herved vægt på, at ansøger gik på handelsskole som led i en forrevalidering, og at der ikke var fastere planer for hendes uddannelse eller fastlagt en revalideringsplan for hende.</p>\r\n<p>Til det i klagen anførte om, at der ikke i loven, bekendtgørelsen eller cirkulære stod noget om, at der skulle være lagt en revalideringsplan, samt at tidligere praksis ikke kunne anvendes, da der var tale om en ny lov, bemærkede Ankestyrelsen, at der ikke i lov om social service og den tilsvarende bilbekendtgørelse var sket ændringer i forhold til tidligere regler. Ankestyrelsen fandt derfor, at hidtidig praksis kunne lægges til grund. Ankestyrelsen fandt yderligere, at hidtidig praksis havde støtte i ordene i bilbekendtgørelsens § 2, stk. 1, nr. 2 \"uddannelse, som sigter mod fremtidige arbejds- og indtægtsmuligheder\".</p>\r\n<p>Ankestyrelsen tiltrådte således det sociale nævns afgørelse.</p>\r\n<p>Ankestyrelsen bemærkede ligesom nævnet, at ansøger efter bilbekendtgørelsens § 15 eventuelt havde mulighed for at søge om henstand m.v. i forbindelse med tilbagebetaling af billånet. Henvendelse herom skulle ske til kommunen.</p>\r\n<p>Endelig oplyste Ankestyrelsen til ansøgers orientering, at den problemstilling, som hendes sag afspejlede, var inddraget i den arbejdsgruppe under Socialministeriet, der skulle gennemgå reglerne om støtte til køb af bil, bl.a. med henblik på behov for ændringer, forenkling og tydeliggørelse. Arbejdsgruppen havde endnu ikke afsluttet sit arbejde.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W20010942325"
        },
        {
            "displayName": "Entydig dokumentidentifikation",
            "displayValue": "BS009034"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9423"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "15/02/2001"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 300121-00"
        },
        {
            "displayName": "Stikord",
            "displayValue": "C-8-01"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}