{
    "id": 110523,
    "title": "1990 LSF 32   FORSLAG TIL LOV OM ÆNDRING AF LOV OM ÆNDRING AF FORSKELLIGE SKATTELOVE   (FORLÆNGELSE AF DELE AF SKIBSVÆRFTSAFTALEN) ",
    "documentTypeId": "400",
    "isSagsforlobPeriodValid": false,
    "shortName": "1990/2 LSF 32",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 32 </P>  \r\n\r\n<P></P>  \r\n\r\n<P>Forslag til Lov om ændring af lov om ændring af forskellige skattelove  \r\n\r\n (Forlængelse af dele af skibsværftsaftalen) </P>  \r\n\r\n<P></P>  \r\n\r\n<P>Fremsat af Nyrup Rasmussen (S) Poul Andersen (S) Ole Vagn Christensen (S)  \r\n\r\n Eva Fatum (S) Lotte Henriksen (S) Sonja Mikkelsen (S) Erling Olsen (S) Løvig  \r\n\r\n Simonsen (S) Bjørn Westh (S) </P>  \r\n\r\n<P></P>  \r\n\r\n<P>den 28. december 1990 </P>  \r\n\r\n<P></P>  \r\n\r\n<P>Vedtaget ved tredjebehandling den 7. februar 1991 </P>  \r\n\r\n<P></P>  \r\n\r\n<P><a href=\"document.aspx?accn=A19910012030\"> Lov nr. 120 af 01/03/1991</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1 </B></P>  \r\n\r\n<P> I lov nr. 767 af 12. november 1986 om ændring af forskellige skattelove.  \r\n\r\n (Skibsværftsaftalen), som ændret ved lov nr. 74 af 3. februar 1989, foretages  \r\n\r\n følgende ændring: </P>  \r\n\r\n<P>I <I>§ 7, stk. 4,</I> ændres &#187;31. december 1991&#171; til: &#187;31.  \r\n\r\n december 1992&#171;, og &#187;31. december 1993&#171; ændres til: &#187;31.  \r\n\r\n december 1994&#171;. </P>  \r\n\r\n<P> <B>§ 2 </B></P>  \r\n\r\n<P> Loven træder i kraft dagen efter bekendtgørelsen i Lovtidende. Loven har  \r\n\r\n virkning fra og med den 1. januar 1991. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1 </B></P>  \r\n\r\n<P> I lov nr. 767 af 12. november 1986 om ændring af forskellige skattelove.  \r\n\r\n (Skibsværftsaftalen), som ændret ved lov nr. 74 af 3. februar 1989, foretages  \r\n\r\n følgende ændring: </P>  \r\n\r\n<P>I <I>§ 7, stk. 4,</I> ændres &#187;31. december 1991&#171; til: &#187;31.  \r\n\r\n december 1992&#171;, og &#187;31. december 1993&#171; ændres til: &#187;31.  \r\n\r\n december 1994&#171;. </P>  \r\n\r\n<P> <B>§ 2 </B></P>  \r\n\r\n<P> Loven træder i kraft dagen efter bekendtgørelsen i Lovtidende. Loven har  \r\n\r\n virkning fra og med den 1. januar 1991. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>1. Lovforslaget har til formål at gennemføre de ændringer af  \r\n\r\n skattelovgivningen, der er nødvendige, for at den igangværende aftrapning af  \r\n\r\n indekslåneordningen for skibe kan udskydes med et år, jf. skibsværftsaftalen  \r\n\r\n fra august 1986 og især industriministerens aktstykke nr. 55 af 4. november  \r\n\r\n 1988. </P>  \r\n\r\n<P>I tæt sammenhæng med lovforslaget vil forslagsstillerne stille  \r\n\r\n ændringsforslag til finanslovforslaget for 1991, således at årstallet  \r\n\r\n &#187;1992&#171; ændres til &#187;1993&#171; i § 26.34.21 (tekstanm. nr. 61),  \r\n\r\n og således at § 26.34.21 (tekstanm. nr. 61) får følgende ordlyd: </P>  \r\n\r\n<P>&#187;Industriministeren bemyndiges til at udstede en inflationsgaranti i  \r\n\r\n forbindelse med Danmarks Skibskreditfonds udstedelse af indeksregulerede  \r\n\r\n obligationer til finansiering af ny- og ombygning af skibe kontraheret inden  \r\n\r\n udgangen af 1992 til levering inden udgangen af 1994. Garantien omfatter  \r\n\r\n ydelser på Skibskreditfondens obligationer, der - afhængig af obligationernes  \r\n\r\n pålydende rentesats - følger af en inflation, som overstiger enten 1,5 pct.  \r\n\r\n eller 3,0 pct. p.a. De inflationsgaranterede indekslån kan maksimalt andrage  \r\n\r\n 60 pct. af kontraktsummen for kontrakter indgået inden udgangen af 1989 til  \r\n\r\n levering inden udgangen af 1991, maksimalt 45 pct. af kontraktsummen for  \r\n\r\n kontrakter indgået inden udgangen af 1991 til levering inden udgangen af 1993  \r\n\r\n og maksimalt 30 pct. af kontraktsummen for kontrakter indgået inden udgangen  \r\n\r\n af 1992 til levering inden udgangen af 1994&#171;. </P>  \r\n\r\n<P>2. Lovforslaget går ud på at forlænge den tidsbegrænsede fritagelse for  \r\n\r\n realrenteafgift og kursgevinstbeskatning for indeksobligationer udstedt af  \r\n\r\n Danmarks Skibskreditfond som led i skibsværftsaftalen. Endvidere går  \r\n\r\n lovforslaget ud på at forlænge den tidsbegrænsede skattefritagelse for den  \r\n\r\n særlige inflationsgaranti, som kan ydes efter skibsværftsaftalens  \r\n\r\n indeksfinansieringsordning. </P>  \r\n\r\n<P>Lovforslaget - og det tilknyttede ændringsforslag til finanslovforslaget  \r\n\r\n for 1991 - skal ses på baggrund af den konkurrencemæssige situation, der er  \r\n\r\n skabt for den europæiske værftsindustri efter vedtagelsen af 7. EF-direktiv  \r\n\r\n om støtte til skibsbygningsindustrien og fastsættelsen af støtteloftet i EF  \r\n\r\n for 1991. </P>  \r\n\r\n<P>3. Den 26. november 1990 vedtog EF's Ministerråd et nyt direktiv om støtte  \r\n\r\n til skibsbygningsindustrien. I direktivet fastlægges de overordnede rammer  \r\n\r\n for støtte til værftsindustrien i EF i årene 1991-1993. Idet direktivet  \r\n\r\n omfatter skibe leveret indtil 3 år efter direktivets udløb, omhandler  \r\n\r\n direktivet reelt perioden frem til udgangen af 1996. </P>  \r\n\r\n<P>Ifølge direktivet fastsætter EF-Kommissionen med intervaller af højst 12  \r\n\r\n måneder en øvre grænse for den støtte, der må ydes til værfterne i de enkelte  \r\n\r\n medlemslande. </P>  \r\n\r\n<P>På et møde den 12. december 1990 har Kommissionen for 1991 fastsat et  \r\n\r\n støtteloft på 13 pct. for kontrakter på 10 mio. ECU (ca. 79 mio. kr.) eller  \r\n\r\n mere og 9 pct. for kontrakter mindre end 10 mio. ECU. </P>  \r\n\r\n<P>EF-støtteloftet for kontrakter indgået i 1990 er henholdsvis 20 pct. og 14  \r\n\r\n pct. </P>  \r\n\r\n<P>4. Folketingets Finansudvalg godkendte den 17. november 1988 et aktstykke  \r\n\r\n af 4. november 1988 fra industriministeren, hvorved skibsværftsaftalens  \r\n\r\n indeksfinansieringsordning aftrappes over en 3-årig periode (1989-1991). </P>  \r\n\r\n<P>Beslutningen er siden blevet bekræftet i de årlige finanslove - senest i  \r\n\r\n finansloven for 1990, § 17.03.01.53.02 (tekstanm. nr. 54), hvor  \r\n\r\n industriministeren bemyndiges til at udstede en inflationsgaranti i  \r\n\r\n forbindelse med ordningen. </P>  \r\n\r\n<P>Ordningen betyder, at ny- og ombygninger af skibe kan finansieres af  \r\n\r\n obligationer udstedt af Danmarks Skibskreditfond i en kombination af  \r\n\r\n indekslån og lån på OECD-lignende vilkår, hvor anvendelsen af indekslån  \r\n\r\n gradvis reduceres. Pr. 1. januar 1992 vil skibsfinansieringen således med den  \r\n\r\n nuværende aftrapning alene bestå af nominelrentelån på 80 pct. af  \r\n\r\n kontraktsummen. </P>  \r\n\r\n<P>Indeksfinansieringsordningens aftrapning er vist i tabel 1. </P>  \r\n\r\n<P>Tabel 1: Indeksfinansieringsordningens nuværende aftrapning. </P>  \r\n\r\n<PRE>  \r\n\r\n Skibe        Skibe        Indekslån        OECD-lån  \r\n\r\n beordret     leveret      i pct. af        i pct. af  \r\n\r\n senest       senest       kontraktsum      kontraktsum  \r\n\r\n ---------------------------------------------------------~  \r\n\r\n 1988         1990         80                -  \r\n\r\n 1989         1991         60               20  \r\n\r\n 1990         1992         45               35  \r\n\r\n 1991         1993         30               50  \r\n\r\n 1992         -             0               80  \r\n\r\n ---------------------------------------------------------~  \r\n\r\n</PRE>  \r\n\r\n 5. Den danske støtteordning adskiller sig generelt fra EF's støtteloftsregler  \r\n\r\n ved at ligge på et betydelig lavere niveau og ved kun at omfatte skibe  \r\n\r\n leveret indtil 2 år efter kontraktunderskrivelsen - mod EF-reglernes 3 år.  \r\n\r\n<P>Det danske støtteniveau er sammenstillet med EF-støtteloftet i  \r\n\r\n nedenstående tabel 2 og 3. </P>  \r\n\r\n<P>6. Skibsværfterne i Europa søger sædvanligvis i december måned at  \r\n\r\n forhandle sig til nye kontrakter om fremtidig levering af skibe. Årets første  \r\n\r\n 11 måneder er anvendt til projektering, forhandling af underleverandøraftaler  \r\n\r\n og andre forhold, som indgår i en nybygningskontrakt. </P>  \r\n\r\n<P>Rederne er næsten umulige at få i tale før sidst på året, fordi de venter  \r\n\r\n på EF-Kommissionens afgørende beslutninger om støttelofter for det kommende  \r\n\r\n år, støttelofter, som i de fleste EF-lande bliver udnyttet fuldt ud. </P>  \r\n\r\n<P>Tabel 2: Finansieringsstøtte i procent af kontraktsummen, jf.  \r\n\r\n EF-støtteloftet (EF), den nuværende danske ordning (DK I) og den forlængede  \r\n\r\n danske ordning (DK II) - udgangspunkt i kontraheringstidspunktet. </P>  \r\n\r\n<PRE>  \r\n\r\n Skibe beordret    Skibe leveret     EF        DK I         DK II  \r\n\r\n senest            senest  \r\n\r\n                   (DK/EF)  \r\n\r\n --------------------------------------------------------------------~  \r\n\r\n 1990              1992/93           20,0      10,0          -  \r\n\r\n 1991              1993/94           13,0       6,2         10,0  \r\n\r\n 1992              1994/95              *       0,0          6,2  \r\n\r\n 1993              1995/96              *       0,0          0,0  \r\n\r\n --------------------------------------------------------------------~  \r\n\r\n</PRE>  \r\n\r\n<P>*) EF-støtteloftet for 1992 og 1993 ventes fastsat i henholdsvis december  \r\n\r\n 1991 og december 1992. </P>  \r\n\r\n<P>De kontrakter, som de europæiske værfter indgår for øjeblikket, indebærer  \r\n\r\n aflevering af skibene i 1993 og 1994. Dette er normal leveringstid for større  \r\n\r\n skibsværfter. </P>  \r\n\r\n<P>Tyske, franske, spanske, italienske, hollandske og britiske værfter, som  \r\n\r\n søger at afsætte de samme skibstyper som de danske værfter, har efter  \r\n\r\n EF-Kommissionens beslutning en meget gunstig forhandlingsposition. De vil  \r\n\r\n nemlig modtage mindst 13 pct. af en given kontraktsum i direkte statsstøtte  \r\n\r\n for leverancer til effektuering i 1993 og 1994. </P>  \r\n\r\n<P>For danske værfter er situationen med de gældende danske bestemmelser  \r\n\r\n ganske anderledes. For leverancer i 1993 ydes rederne en finansieringsstøtte,  \r\n\r\n der svarer til 6,2 pct. af kontraktsummen, og i 1994 er finansieringsstøtten  \r\n\r\n 0 pct. </P>  \r\n\r\n<P>For leverancer i 1994 er danske værfters konkurrenceparameter alene  \r\n\r\n lønsummen over for de øvrige EF-værfters lønsum minus subsidieelementet. Med  \r\n\r\n den gældende omkostningsstruktur for et skib betyder det, at når  \r\n\r\n konkurrenterne gives 13 pct. i subsidie - og danske værfter 0 pct., skal de  \r\n\r\n danske værfter reducere lønsummen fra 17 pct. til 4 pct. af kontraktsummen  \r\n\r\n for at være ligestillet. Det er helt umulige betingelser, selv om danske  \r\n\r\n værfter er Europas mest effektive. </P>  \r\n\r\n<P>Tabel 3: Finansieringsstøtte i pct. af kontraktsummen ifølge  \r\n\r\n EF-støtteloftet (EF), den nuværende danske ordning (DK I) og den forlængede  \r\n\r\n danske ordning (DK II) - udgangspunkt i leveringstidspunktet. </P>  \r\n\r\n<PRE>  \r\n\r\n Skibe beordret     Skibe leveret       EF        DK I        DK II  \r\n\r\n senest (EF/DK)     senest  \r\n\r\n --------------------------------------------------------------------~  \r\n\r\n 1990/91            1993                20,0      6,2         10,0  \r\n\r\n 1991/92            1994                13,0      0,0          6,2  \r\n\r\n 1992/93            1995                 *        0,0          0,0  \r\n\r\n --------------------------------------------------------------------~  \r\n\r\n</PRE>  \r\n\r\n<P>*) EF-støtteloftet for 1992 ventes fastsat i december 1991. </P>  \r\n\r\n<P>7. For delvis at afbøde den konkurrenceforvridning, som den fortsatte  \r\n\r\n skibsbygningssubsidiering indebærer til ugunst for den ellers  \r\n\r\n konkurrencedygtige danske værftsindustri, bør den igangværende aftrapning af  \r\n\r\n den danske indekslåneordning for skibe udskydes med et år, således at ordrer  \r\n\r\n placeret i 1991 med kontraktlig levering senest i 1993 kan finansieres på i  \r\n\r\n øvrigt gældende 1990-vilkår (45 pct. indekslån og 35 pct. OECD-lån) og ordrer  \r\n\r\n placeret i 1992 og leveret senest i 1994 kan finansieres på de p.t. gældende  \r\n\r\n 1991-vilkår (30 pct. indekslån og 50 pct. OECD-lån). Pr. 1. januar 1993 vil  \r\n\r\n skibsfinansieringen således alene bestå af nominalrentelån på 80 pct. af  \r\n\r\n kontraktsummen. </P>  \r\n\r\n<P>Med den foreslåede forlængelse af aftrapningsordningen vil støtteelementet  \r\n\r\n i finansieringen af skibe leveret i 1993 udgøre ca. 3/4 af EF's støtteloft  \r\n\r\n opgjort i henhold til EF's opgørelsesmetode og en dansk referencerente på 10  \r\n\r\n pct. For leverancer i 1994 vil støtteelementet i finansieringen tilsvarende  \r\n\r\n udgøre ca. 1/2 af EF's støtteloft forudsat et dansk renteniveau på 10 pct.  \r\n\r\n</P>  \r\n\r\n<P>8. Indekslån til finansiering af skibe udstedes af Danmarks  \r\n\r\n Skibskreditfond med en pålydende rente på 21/2 pct. p.a. eller en pålydende  \r\n\r\n rente på 4 pct. p.a. </P>  \r\n\r\n<P>Låntager forpligtes til alene at betale renter og afdrag på basis af  \r\n\r\n indeksregulering svarende til en årlig inflation på enten 3 pct. for 21/2  \r\n\r\n pct.-obligationer eller 11/2 pct. for 4 pct.-obligationer, idet staten  \r\n\r\n påtager sig at dække omkostningerne ved en eventuel indeksregulering  \r\n\r\n herudover. </P>  \r\n\r\n<P>Lånene udbetales kontant af Danmarks Skibskreditfond, hvis  \r\n\r\n indeksobligationer overtages af Danmarks Nationalbank til kurs pari.  \r\n\r\n Udbetalingen under den statslige indeksgaranti medfører ikke beskatning for  \r\n\r\n låntager. </P>  \r\n\r\n<P>Hvert enkelt lån forhåndsgodkendes af Industriministeriet for at sikre, at  \r\n\r\n lånevilkårene stedse respekterer Danmarks forpligtelser over for EF og OECD.  \r\n\r\n</P>  \r\n\r\n<P>9. EF's 7. direktiv om støtte til skibsbygningsindustrien og fastsættelsen  \r\n\r\n af EF's støttelofter for 1991 er vigtige skridt i den rigtige retning. </P>  \r\n\r\n<P>De danske bestræbelser på at opnå yderligere afvikling af værftssubsidier  \r\n\r\n gennem internationale aftaler bør fortsættes især i EF- og OECD-regi. </P>  \r\n\r\n<P>Såfremt det i aftrapningsperioden lykkes at etablere internationale  \r\n\r\n aftaler om væsentlige yderligere reduktioner i den maksimalt tilladte  \r\n\r\n værftsstøtte, må den danske aftrapningsordning igen tages op til revision.  \r\n\r\n</P>  \r\n\r\n<P>Såfremt EF-Kommissionen imod forventning ikke i betydende grad nedsætter  \r\n\r\n støtteloftet yderligere for 1992, må den danske aftrapningsordning ligeledes  \r\n\r\n tages op til revision. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/03/1991"
        },
        {
            "displayName": "Accession",
            "displayValue": "199022K00032"
        },
        {
            "displayName": "Entydig dokumentidentifikation",
            "displayValue": "CL003088"
        },
        {
            "displayName": "Dato for førstegangsindlæggelse",
            "displayValue": "04/03/1991"
        },
        {
            "displayName": "Dato for indlæggelse",
            "displayValue": "04/03/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "32"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}