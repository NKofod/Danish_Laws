{
    "id": 87062,
    "title": "Vejledning om tilskud til demonstrationsprojekter - miljøvenlige jordbrugsforanstaltninger ",
    "documentTypeId": "180",
    "isSagsforlobPeriodValid": false,
    "shortName": "VEJ nr 13050 af 15/01/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om tilskud til  \r\n\r\n demonstrationsprojekter - miljøvenlige jordbrugsforanstaltninger </H1>  \r\n\r\n<P></P>  \r\n\r\n<BR>  \r\n\r\n<P> <B>Indhold</B>  </P>  \r\n\r\n<P>Til ansøgeren </P>  \r\n\r\n<P>Hvad er et demonstrationsprojekt </P>  \r\n\r\n<P>Hvem kan søge </P>  \r\n\r\n<P>Hvad kan man få tilskud til </P>  \r\n\r\n<P>Sådan søger man </P>  \r\n\r\n<P>Når projektet er godkendt </P>  \r\n\r\n<P>Retsgrundlag </P>  \r\n\r\n<P>Rådgivning og yderligere oplysninger </P>  \r\n\r\n<P> <B>Til ansøgeren</B>  </P>  \r\n\r\n<P>I 1998 er der afsat 15 mio. kr. til gennemførelse af  \r\n\r\n demonstrationsprojekter for de miljøvenlige jordbrugsforanstaltninger, der  \r\n\r\n vedrører beskyttelse af vandmiljøet. I 1999 forventes et tilsvarende beløb  \r\n\r\n afsat. Der er mulighed for at opnå støtte på op til 100% af udgifterne til  \r\n\r\n gennemførelse af projekter. Ansøgninger kan indsendes løbende. </P>  \r\n\r\n<P>Formålet med demonstrationsprojekterne er at vise de praktiske muligheder  \r\n\r\n i forbindelse med de miljøvenlige jordbrugsforanstaltninger og udbrede  \r\n\r\n interessen for de miljøvenlige jordbrugsforanstaltninger for dermed at  \r\n\r\n motivere flere landmænd til at drive miljøvenligt landbrug. </P>  \r\n\r\n<P>Demonstrationsprojekterne skal gennemføres med udgangspunkt i de  \r\n\r\n miljøvenlige jordbrugsforanstaltninger. Det er således en forudsætning for at  \r\n\r\n søge om støtte til et demonstrationsprojekt, at der allerede er givet tilsagn  \r\n\r\n om arealtilskud inden for en af de miljøvenlige jordbrugsforanstaltninger.  \r\n\r\n Projekterne kan omfatte flere landmænd og tage udgangspunkt i et overordnet  \r\n\r\n emne eller miljøproblem. Projekterne kan ligeledes omfatte en enkelt landmand  \r\n\r\n og dermed tage udgangspunkt i en enkelt bedrift. </P>  \r\n\r\n<P>Denne pjece belyser de praktiske forhold og mulighederne for tilskud til  \r\n\r\n demonstrations-projekter af betydning for de miljøvenlige  \r\n\r\n jordbrugsforanstaltninger. </P>  \r\n\r\n<P> <B>Hvad er et demonstrationsprojekt?</B>  </P>  \r\n\r\n<P>Formålet med et demonstrationsprojekt er at fremvise mulighederne for at  \r\n\r\n drive miljøvenligt landbrug og dermed motivere flere landmænd til at gøre  \r\n\r\n det. Demonstrationsprojekterne skal gennemføres med udgangspunkt i de  \r\n\r\n miljøvenlige jordbrugsforanstaltninger (MVJ), som kan anvendes i de særligt  \r\n\r\n følsomme landbrugsområder (SFL).Baggrunden for at give tilskud til  \r\n\r\n demonstrationsprojekter er et ønske om </P>  \r\n\r\n<P>* at udbrede kendskabet til miljøvenlige produktionsmetoder, </P>  \r\n\r\n<P>og </P>  \r\n\r\n<P>* at skabe større interesse for at anvende de miljøvenlige  \r\n\r\n jordbrugsforanstaltninger </P>  \r\n\r\n<P> <B>Samarbejdsprojekter</B>  </P>  \r\n\r\n<P>Et demonstrationsprojekt kan omfatte flere landmænd/bedrifter. Der er  \r\n\r\n ingen formelle krav til, hvem der kan tage initiativ til eller stå for  \r\n\r\n koordineringen af et projekt. Et projekt kan koordineres af en enkelt eller  \r\n\r\n flere personer, af landmænd, konsulenter, organisationer, amt, kommune eller  \r\n\r\n andre, der har de fornødne forudsætninger herfor. </P>  \r\n\r\n<P>Demonstrationsprojektet kan tage udgangspunkt i et emne eller  \r\n\r\n miljøproblem, der er fælles for et SFL-område, f.eks. en ådal, et  \r\n\r\n vandindvindingsområde eller naturområder som heder, moser eller overdrev.  \r\n\r\n Alle jordbrugere med arealer i området kan deltage i projektet. </P>  \r\n\r\n<P>Projektet skal vise de praktiske muligheder i forbindelse med de  \r\n\r\n miljøvenlige jordbrugsforanstaltninger, der kan anvendes i området. </P>  \r\n\r\n<P> <B>Individuelle projekter</B>  </P>  \r\n\r\n<P>En jordbruger, der får tilskud til miljøvenlige jordbrugsforanstaltninger,  \r\n\r\n kan udforme et projekt, der tager udgangspunkt i bedriften. Også sådanne  \r\n\r\n projekter skal vise de praktiske muligheder ved miljøvenligt jordbrug.  \r\n\r\n Projekterne kan indeholde elementer som markvandringer, foredrag samt  \r\n\r\n informationsmaterialer. </P>  \r\n\r\n<P>--------------------------------------------------------------------- </P>  \r\n\r\n<P> <I>Eksempler</I>  </P>  \r\n\r\n<P>* Kombinationer af ordninger på agerjord - hvad sker der i praksis med  \r\n\r\n udbytterne? </P>  \r\n\r\n<P>* Naturområder på udtagne arealer </P>  \r\n\r\n<P>* Sprøjtefri dyrkning for at opnå et mere varieret plante- og dyreliv </P>  \r\n\r\n<P> <B>Store eller små projekter</B>  </P>  \r\n\r\n<P>Et projekt kan være stort eller lille, foregå i en weekend eller strække  \r\n\r\n sig over flere år. Det afgørende er, at det lever op til de målsætninger, der  \r\n\r\n er nævnt herover, og at der er penge nok til at imødekomme ansøgningen. I  \r\n\r\n 1998 er der afsat 15 mio. kr. til demonstrationsprojekter. I 1999 forventes  \r\n\r\n et tilsvarende beløb afsat. Et projekt kan højst vare tre år. </P>  \r\n\r\n<P> <B>Hvem kan søge</B>  </P>  \r\n\r\n<P>En ansøgning kan indsendes af enhver, der har interesse i projektet.  \r\n\r\n Tilskud til et bedriftsorienteret projekt kan dog kun søges af den pågældende  \r\n\r\n jordbruger, hans konsulenter eller andre sammenslutninger af jordbrugere.  \r\n\r\n</P>  \r\n\r\n<P>Offentlige myndigheder og institutioner kan deltage i et projekt og også  \r\n\r\n stå som ansøgere, men deres evt. omkostninger i forbindelse med projektet er  \r\n\r\n ikke tilskudsberettigede. Derimod kan disse myndigheder godt selv yde tilskud  \r\n\r\n til projektet. </P>  \r\n\r\n<P> <B>Hvad kan man få tilskud til</B>  </P>  \r\n\r\n<P>Det er en forudsætning for at søge om støtte til et demonstrationsprojekt,  \r\n\r\n at der allerede er givet tilsagn om arealtilskud inden for en af de  \r\n\r\n miljøvenlige jordbrugsforanstaltninger. Man kan derfor ikke få arealtilskud  \r\n\r\n via et projekt. Tilskud til arealerne gives gennem aftale om miljøvenlige  \r\n\r\n jordbrugsforanstaltninger. </P>  \r\n\r\n<P>Man kan søge Strukturdirektoratet om op til 100% tilskud til de  \r\n\r\n omkostninger, der er nødvendige for at gennemføre projektet, dvs: </P>  \r\n\r\n<P>* materialer, </P>  \r\n\r\n<P>* konsulentbistand </P>  \r\n\r\n<P>* leje eller køb af udstyr </P>  \r\n\r\n<P>* slid på udstyr </P>  \r\n\r\n<P>* løn </P>  \r\n\r\n<P>* uddannelse og instruktion af personale </P>  \r\n\r\n<P>* omkostninger til jordfordeling </P>  \r\n\r\n<P>* annoncering </P>  \r\n\r\n<P>* lokaler </P>  \r\n\r\n<P>* koordinering og rejseudgifter </P>  \r\n\r\n<P>* overvågning, afrapportering </P>  \r\n\r\n<P>* evaluering </P>  \r\n\r\n<P>* regnskab og revision </P>  \r\n\r\n<P>Man kan ikke få tilskud til forskning og teknologisk udvikling. Der er der  \r\n\r\n imod mulighed for at få tilskud til at afprøve kendte teknologier og til at  \r\n\r\n foretage målinger og andre observationer, for eksempel i marker/parceller med  \r\n\r\n forskellige alternative løsninger, når disse målinger skal bruges i  \r\n\r\n forbindelse med informationsaktiviteter i projektet. Med andre ord skal der  \r\n\r\n være tale om demonstration og ikke forsøg. </P>  \r\n\r\n<P> <B>Sådan søger man</B>  </P>  \r\n\r\n<P>Man kan både søge om godkendelse af et projekt og om en  \r\n\r\n forhåndsgodkendelse af et projektforslag, som derefter gøres mere detaljeret  \r\n\r\n i en endelig ansøgning. </P>  \r\n\r\n<P>Der er ikke noget egentligt ansøgningsskema. Det er projektets karakter og  \r\n\r\n størrelse, der afgør, hvad ansøgningen skal indeholde. Herunder er der givet  \r\n\r\n nogle stikord til, hvad en ansøgning skal indeholde. </P>  \r\n\r\n<P>En ansøgning skal indeholde oplysninger om: </P>  \r\n\r\n<P>* titel </P>  \r\n\r\n<P>* ansøger(e) </P>  \r\n\r\n<P>* projektansvarlig, hvis det ikke er ansøgeren </P>  \r\n\r\n<P>* formål med projektet </P>  \r\n\r\n<P>* målgruppen </P>  \r\n\r\n<P>* beskrivelse af aktiviteterne i projektet </P>  \r\n\r\n<P>* tidsplan </P>  \r\n\r\n<P>* budget, herunder størrelsen af tilskud fra Strukturdirektoratet </P>  \r\n\r\n<P>* andre relevante oplysninger, for eksempel om projektet støttes fra anden  \r\n\r\n side. </P>  \r\n\r\n<P>Budgettet skal opstilles således, at det fremgår, hvilke typer  \r\n\r\n omkostninger, der er tale om, og hvor stor en del, der søges støtte til samt  \r\n\r\n hvilket år, man forventer at afholde udgiften. </P>  \r\n\r\n<P>Ansøgningen sendes til: </P>  \r\n\r\n<P>Ministeriet for Fødevarer, Landbrug og Fiskeri </P>  \r\n\r\n<P>Strukturdirektoratet </P>  \r\n\r\n<P>Toldbodgade 29 </P>  \r\n\r\n<P>1253 København K </P>  \r\n\r\n<P> <B>Sådan behandles ansøgningen</B>  </P>  \r\n\r\n<P>Der er ingen ansøgningsfrist. Ansøgningerne behandles af  \r\n\r\n Strukturdirektoratet i den rækkefølge, de kommer ind. Hvis  \r\n\r\n Strukturdirektoratet har spørgsmål eller finder, at der er problemer i  \r\n\r\n projektet, vil man blive kontaktet, så ansøgningen bliver tilpasset de krav,  \r\n\r\n der stilles. Herefter forelægges projektet sammen med Strukturdirektoratets  \r\n\r\n indstilling for Det Rådgivende Udvalg for miljøvenlige  \r\n\r\n jordbrugsforanstaltninger, som udtaler sig om, hvorvidt projektet bør  \r\n\r\n støttes. Der kan undervejs blive inddraget uvildige eksperter i vurderingen  \r\n\r\n af et projekt. Når Det Rådgivende Udvalg har udtalt sig om projektet, afgør  \r\n\r\n Strukturdirektoratet tilsagn eller afslag på projektet. Normalt vil man få  \r\n\r\n svar på en ansøgning i løbet af 1-3 måneder. </P>  \r\n\r\n<P> <B>Når projektet er godkendt</B>  </P>  \r\n\r\n<P>Der stilles visse krav til ansøgeren, når projektet er godkendt og skal  \r\n\r\n gennemføres. Kravene er beskrevet i det tilsagnsbrev, man får fra  \r\n\r\n Strukturdirektoratet. </P>  \r\n\r\n<P> <B>Udbetaling af tilskud</B>  </P>  \r\n\r\n<P>Tilskuddet kan udbetales, når udgifterne er afholdt. Udgifterne opgøres på  \r\n\r\n et særligt skema, som fås i Strukturdirektoratet, og opgørelsen skal  \r\n\r\n attesteres af en registreret eller statsautoriseret revisor. </P>  \r\n\r\n<P>Tilsagnet beskriver, hvor ofte og hvordan tilskuddet bliver udbetalt. I  \r\n\r\n særlige tilfælde kan et tilskud udbetales i rater. </P>  \r\n\r\n<P> <B>Indberetning og afrapportering</B>  </P>  \r\n\r\n<P>Man har pligt til en gang om året at oplyse Strukturdirektoratet, om man  \r\n\r\n fortsat opfylder betingelserne for at få tilskud. Alle ændringer - planlagte  \r\n\r\n eller ej - skal indberettes. Desuden skal man oplyse, hvordan  \r\n\r\n projektarealerne udnyttes. </P>  \r\n\r\n<P>Senest når projektet udløber, skal man i en afsluttende rapport gøre rede  \r\n\r\n for de aktiviteter, der er gennemført. </P>  \r\n\r\n<P> <B>Ændringer i projektet</B>  </P>  \r\n\r\n<P>Ønsker man projektet forlænget ud over det planlagte tidsrum, kan det kun  \r\n\r\n ske efter at den afsluttende rapport er vurderet af Strukturdirektoratet og  \r\n\r\n Det Rådgivende Udvalg. Strukturdirektoratet kan bestemme, at projektet skal  \r\n\r\n evalueres af en uvildig instans. </P>  \r\n\r\n<P>Sker der ændringer, så man ikke længere opfylder betingelserne for at få  \r\n\r\n tilskud, skal man med det samme give skriftligt besked til  \r\n\r\n Strukturdirektoratet. </P>  \r\n\r\n<P> <B>Retsgrundlaget</B>  </P>  \r\n\r\n<P>Bestemmelserne om demonstrationsprojekter findes i Bekendtgørelse om  \r\n\r\n tilskud til miljøvenlige jordbrugsforanstaltninger, nr. 225 af 25. marts  \r\n\r\n 1997. De miljøvenlige jordbrugsforanstaltninger er beskrevet sammesteds og i  \r\n\r\n ændringsbekendtgørelse 654 af 14. august 1997. </P>  \r\n\r\n<P> <B>Rådgivning og yderligere oplysninger</B>  </P>  \r\n\r\n<P>Du kan få yderligere oplysninger om demonstrationsprojekter og de  \r\n\r\n miljøvenlige jordbrugsforanstaltninger hos </P>  \r\n\r\n<P> <B>Strukturdirektoratet</B>  </P>  \r\n\r\n<P>Toldbodgade 29 </P>  \r\n\r\n<P>1253 København K </P>  \r\n\r\n<P>Tlf. 33 63 73 00 </P>  \r\n\r\n<P> <B>Landskontoret for Planteavl </B></P>  \r\n\r\n<P>Landbrugets Rådgivningscenter </P>  \r\n\r\n<P>Udkærsvej 15 </P>  \r\n\r\n<P>8200 Århus N </P>  \r\n\r\n<P>Tlf. 87 40 50 00 </P>  \r\n\r\n<P> <B>Det lokale landbocenter</B>  </P>  \r\n\r\n<P> <B>Amter</B>  </P>  \r\n\r\n<P> <B>Bornholms Amt</B>  </P>  \r\n\r\n<P>Ullasvej 23 </P>  \r\n\r\n<P>Postboks 160 </P>  \r\n\r\n<P>3700 Rønne </P>  \r\n\r\n<P>tlf. 56 95 60 00 </P>  \r\n\r\n<P> <B>Frederiksborg Amt</B>  </P>  \r\n\r\n<P>Amtsgården </P>  \r\n\r\n<P>Kongens Vænge 2 </P>  \r\n\r\n<P>3400 Hillerød </P>  \r\n\r\n<P>tlf. 42 26 66 00 </P>  \r\n\r\n<P> <B>Fyns Amt</B>  </P>  \r\n\r\n<P>Amtsgården </P>  \r\n\r\n<P>Ørbækvej 100 </P>  \r\n\r\n<P>5220 Odense SØ </P>  \r\n\r\n<P>tlf. 66 15 94 00 </P>  \r\n\r\n<P> <B>Københavns Amt</B>  </P>  \r\n\r\n<P>Amtsgården </P>  \r\n\r\n<P>Stationsparken 27-33 </P>  \r\n\r\n<P>2600 Glostrup </P>  \r\n\r\n<P>tlf. 43 22 22 22 </P>  \r\n\r\n<P> <B>Nordjyllands Amt</B>  </P>  \r\n\r\n<P>Amtsgården </P>  \r\n\r\n<P>Niels Bohrsvej 30 </P>  \r\n\r\n<P>Postboks 8300 </P>  \r\n\r\n<P>9220 Aalborg Ø </P>  \r\n\r\n<P>tlf. 96 35 10 00 </P>  \r\n\r\n<P> <B>Ribe Amt</B>  </P>  \r\n\r\n<P>Amtsgården </P>  \r\n\r\n<P>Sorsigvej 35 </P>  \r\n\r\n<P>6760 Ribe </P>  \r\n\r\n<P>tlf. 75 42 42 00 </P>  \r\n\r\n<P> <B>Ringkøbing Amt</B>  </P>  \r\n\r\n<P>Steen Blichersvej 6 </P>  \r\n\r\n<P>6950 Ringkøbing </P>  \r\n\r\n<P>tlf. 97 32 08 66 </P>  \r\n\r\n<P> <B>Roskilde Amt</B>  </P>  \r\n\r\n<P>Amtsgården </P>  \r\n\r\n<P>Køgevej 80 </P>  \r\n\r\n<P>4000 Roskilde </P>  \r\n\r\n<P>tlf. 46 32 32 32 </P>  \r\n\r\n<P> <B>Storstrøms Amt</B>  </P>  \r\n\r\n<P>Amtsgården </P>  \r\n\r\n<P>Parkvej 37 </P>  \r\n\r\n<P>4800 Nykøbing Falster </P>  \r\n\r\n<P>tlf. 54 82 32 32 </P>  \r\n\r\n<P> <B>Sønderjyllands Amt</B>  </P>  \r\n\r\n<P>Amtsgården </P>  \r\n\r\n<P>Skelbækvej 2 </P>  \r\n\r\n<P>6200 Aabenraa </P>  \r\n\r\n<P>tlf. 74 33 50 50 </P>  \r\n\r\n<P> <B>Vejle Amt</B>  </P>  \r\n\r\n<P>Damhaven 12 </P>  \r\n\r\n<P>7100 Vejle </P>  \r\n\r\n<P>tlf. 75 83 53 33 </P>  \r\n\r\n<P> <B>Vestsjællands Amt</B>  </P>  \r\n\r\n<P>Alleen 15 </P>  \r\n\r\n<P>4180 Sorø </P>  \r\n\r\n<P>tlf. 53 63 25 33 </P>  \r\n\r\n<P> <B>Viborg Amt</B>  </P>  \r\n\r\n<P>Amtsgården </P>  \r\n\r\n<P>Skottenborg 26 </P>  \r\n\r\n<P>Postboks 21 </P>  \r\n\r\n<P>8800 Viborg </P>  \r\n\r\n<P>tlf. 86 62 33 00 </P>  \r\n\r\n<P> <B>Århus Amt</B>  </P>  \r\n\r\n<P>Amtsgården </P>  \r\n\r\n<P>Lyseng Alle 1 </P>  \r\n\r\n<P>8270 Højbjerg </P>  \r\n\r\n<P>tlf. 89 44 66 66 </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/04/1998"
        },
        {
            "displayName": "Accession",
            "displayValue": "C19981305060"
        },
        {
            "displayName": "Entydig dokumentidentifikation",
            "displayValue": "CM046864"
        },
        {
            "displayName": "Dato for førstegangsindlæggelse",
            "displayValue": "24/04/1998"
        },
        {
            "displayName": "Dato for indlæggelse",
            "displayValue": "31/03/2004"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13050"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "15/01/1998"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}