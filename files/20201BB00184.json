{
    "id": 221404,
    "title": "Forslag til folketingsbeslutning om fuld dansk selvbestemmelse over grænsekontrollen",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 184",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 3. marts 2021 af Morten Messerschmidt (DF), Liselott Blixt (DF), René Christensen (DF), Kristian Thulesen Dahl (DF), Pia Kjærsgaard (DF), Marie Krarup (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om fuld dansk selvbestemmelse over grænsekontrollen</p>\r\n<p class=\"Tekst1Sp\">Folketinget pålægger regeringen inden udgangen af 2021 at have sikret en reform af Schengensamarbejdet, så det enkelte land selv bestemmer, hvornår og hvor længe landet ønsker at kontrollere egne grænser.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>\r\n   <span class=\"Italic\">Begrundelse</span>\r\n</p>\r\n<p class=\"NormalInd\">Socialdemokratiet offentliggjorde i 2018 sit udlændingepolitiske udspil »Retfærdig og realistisk – en udlændingepolitik der samler Danmark«. Udspillet skulle vise, at det var et nyt Socialdemokrati, der stillede sig et andet sted på den udlændingepolitiske dagsorden end der, hvor det parti, der havde tabt det foregående valg, stod.</p>\r\n<p class=\"NormalInd\">Men det kræver mere end vinduesstaffage og paroler at sætte en ny kurs. Det kræver handling – en villighed til at gå den vej, man prædiker. Her har Socialdemokratiet til stor skuffelse for forslagsstillerne ikke leveret. De gode intentioner i udspillet er for langt hovedpartens vedkommende ikke omsat til handling og konkrete initiativer. Det virker, som om regeringen har behov for et kærligt skub i den rigtige retning. Det vil forslagsstillerne gerne være behjælpelige med.</p>\r\n<p>\r\n   <span class=\"Italic\">Socialdemokratiets udlændingeudspil</span>\r\n</p>\r\n<p class=\"NormalInd\">I »Retfærdig og realistisk – en udlændingepolitik der samler Danmark« skriver Socialdemokratiet:</p>\r\n<p class=\"NormalInd\">»Så længe der ikke er styr på EU’s ydre grænser og risiko for terrorangreb, skal Danmark opretholde grænsekontrollen.</p>\r\n<p class=\"NormalInd\">Som Schengen-reglerne er i dag kan vi kun opretholde den danske grænsekontrol, hvis en række ydre omstændigheder tillader det. F.eks. om der er risiko for fortsatte terrorangreb i Europa. Og det er EU, der afgør, om det er tilladt for f.eks. Danmark at have grænsekontrol.</p>\r\n<p class=\"NormalInd\">Socialdemokratiet vil arbejde for en reform af Schengen-samarbejdet. Så udgangspunktet bliver, at det er de enkelte lande, der selv kan bestemme, hvornår og hvor længe, man ønsker at kontrollere sine egne grænser.</p>\r\n<p class=\"NormalInd\">I den nuværende situation er der ikke udsigt til, at Danmark bør ophæve sin grænsekontrol. Når der fortsat ikke er styr på EU’s ydre grænser er dansk grænsekontrol en metode til at sikre, at vi ved hvem der kommer ind i Danmark. Det er fundamentalt for at kunne sikre danskernes tryghed.</p>\r\n<p class=\"NormalInd\">Det har endvidere vist sig, at det er muligt at have en grænsekontrol, der ikke generer almindelige mennesker unødigt. Men som samtidig er med til at stoppe folk, der ikke har et lovligt ærinde i Danmark fra at rejse ind. Politiet afviste knap 3.000 personer på den dansk-tyske grænse i 2016.«</p>\r\n<p class=\"NormalInd\">(»Retfærdig og realistisk – en udlændingepolitik der samler Danmark«, 2018, afsnit 5, side 16).</p>\r\n<p>\r\n   <span class=\"Italic\">Regeringen leverer ikke</span>\r\n</p>\r\n<p class=\"NormalInd\">Det har taget Socialdemokratiet lang tid at erkende, at åbne grænser er en trussel mod Danmark, og at Danmark har deponeret sin selvbestemmelse i Bruxelles ved at fralægge sig muligheden for selv at bestemme over de danske grænser. Socialdemokratiets udspil er derfor et vigtigt erkendelsesskridt på vejen mod at sikre en effektiv og vedvarende grænsekontrol. Forslagsstillerne mener, at det er ethvert lands ret og pligt at holde styr på, hvem der vil ind i landet, og hvorfor. Derfor er det dybt problematisk, at det i dag er EU, der afgør, om det er tilladt for Danmark at have grænsekontrol. Forslagsstillerne mener, at regeringen skal realisere sit udlændingepolitiske udspil for at skabe et mere trygt Danmark. Derfor skal regeringen forpligte sig til at gennemføre en reform af Schengensamarbejdet, så Danmark selv kan bestemme, hvornår og hvor længe Danmark ønsker grænsekontrol.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Morten Messerschmidt</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om fuld dansk selvbestemmelse over grænsekontrollen.</p>\r\n<p class=\"ForslagsNummer\">(Beslutningsforslag nr. B 184)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 184",
            "stateLabel": "Forkastet",
            "references": [
                {
                    "shortName": "2020/1 BSF 184",
                    "title": "Forslag til folketingsbeslutning om fuld dansk selvbestemmelse over grænsekontrollen",
                    "presentationName": "Beslutningsforslag som fremsat",
                    "documentTypeId": 480,
                    "documentId": 221404,
                    "eliUri": "/eli/ft/20201BB00184",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b184/index.htm"
                },
                {
                    "shortName": "2020/1 BTB 184",
                    "title": "Betænkning over Forslag til folketingsbeslutning om fuld dansk selvbestemmelse over grænsekontrollen",
                    "presentationName": "Betænkning over beslutningsforslag",
                    "documentTypeId": 500,
                    "documentId": 222817,
                    "eliUri": "/eli/ft/20201DB01079",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "04/03/2021"
        },
        {
            "displayName": "Accession",
            "displayValue": "20201BB00184"
        },
        {
            "displayName": "Entydig dokumentidentifikation",
            "displayValue": "AX025902"
        },
        {
            "displayName": "Dato for førstegangsindlæggelse",
            "displayValue": "04/03/2021"
        },
        {
            "displayName": "Dato for indlæggelse",
            "displayValue": "04/03/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "184"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}