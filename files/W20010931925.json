{
    "id": 154723,
    "title": "Ankestyrelsens principafgørelse D-6-01 om forsikret arbejdsgiver - beskæftigelseskrav - refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 9319 af 01/09/2001",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse D-6-01 om forsikret arbejdsgiver - beskæftigelseskrav - refusion</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En forsikret arbejdsgiver har ret til refusion, uanset om beskæftigelseskravet over for kommunen er opfyldt.</p>\r\n   <p class=\"TekstGenerel\">Ankestyrelsen lagde vægt på, at forsikringen alene er knyttet til arbejdsgiverens pligt til at udbetale dagpenge og ikke er en ret, der er afledet af lønmodtagerens egen ret til dagpenge. Det er således ikke en betingelse for ret til refusion i de første 2 uger af en fraværsperiode, at lønmodtageren opfylder beskæftigelseskravet over for kommunen.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om dagpenge ved sygdom eller fødsel - lovbekendtgørelse nr. 147 af 2. marts 2001 - § 4, stk. 1 og § 27, stk. 1</p>\r\n<p>Lov om sygedagpenge - lov nr. 563 af 9. juni 2006 - § 32, stk. 1 og § 55, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En lønmodtager blev den 10. april 2000 ansat hos en arbejdsgiver, der havde tegnet forsikring efter dagpengelovens § 27, stk. 1.</p>\r\n<p>Kommunen gav afslag på refusion for en sygeperiode fra den 22. juni 2000 til den 5. juli 2000 med henvisning til dagpengelovens § 26, hvorefter en arbejdsgiver, der udbetaler løn under fravær, har ret til at få udbetalt de dagpenge, den sikrede ellers ville have ret til fra kommunen, hvis pågældende opfylder beskæftigelseskravet, dvs. fast tilknytning til arbejdsmarkedet i de sidste 13 uger fra første sygedag.</p>\r\n<p>Afgørelsen var begrundet med, at lønmodtageren ikke opfyldte den sidstnævnte betingelse.</p>\r\n<p>Det sociale nævn ændrede kommunens afgørelse med den begrundelse at arbejdsgiveren havde tegnet forsikring efter dagpengelovens § 27. Nævnet anførte, at den begrænsning i arbejdsgiverens ret til refusion, der er indlagt i dagpengelovens § 27 alene angår størrelsen af det beløb, der kan refunderes. Der er ikke i § 27 henvist til dagpengelovens § 4 om beskæftigelseskravet over for kommunen.</p>\r\n<p>Sagen blev behandlet i principielt møde med henblik på afklaring af om en arbejdsgiver med forsikring efter dagpengelovens § 27 har ret til refusion i de første 2 uger af en sygeperiode, selv om lønmodtageren ikke opfylder beskæftigelseskravet over for kommunen, jf. dagpengelovens § 4, stk. 1.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at arbejdsgiveren havde ret til refusion for perioden 22. juni 2000 til 5. juli 2000 i henhold til dagpengelovens § 27, stk. 1.</p>\r\n<p>Begrundelsen var, at der efter dagpengelovens § 27, stk. 1, kan tegnes en forsikring, som giver arbejdsgiveren ret til at få refunderet et beløb fra kommunen, som svarer til de dagpenge, som lønmodtageren har ret til fra arbejdsgiveren, dog højst med det beløb, lønmodtageren har ret til fra kommunen, jf. § 9, stk. 5.</p>\r\n<p>Ankestyrelsen lagde vægt på, at denne forsikring alene er knyttet til arbejdsgiverens pligt til at udbetale dagpenge efter dagpengelovens § 3 og ikke som ved refusion efter dagpengelovens § 26 er en ret, der er afledet af lønmodtagerens egen ret til dagpenge. Det er således ikke en betingelse for refusion i de første 2 uger af en fraværsperiode til en arbejdsgiver med forsikring efter dagpengelovens § 27, at lønmodtageren opfylder beskæftigelseskravet over for kommunen, jf. dagpengelovens § 4, stk. 1.</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20010931925"
        },
        {
            "displayName": "Entydig dokumentidentifikation",
            "displayValue": "BS007521"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9319"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "01/09/2001"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 700057-01"
        },
        {
            "displayName": "Stikord",
            "displayValue": "D-6-01"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}