{
    "id": 87085,
    "title": "Vejledning om økonomisk støtte til lokale udviklingsprojekter i indsatsen over for de svagest stillede børn, unge og børnefamilier Februar 1998 ",
    "documentTypeId": "180",
    "isSagsforlobPeriodValid": false,
    "shortName": "VEJ nr 19360 af 28/02/1998",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<LI><A HREF=\"#K1\">Kapitel 1 Praktiske oplysninger m.v.</A></LI>  \r\n\r\n<LI><A HREF=\"#K2\">Kapitel 2 Særlig indsats over for de svagest stillede børn  \r\n\r\n og unge (SIBU)</A></LI>  \r\n\r\n<LI><A HREF=\"#K3\">Kapitel 3 Styrket indsats over for truede børnefamilier  \r\n\r\n (FAK)</A></LI>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Vejledning om økonomisk støtte til lokale  \r\n\r\n udviklingsprojekter i indsatsen over for de svagest stillede børn, unge og  \r\n\r\n børnefamilier Februar 1998 </H1>  \r\n\r\n<P></P>  \r\n\r\n<BR>  \r\n\r\n<P>Indholdsfortegnelse </P>  \r\n\r\n<P>Indledning </P>  \r\n\r\n<P>Koordineret sagsbehandling af ansøgningerne </P>  \r\n\r\n<P>Eksempler på ansøgningstyper </P>  \r\n\r\n<P>Vejledningen erstatter </P>  \r\n\r\n<P>Kapitel 1. Praktiske oplysninger m.v. </P>  \r\n\r\n<P>Hvem kan få støtte fra puljerne? </P>  \r\n\r\n<P>Udvikling af nye arbejdsmetoder og evaluering </P>  \r\n\r\n<P>Hvilke udgifter kan dækkes? </P>  \r\n\r\n<P>(Amts)kommunal medfinansiering </P>  \r\n\r\n<P>Regnskabsaflæggelse </P>  \r\n\r\n<P>Konsulentbistand vedr. projekterne </P>  \r\n\r\n<P>Ansøgningsprocedure </P>  \r\n\r\n<P>Kapitel 2. Særlig indsats over for de svagest stillede børn og unge (SIBU)  \r\n\r\n</P>  \r\n\r\n<P>Kapitel 3. Styrket indsats over for truede børnefamilier (FAK) </P>  \r\n\r\n<P>Kapitel 4. Særlig indsats over for unge med meget store sociale  \r\n\r\n vanskeligheder (DASK) </P>  \r\n\r\n<P>Kapitel 5. Pulje til styrkelse af den sociale indsats over for børn og  \r\n\r\n unge med uhensigtsmæssig adfærd (OPS) </P>  \r\n\r\n<P>Indledning </P>  \r\n\r\n<P>Regeringen ønsker at forbedre og styrke indsatsen over for de svagest  \r\n\r\n stillede børn, unge og børnefamilier. </P>  \r\n\r\n<P>På finansloven for 1998 er der - som i de foregående år - afsat en række  \r\n\r\n bevillinger til en særlig indsats over for de svagest stillede børn, unge og  \r\n\r\n børnefamilier. Bevillingerne, der bl.a. benyttes til realiseringen af en  \r\n\r\n række af de konkrete forslag fra Regeringens Børneudvalgs handlingsplan,  \r\n\r\n omfatter bl.a.: </P>  \r\n\r\n<PRE>  \r\n\r\n -     En pulje på 15 mill. kr. årligt  til særlig indsats for de  \r\n\r\n    svagest stillede børn og unge (SIBU)  \r\n\r\n -     En pulje på 25 mill. kr. i 1996 og 50 mio. kr. årligt i  \r\n\r\n    1997-1999 inkl. til styrkelse af indsatsen over for truede  \r\n\r\n    børnefamilier (FAK)  \r\n\r\n -     En pulje på 10 mill.kr. årligt i 1996 - 1998 inkl. til  \r\n\r\n    særlig indsats over for unge med meget store sociale  \r\n\r\n    problemer (DASK)  \r\n\r\n -     En pulje på  20 mill. kr. i 1997 og 40 mill. kr. årligt i  \r\n\r\n    1998 - 2000 inkl. til styrkelse af den sociale indsats  \r\n\r\n    over for børn og unge med uhensigtsmæssig adfærd (OPS).  \r\n\r\n</PRE>  \r\n\r\n<P>OPS-puljen blev meldt ud i 1997 som led i regeringens strategi over for  \r\n\r\n vold (regeringens voldspakke). En del af midlerne fra SIBU-, FAK-, DASK- og  \r\n\r\n OPS-puljerne vil blive anvendt til støtte til lokale udviklingsprojekter i  \r\n\r\n kommuner og amtskommuner. Herudover vil puljerne blive benyttet til centrale  \r\n\r\n initiativer som udredninger, undersøgelser, evalueringer m.v. på området.  \r\n\r\n</P>  \r\n\r\n<P>Denne vejledning omhandler den del af puljerne, som kommuner og  \r\n\r\n amtskommuner kan søge om støtte fra til lokale udviklingsprojekter. </P>  \r\n\r\n<P>Koordineret sagsbehandling af ansøgningerne </P>  \r\n\r\n<P>Ved uddelingen af midlerne fra puljerne har Socialministeriet lagt stor  \r\n\r\n vægt på, </P>  \r\n\r\n<PRE>  \r\n\r\n -     at udviklingsprojektet også støttes af (amts)kommunen,  \r\n\r\n    herunder at der er (amts)kommunal medfinansiering  \r\n\r\n -     at der er en koordinering og sammenhæng med den øvrige  \r\n\r\n    (amts)kommunale indsats på området  \r\n\r\n</PRE>  \r\n\r\n<P>For yderligere at understøtte en sammenhæng både indbyrdes mellem de  \r\n\r\n enkelte projekter i kommunen, der støttes via disse puljer, og i forhold til  \r\n\r\n den løbende indsats i øvrigt i kommunen sker indsendelse af ansøgninger til  \r\n\r\n disse puljer og behandlingen heraf samlet, således at puljerne i  \r\n\r\n sagsbehandlingen bliver betragtet under et (&#187;børne- og  \r\n\r\n familiepuljen&#171;). </P>  \r\n\r\n<P>Ansøgningsfristen til puljen er den 1. april. </P>  \r\n\r\n<P>Fordelen ved en koordineret og helhedsorienteret sagsbehandling af  \r\n\r\n ansøgningerne er, dels at kommunen i nogle tilfælde undgår at skulle udfylde  \r\n\r\n 3-4 forskellige ansøgningsskemaer, dels at der sikres et samlet overblik over  \r\n\r\n kommunens ansøgninger på børne-, unge- og familieområdet. </P>  \r\n\r\n<P>Der er ikke sket ændringer med hensyn til hvilke typer af  \r\n\r\n udviklingsprojekter, der kan støttes, eller med hensyn til hvilke udgifter  \r\n\r\n der kan ydes støtte til. </P>  \r\n\r\n<P>Eksempler på ansøgningstyper </P>  \r\n\r\n<P>Der benyttes et ansøgningsskema, der omfatter alle 4 puljer.  \r\n\r\n (Amts)kommunen kan herefter vælge, at </P>  \r\n\r\n<PRE>  \r\n\r\n -     indsende en samlet ansøgning om støtte til alle de  \r\n\r\n    delelementer, der indgår i det udviklingsprojekt målrettet  \r\n\r\n    de svagest stillede børn, unge og børnefamilier, som  \r\n\r\n    kommunen ønsker støtte til. Ansøgningen skal indeholde en  \r\n\r\n    beskrivelse af hvert delelement, herunder et særskilt  \r\n\r\n    budget for de enkelte dele.  \r\n\r\n</PRE>  \r\n\r\n<P>Eksempel: </P>  \r\n\r\n<P>En kommune kan indsende en ansøgning om et udviklingsprojekt, der omfatter  \r\n\r\n etablering af et familiehus, hvor der er tilknyttet et tværfagligt team, som  \r\n\r\n bl.a. skal lave opsøgende virksomhed blandt unge med meget store sociale  \r\n\r\n problemer. Til en gruppe unge, der jævnligt kommer i familiehuset og den  \r\n\r\n tilhørende klub, ønskes endvidere tilknyttet støttepersoner. </P>  \r\n\r\n<P>eller </P>  \r\n\r\n<PRE>  \r\n\r\n -     samlet indsende en eller flere selvstændige ansøgninger om  \r\n\r\n    støtte til projekter (gerne prioriteret), der hver især er  \r\n\r\n    målrettet et mere snævert indsatsområde, fx etablering af  \r\n\r\n    en åben, anonym rådgivning, et familiehus o.l., der  \r\n\r\n    styrker kommunens samlede indsats over for de svagest  \r\n\r\n    stillede børn, unge og børnefamilier  \r\n\r\n</PRE>  \r\n\r\n<P>Efter kapitel 1 med praktiske oplysninger o.l., omtales de særlige formål  \r\n\r\n og kriterier, der gælder for de enkelte puljer, i kapitlerne 2-5. </P>  \r\n\r\n<P>Vejledningen erstatter: </P>  \r\n\r\n<P>- Vejledning om økonomisk støtte til lokale udviklingsprojekter i  \r\n\r\n indsatsen for de svagest stillede børn, unge og børnefamilier, februar 1997  \r\n\r\n</P>  \r\n\r\n<P>- Vejledning om økonomisk støtte fra OPS-puljen, maj 1997 </P>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Praktiske oplysninger m.v. </I> </P>  \r\n\r\n<P>Hvem kan få støtte fra puljerne? </P>  \r\n\r\n<P>Kommuner/amtskommuner kan ansøge om midler til projekter, der ligger inden  \r\n\r\n for puljernes formål. Institutioner, private organisationer m.fl. kan  \r\n\r\n imidlertid udarbejde projektbeskrivelser, udforme projektforløbet o.l, men  \r\n\r\n ansøgningen skal indsendes gennem (amts)kommunen. </P>  \r\n\r\n<P>Det forudsættes, at (amts)kommunerne er medfinansierende. Frivillige  \r\n\r\n organisationer og foreninger kan med fordel inddrages i en del af  \r\n\r\n projekterne. </P>  \r\n\r\n<P>Udvikling af nye arbejdsmetoder og evaluering </P>  \r\n\r\n<P>Ved fordeling af midlerne vil der blive lagt afgørende vægt på at støtte  \r\n\r\n konkrete metodeudviklingsprojekter, dvs. projekter der medvirker til at  \r\n\r\n kvalificere og forstærke en udvikling og afprøvning af arbejdsformer og  \r\n\r\n -metoder, der klart relaterer sig til de konstaterede behov hos de svagest  \r\n\r\n stillede børn, unge og børnefamilier. </P>  \r\n\r\n<P>Endvidere er formålet med midlerne at medvirke til at belyse nye  \r\n\r\n teoretiske indgange til det sociale arbejde - meget gerne med afsmittende  \r\n\r\n virkning til de sociale og pædagogiske uddannelser. </P>  \r\n\r\n<P>Som led heri er der lagt vægt på evaluering - ikke blot af de enkelte  \r\n\r\n projekter, men også på en overordnet/tværgående metodebeskrivelse og  \r\n\r\n erfaringsopsamling fra en række projekter inden for samme emneområder. Målet  \r\n\r\n hermed er bl.a., at konkrete metodeudviklingsprojekter kan danne grundlag for  \r\n\r\n udarbejdelse af relevant undervisningsmateriale ved de sociale og pædagogiske  \r\n\r\n uddannelser og dermed sikre en tættere sammenhæng mellem uddannelserne og det  \r\n\r\n praktiske sociale og pædagogiske arbejde. </P>  \r\n\r\n<P>Det er således en forudsætning, at der foretages en beskrivelse af  \r\n\r\n projektforløbet samt en opsamling af erfaringer, så disse kan formidles til  \r\n\r\n andre. </P>  \r\n\r\n<P>Socialministeriet kan i forbindelse med evalueringen kræve, at der  \r\n\r\n udarbejdes en produktionsstatistik, der kvantificerer den service, der ydes,  \r\n\r\n fx oplyser hvor mange familier, der omfattes af projektet, m.v. </P>  \r\n\r\n<P>Endelig har (amts)kommunen pligt til at give relevante statistiske  \r\n\r\n oplysninger om (amts)kommunen efter anmodning fra Socialministeriet. </P>  \r\n\r\n<P>Hvilke udgifter kan dækkes? </P>  \r\n\r\n<P>Støtte kan gives til planlægning, igangsætning, koordinering,  \r\n\r\n konsulentbistand, evaluering og erfaringsopsamling,  \r\n\r\n (efter)uddannelsesprogrammer og revisionsudgifter. </P>  \r\n\r\n<P>Lønniveauet må ikke overstige lønniveauet inden for det offentlige. </P>  \r\n\r\n<P>Der kan ikke gives støtte til erhvervelse af fast ejendom og større  \r\n\r\n materialeanskaffelser samt ordinære, løbende driftsudgifter, fx løn til  \r\n\r\n medarbejdere. Der ydes som udgangspunkt ikke støtte til enkeltstående  \r\n\r\n aktiviteter eller arrangementer, fx konferencer, seminarer o.l. </P>  \r\n\r\n<P>I projekter eller delelementer i projekter, der er omfattet af FAK-puljen  \r\n\r\n er der dog mulighed for også at få dækket lønudgifter helt eller delvist.  \r\n\r\n</P>  \r\n\r\n<P>(Amts)kommunal medfinansiering </P>  \r\n\r\n<P>For at skabe bedre grundlag for implementering og forankring af de  \r\n\r\n konkrete nye metoder og dermed grundlag for varige løsninger forudsættes det,  \r\n\r\n at (amts)kommunerne deltager i finansieringen af projektet. </P>  \r\n\r\n<P>For OPS-puljen er der et krav om minimum 50 % (amts)kommunal  \r\n\r\n medfinansiering. For de øvrige puljer er der ikke fastsat en bestemt  \r\n\r\n procentandel, men det forudsættes, at medfinansieringen i det første år  \r\n\r\n svarer til minimum 1/3 af udgifterne til projektet, og at medfinansieringen  \r\n\r\n øges gennem projektforløbet. Medfinansieringens størrelse skal fremgå af  \r\n\r\n budgettet for projektet. </P>  \r\n\r\n<P>Der er mulighed for flerårige bevillinger, dog højst 3 år. </P>  \r\n\r\n<P>Regnskabsaflæggelse m.v. </P>  \r\n\r\n<P>Der skal aflægges regnskab for bevillingen, og regnskabet skal være  \r\n\r\n revisorpåtegnet. Udgifter forbundet hermed skal være indregnet i budgettet.  \r\n\r\n Det kan kræves, at der udarbejdes et specificeret regnskab over merudgifter,  \r\n\r\n der også omfatter (amts)kommunens udgifter. Regnskabskravene fremgår af det  \r\n\r\n eventuelle bevillingsbrev. </P>  \r\n\r\n<P>Konsulentbistand vedr. projekterne </P>  \r\n\r\n<P>Såfremt (amts)kommunen har behov for fx </P>  \r\n\r\n<P>- bistand til udfyldning af ansøgningsskema </P>  \r\n\r\n<P>- rådgivning og vejledning forbindelse med igangsætning af projektet </P>  \r\n\r\n<P>- bistand til enkelte problemstillinger undervejs i projektet </P>  \r\n\r\n<P>- information om lignende metodeudviklingsprojekter i andre kommuner kan  \r\n\r\n der rettes henvendelse til: </P>  \r\n\r\n<P>- Udviklings- og Formidlingscenter for Fyn og Sønderjylland, Haderslevvej  \r\n\r\n 1, 6200 Åbenrå, tlf. 74 62 22 20. Centret, der er en selvejende institution  \r\n\r\n under Socialministeriet, har børn og børnefamilier, herunder de svagest  \r\n\r\n stillede grupper, som målgruppe. </P>  \r\n\r\n<P>- Udviklings- og Formidlingscenter for Socialt Arbejde med Unge,  \r\n\r\n Møllestræde 4, 3400 Hillerød, tlf. 48 24 40 49. Centret, der er en selvejende  \r\n\r\n institution under Socialministeriet, har især truede unge som målgruppe. </P>  \r\n\r\n<P>Centrene vil evt. kunne yde bistand af begrænset omfang, men har ikke  \r\n\r\n mulighed for at gå ind med egentlig konsulentstøtte under hele  \r\n\r\n projektforløbet. </P>  \r\n\r\n<P>Ansøgningsprocedure </P>  \r\n\r\n<P>Der anvendes et særligt ansøgningsskema, som indsendes til: </P>  \r\n\r\n<P>Den Sociale Sikringsstyrelse </P>  \r\n\r\n<P>Puljekontoret </P>  \r\n\r\n<P>Holmens Kanal 22 </P>  \r\n\r\n<P>1060 Kbh. K. </P>  \r\n\r\n<P>Ansøgningsfristen er den 1. april. Ansøgerne kan forvente svar på  \r\n\r\n ansøgningen ca. 2&#171; måneder efter fristens udløb. </P>  \r\n\r\n<P>Der vil blive udsendt kvitteringsbrev til ansøgerne. Hvis De ikke har  \r\n\r\n modtaget et sådant senest 4 uger efter ansøgningsfristens udløb, bedes De  \r\n\r\n kontakte Den Sociale Sikringsstyrelse, Puljekontoret, tlf. 33 92 92 50. Der  \r\n\r\n er telefontid mandag til fredag kl. 10.00-12.00. </P>  \r\n\r\n<P>Yderligere eksemplarer af vejledningen og ansøgningsskemaet kan rekvireres  \r\n\r\n i Den Sociale Sikringsstyrelse, Puljekontoret, som også kan besvare spørgsmål  \r\n\r\n vedrørende udfyldelse af ansøgningsskemaet, administration af bevillinger  \r\n\r\n o.l.. </P>  \r\n\r\n<P>Vejledningen og ansøgningsskemaet kan endvidere hentes ind fra internettet  \r\n\r\n under Socialministeriets adresse: www.sm.dk </P>  \r\n\r\n<P>OBS! Ansøgningen skal indsendes i underskrevet stand i papirudgave. </P>  \r\n\r\n<P>Oplysninger om puljernes anvendelsesområde kan fås ved henvendelse til:  \r\n\r\n</P>  \r\n\r\n<P>Socialministeriets Børn- unge og familiekontor, tlf. 33 92 93 00. </P>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Særlig indsats over for de svagest stillede  \r\n\r\n børn og unge (SIBU) </I> </P>  \r\n\r\n<P>Det overordnede formål </P>  \r\n\r\n<P>At støtte og fremme en særlig indsats, der forebygger og afhjælper  \r\n\r\n udstødning af særlige grupper af børn og unge samt deres familier. </P>  \r\n\r\n<P>Hvilke projekter kan der gives støtte til? </P>  \r\n\r\n<P>Ved prioriteringen af de indkomne ansøgninger vil Socialministeriet lægge  \r\n\r\n vægt på, at projektets tema/temaer er: </P>  \r\n\r\n<P>- Styrkelse af det tværfaglige og tværsektorielle samarbejde </P>  \r\n\r\n<P>- Etablering af åbne, anonyme rådgivninger og kontaktsteder for større  \r\n\r\n børn og unge </P>  \r\n\r\n<P>- Styrkelse af dagtilbudenes rolle i den forebyggende/støttende indsats  \r\n\r\n</P>  \r\n\r\n<P>- Etablering af specialdagtilbud </P>  \r\n\r\n<P>I det følgende gives nogle eksempler på elementer, der kan indgå i  \r\n\r\n udviklingsprojekterne. </P>  \r\n\r\n<P>I. Styrkelse af det tværfaglige og tværsektorielle samarbejde </P>  \r\n\r\n<P>Metodeudviklingsprojekter til styrkelse af det tværfaglige og  \r\n\r\n tværsektorielle samarbejde kan eksempelvis omhandle et eller flere af  \r\n\r\n følgende temaer: </P>  \r\n\r\n<P>A. Tværfagligt og tværsektorielt team </P>  \r\n\r\n<P>Eksempler på elementer, der kan indgå i projektet: </P>  \r\n\r\n<PRE>  \r\n\r\n -  Konkretisering og afprøvning af udviklingsstrategier i  \r\n\r\n    forhold til det tværfaglige og tværsektorielle team bl.a.  \r\n\r\n    med henblik på fortsat styrkelse af indsatsen over for de  \r\n\r\n    svagest stillede børn og unge  \r\n\r\n -  Udvikling og afprøvning af redskaber til den nødvendige  \r\n\r\n    prioritering i den tværfaglige og tværsektorielle indsats,  \r\n\r\n    så det forhindres, at sagerne i realiteten prioriterer sig  \r\n\r\n    selv  \r\n\r\n -  Udvikling af tværfaglige og tværsektorielle  \r\n\r\n    forebyggelsesstrategier, herunder samarbejdet mellem  \r\n\r\n    forvaltningens ydre led: Sundhedsplejersker, dagtilbud,  \r\n\r\n    dagplejere, skoler og klubtilbud  \r\n\r\n -  Modeller for ledelse, herunder koordinering af den  \r\n\r\n    tværfaglige og  tværsektorielle indsats og for  \r\n\r\n    fastlæggelse/delegation af kompetence  \r\n\r\n</PRE>  \r\n\r\n<P>B. Tværfagligt og tværsektorielt samarbejde ved udarbejdelse af planer i  \r\n\r\n børnesager </P>  \r\n\r\n<P>Eksempler på elementer, der kan indgå i projektet: </P>  \r\n\r\n<PRE>  \r\n\r\n -  Metoder til sikring af tværfagligt samarbejde i  \r\n\r\n    forbindelse med arbejdet med planer forud for anbringelse  \r\n\r\n    af børn/unge uden for hjemmet, herunder inddragelse af  \r\n\r\n    viden hos sundhedsplejerske, pædagoger, lærere m.fl.  \r\n\r\n -  Inddragelse af ressource-personer fra døgnområdet/amtet,  \r\n\r\n    der kan medvirke til at kvalificere arbejdet med de  \r\n\r\n    vanskeligste sager - både i planlægning af indsatsen og i  \r\n\r\n    gennemførelsesfasen  \r\n\r\n</PRE>  \r\n\r\n<P>C. Metodeudvikling i den intensive støtte </P>  \r\n\r\n<P>Eksempler på elementer, der kan indgå i projektet: </P>  \r\n\r\n<PRE>  \r\n\r\n -  Udvikling og afprøvning af metoder til afdækning af  \r\n\r\n    familiens ressourcer og til aktivering af forældre og de  \r\n\r\n    unge til at tage fat på løsning af egne problemer  \r\n\r\n -  Udvikling og afprøvning af arbejdsmetoder i den målrettede  \r\n\r\n    indsats over for børn og unge med de mest massive  \r\n\r\n    vanskeligheder - også under en anbringelse uden for  \r\n\r\n    hjemmet  \r\n\r\n -  Metoder, der kan være med til at konkretisere, hvordan den  \r\n\r\n    tværfaglige og tværsektorielle indsats i forbindelse med  \r\n\r\n    såvel anbringelse udenfor hjemmet som hjemgivelse i højere  \r\n\r\n    grad kan lette disse overgange for barnet, den unge og  \r\n\r\n    forældrene  \r\n\r\n</PRE>  \r\n\r\n<P>D. Tværgående efteruddannelse af faggrupper </P>  \r\n\r\n<P>Eksempler på elementer, der kan indgå i projektet: </P>  \r\n\r\n<PRE>  \r\n\r\n -  Samarbejde med uddannelsesinstitutioner om etablering og  \r\n\r\n    afprøvning af behovsrelaterede, tværfaglige  \r\n\r\n    efteruddannelsestilbud  \r\n\r\n</PRE>  \r\n\r\n<P>II. Åbne anonyme rådgivninger/kontaktsteder </P>  \r\n\r\n<P>Målsætningen er udvikling eller videreudvikling af åbne, anonyme  \r\n\r\n rådgivnings/kontaktsteder som led i en styrkelse af en forebyggende indsats.  \r\n\r\n</P>  \r\n\r\n<P>Målgruppen er primært de børn og unge, der ofte karakteriseres som de  \r\n\r\n socialt svagest stillede, og som har større problemer at slås med. Men også  \r\n\r\n andre børn og unge, der føler behov for en fortrolig samtale, skal kunne  \r\n\r\n benytte stederne. </P>  \r\n\r\n<P>Eksempler på elementer, der kan indgå i projektet: </P>  \r\n\r\n<PRE>  \r\n\r\n -  Udvikling af rådgivningstilbud, der med hensyn til  \r\n\r\n    placering, organisering og indhold retter sig mod de børn  \r\n\r\n    og unge, som traditionelt er vanskeligst at etablere  \r\n\r\n    kontakt til  \r\n\r\n -  Udvikling af metoder i rådgivningen over for specielt  \r\n\r\n    svagt stillede grupper (herunder fx selvmordstruede)  \r\n\r\n -  Samarbejdsrelationer mellem åben rådgivning på frivillig  \r\n\r\n    basis og de kommunale instanser  \r\n\r\n -  Udvikling af kontakt- og rådgivningssteder med kombineret  \r\n\r\n    overnatningstilbud/længerevarende indsats til afklaring af  \r\n\r\n    problemer/behov  \r\n\r\n</PRE>  \r\n\r\n<P>III. Styrkelse af dagtilbudenes rolle i den forebyggende/støttende indsats  \r\n\r\n</P>  \r\n\r\n<P>Dagtilbudene har sammen med sundhedsplejen og skolen en vigtig funktion i  \r\n\r\n forhold til børns opvækst. Dagtilbudenes styrke er at være et tilbud, der  \r\n\r\n retter sig til alle børn. Samtidig er der i forbindelse med dagtilbudene  \r\n\r\n udstrakte muligheder for at yde særlig støtte og en reel indsats over for de  \r\n\r\n svagest stillede børn. </P>  \r\n\r\n<P>Eksempler på elementer, der kan indgå i projektet: </P>  \r\n\r\n<PRE>  \r\n\r\n -  Udvikling af metoder, der gør dagtilbudene til forældres  \r\n\r\n    primære kontaktsted i forbindelse med vanskeligheder i  \r\n\r\n    familien (rådgivning og vejledning)  \r\n\r\n -  Udvikling af metoder i kontakten mellem dagtilbud og  \r\n\r\n    forældre omkring de børn, der oplever vanskeligheder  \r\n\r\n -  Udvikling af metoder til samarbejde mellem dagtilbud og  \r\n\r\n    andre instanser i kommuner, herunder samarbejdet i  \r\n\r\n    forbindelse med børns overgang mellem forskellige  \r\n\r\n    systemer  \r\n\r\n -  Udvikling af samarbejdet mellem dagtilbud og lokale  \r\n\r\n    frivillige foreninger m.v. med henblik på at integrere  \r\n\r\n    børn i de almindelige fritidstilbud i lokalområdet  \r\n\r\n</PRE>  \r\n\r\n<P>IV. Specialdagtilbud </P>  \r\n\r\n<P>I mange kommuner arbejdes der med en udvikling af nye handlingsmuligheder  \r\n\r\n i forhold til de svagest stillede børn og unge, der har som mål, at børnene  \r\n\r\n og de unge kan forblive i lokalmiljøet. </P>  \r\n\r\n<P>Det er vigtigt, at støtten ikke går ud over, hvad der er brug for i den  \r\n\r\n enkelte sag, men det er også vigtigt, at familien ikke som følge af en  \r\n\r\n misforstået brug af &#187;mindsteindgrebsprincippet&#171; skal gennemgå en  \r\n\r\n række foranstaltninger, der hver især er utilstrækkelige til løsning af  \r\n\r\n problemerne. Der er brug for yderligere metodeudvikling på dette område. </P>  \r\n\r\n<P>Eksempler på elementer, der kan indgå i projektet: </P>  \r\n\r\n<PRE>  \r\n\r\n -  Udvikling af dagbehandlingstilbud i tilknytning til  \r\n\r\n    eksisterende dagtilbud/skoler - muligheder og  \r\n\r\n    begrænsninger med hensyn til integration og/eller  \r\n\r\n    udskillelse i særlige tilbud  \r\n\r\n -  Udvikling af kortvarige døgntilbud/aflastning i  \r\n\r\n    tilknytning til almindelige dagtilbud  \r\n\r\n -  Udvikling af metoder til sikring af sammenhæng mellem  \r\n\r\n    almindelige tilbud og specialtilbud før og efter ophold i  \r\n\r\n    specialtilbud  \r\n\r\n -  Metoder til i højere grad at få draget hele familien ind  \r\n\r\n    i behandlingen af de problemer, der rammer de svagest  \r\n\r\n    stillede børn og unge, fx i misbrugsfamilier  \r\n\r\n -  Metoder til målrettet indsats over for de allersvageste  \r\n\r\n    børn, som overhovedet ikke kan fungere i de normale  \r\n\r\n    tilbud, som kommunen har. Hvordan får kommunen fat i dem,  \r\n\r\n    og hvordan fastholder man dem i et længere forløb?  \r\n\r\n</PRE>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Styrket indsats over for truede  \r\n\r\n børnefamilier (FAK) </I> </P>  \r\n\r\n<P>Det overordnede formål </P>  \r\n\r\n<P>Det overordnede mål er at udvikle og etablere tilbud til børnefamilier i  \r\n\r\n krise, der aktivt og markant styrker både den målrettede forebyggende indsats  \r\n\r\n og den direkte støtte til disse familier. Formålet er at finde en løsning på  \r\n\r\n familiernes problemer så tidligt som overhovedet muligt, så familierne undgår  \r\n\r\n at ende som en &#187;tung sag&#171; i det sociale system med evt. anbringelse  \r\n\r\n af børnene uden for hjemmet som resultat. </P>  \r\n\r\n<P>Hvilke typer projekter kan der søges støtte til? </P>  \r\n\r\n<P>Målgruppen er familier, der befinder sig i en &#187;gråzone&#171;, hvor de  \r\n\r\n endnu ikke er ude i så store vanskeligheder, at de er omfattet af kommunens  \r\n\r\n forpligtelse til at iværksætte egentlige hjælpeforanstaltninger efter  \r\n\r\n reglerne herom, men som alligevel har behov for en målrettet indsats for at  \r\n\r\n overvinde vanskelighederne. Der tænkes her på fx massive samspils- og  \r\n\r\n opdragelsesproblemer, store problemer i forbindelse med familieopløsning o.l.  \r\n\r\n</P>  \r\n\r\n<P>Der bør derfor lægges vægt på, at tilbudet tilrettelægges, så man kan  \r\n\r\n benytte det uden, at der nødvendigvis må oprettes en social sag med den  \r\n\r\n oplevelse af klientgørelse, der kan ligge heri. Er der behov for  \r\n\r\n iværksættelse af egentlige hjælpeforanstaltninger som opfølgning, må der  \r\n\r\n etableres kontakt til socialforvaltningen. Det forudsættes således, at der er  \r\n\r\n en tæt forbindelse mellem disse familietilbud og den kommunale forvaltning.  \r\n\r\n</P>  \r\n\r\n<P>Eksempler på temaer, der kan indgå i projektet </P>  \r\n\r\n<PRE>  \r\n\r\n -  Etablering og (videre)udvikling af &#187;familiehuse&#171; og  \r\n\r\n    &#187;familieværksteder&#171;, som kan yde konkret rådgivning og  \r\n\r\n    vejledning samt terapeutiske forløb, der bearbejder evt.  \r\n\r\n    uhensigtsmæssige relationer og kommunikationsformer i  \r\n\r\n    familien. Familiehusene/værkstederne kan også være et  \r\n\r\n    center, hvor forskellige fagpersoner kan hente inspiration  \r\n\r\n    og bistand til brug for arbejdet med børn, unge og deres  \r\n\r\n    familier  \r\n\r\n -  Etablering og udvikling af andre tilbud til børnefamilier,  \r\n\r\n    som har behov for rådgivning og støtte  \r\n\r\n -  Etablering af bofællesskaber af kortere eller længere  \r\n\r\n    varighed for familier med problemer, hvis løsning  \r\n\r\n    forudsætter en helhedsorienteret indsats over længere tid.  \r\n\r\n    Der bør tilknyttes fagpersoner til bofællesskabet  \r\n\r\n -  Udvikling af nye støtteformer målrettet helt unge familier  \r\n\r\n    (teenagemødre), fx i samarbejde med vuggestuer/børnehaver  \r\n\r\n -  Udvikling af kontaktperson-ordninger, dvs. at der  \r\n\r\n    tilknyttes en fast person til børnefamilien, som varetager  \r\n\r\n    kontakten til bl.a. socialforvaltningen mv.  \r\n\r\n -  Iværksættelse af efteruddannelsesprogrammer for  \r\n\r\n    medarbejdere, der beskæftiger sig med målgruppen, bl.a.  \r\n\r\n    med det formål at styrke og forbedre evnen til at indgå i  \r\n\r\n    en konstruktiv og ligeværdig dialog med børnefamilierne om  \r\n\r\n    problemerne  \r\n\r\n -  Informationskampagner, fx pjecer, indslag i lokal radio  \r\n\r\n    eller TV mv. om kommunens rådgivnings- og støttetilbud til  \r\n\r\n    truede børnefamilier  \r\n\r\n</PRE>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Særlig indsats over for unge med meget  \r\n\r\n store sociale </I> </P>  \r\n\r\n vanskeligheder (DASK)  \r\n\r\n<P>Det overordnede formål </P>  \r\n\r\n<P>Under betegnelsen &#187;Drop afmagten - skab kontakten&#171; (DASK) vil  \r\n\r\n rege-ringen styrke indsatsen over for gruppen af større børn og unge, der  \r\n\r\n allerede er eller har en meget stor risiko for at droppe helt ud af det  \r\n\r\n almindelige samfundsfællesskab. </P>  \r\n\r\n<P>Det overordnede mål er via metodeudviklingsprojekter at udvikle og afprøve  \r\n\r\n nye arbejdsformer og arbejdsmetoder over for gruppen af større børn og unge,  \r\n\r\n der har en meget stor risiko for at blive tabere i samfundet, såfremt der  \r\n\r\n ikke sættes ind med en meget målrettet og konkret indsats. Det er den gruppe  \r\n\r\n af unge, som kommuner og behandlingssystemer siger, at de har prøvet alt  \r\n\r\n overfor. I modsætning hertil føler de unge ofte selv ikke, at nogen på noget  \r\n\r\n tidspunkt reelt har prøvet at forstå dem. </P>  \r\n\r\n<P>Mere konkret kan målgruppen beskrives som en gruppe unge mellem 14 og 20  \r\n\r\n år, der på det personlige plan har oplevet så mange nederlag, at de har svært  \r\n\r\n ved at tro på, at fremtiden vil bringe dem noget godt, endsige rummer nogen  \r\n\r\n mulighed for, at de kan leve op til de generelle succeskriterier i form af  \r\n\r\n uddannelse, arbejde, familie etc. </P>  \r\n\r\n<P>Formålet er også at få belyst nogle sammenhænge og årsager til de unges  \r\n\r\n nuværende situation og få afdækket nogle fælles karakteristika med henblik på  \r\n\r\n fremover at kunne styrke det forebyggende arbejde. </P>  \r\n\r\n<P>Hvilke typer af projekter kan der søges støtte til? </P>  \r\n\r\n<P>Projekter, der sigter på at udvikle nye arbejdsmetoder med hensyn til at  \r\n\r\n etablere og fastholde kontakter til disse børn og unge baseret på tillid og  \r\n\r\n tro på, at systemet mener det alvorligt. I samspil mellem de relevante  \r\n\r\n instanser skal der iværksættes netop den støtte, det enkelte barn og den unge  \r\n\r\n har brug for. Det er væsentligt at møde de unge, hvor de befinder sig, som en  \r\n\r\n forudsætning for at bringe dem et bedre sted hen. </P>  \r\n\r\n<P>Det er vigtigt at være bevidst om kønsaspektet ved tilbud om støtte til  \r\n\r\n dels drenge og dels piger. Dette gælder både i udviklingen af nye former for  \r\n\r\n indsats, og blandt de persongrupper der arbejder med de unge. </P>  \r\n\r\n<P>Problematikken om 2. generationsindvandrere er ligeledes vigtig at have  \r\n\r\n sig for øje. 2. generationsindvandrere er en meget sårbar gruppe. Bl.a. kan  \r\n\r\n den meget anderledes kulturelle baggrund medføre, at de har svært ved at  \r\n\r\n blive integreret skole-, uddannelses- og arbejdsmæssigt. </P>  \r\n\r\n<P>Eksempler på elementer, der kan indgå i projektet: </P>  \r\n\r\n<PRE>  \r\n\r\n -  Udvikle arbejdsmetoder, der retter sig mod at afdække de  \r\n\r\n    unges egne ressourcer/stærke sider/interesser, som  \r\n\r\n    grundlag for den individuelle indsats  \r\n\r\n -  Afprøve/udvikle initiativer, der inddrager lokalområdets  \r\n\r\n    forskellige muligheder og tilbud direkte i en individuel  \r\n\r\n    indsats (arbejdspladser, uddannelsestilbud, fritidstilbud  \r\n\r\n    o.l.)  \r\n\r\n -  Udvikle arbejdsmetoder med henblik på at skabe kontakt og  \r\n\r\n    nærhed i forhold til det enkelte unge menneske  \r\n\r\n -  Udvikle metoder til at styrke den tværfaglige indsats som  \r\n\r\n    led i en samlet helhedsorienteret indsats  \r\n\r\n</PRE>  \r\n\r\n<P>Modelkommuner </P>  \r\n\r\n<P>I 10 kommuner er der i 1996 - i samarbejde med Socialministeriet og  \r\n\r\n Udviklings- og Formidlingscenter for Socialt Arbejde med Unge - igangsat  \r\n\r\n metodeudviklingsprojekter, der har til formål at udvikle arbejdsmetoder, der  \r\n\r\n kan styrke og forbedre indsatsen over for målgruppen. </P>  \r\n\r\n<P>Herved er der mulighed for at sætte markant ind over for målgruppen i  \r\n\r\n disse kommuner og derved få et godt erfaringsgrundlag, der senere kan  \r\n\r\n anvendes i andre kommuner. </P>  \r\n\r\n<P>Der er derfor reserveret puljemidler til projekter i modelkommunerne, og  \r\n\r\n der bliver foretaget en overordnet og tværgående beskrivelse af metoderne og  \r\n\r\n erfaringerne fra projektforløbene. </P>  \r\n\r\n<P>Der kan dog også i begrænset omfang gives støtte til andre  \r\n\r\n kommuner/amtskommuner til projekter, der ligger inden for puljens formål.  \r\n\r\n</P>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Styrkelse af den sociale indsats over for  \r\n\r\n børn og unge med </I> </P>  \r\n\r\n uhensigtsmæssig adfærd (OPS)  \r\n\r\n<P>Det overordnede formål </P>  \r\n\r\n<P>Formålet med puljen er at støtte den lokale indsats over for  \r\n\r\n enkeltpersoner og grupper af større børn og unge mellem ca. 10 og 20 år, der  \r\n\r\n er kriminelle eller som befinder sig i en situation, der kan betegnes som  \r\n\r\n kriminalitetstruende, eller udviser anden uhensigtsmæssig adfærd fx i form af  \r\n\r\n misbrug, skolefravær/skolefrafald, selvmordsforsøg, manglende deltagelse i  \r\n\r\n fritidstilbud o.l. </P>  \r\n\r\n<P>Baggrunden for disse symptomer er ofte store sociale eller personlige  \r\n\r\n problemer, fx som følge af svag voksenkontakt og/eller oplevelsen af mange  \r\n\r\n personlige nederlag og få succeser i opvæksten. Målgruppen er typisk de børn  \r\n\r\n og unge, som ikke finder sig til rette i de almindelige skole- og  \r\n\r\n fritidstilbud eller som bliver smidt ud, fordi deres opførsel er for  \r\n\r\n problematisk til at disse tilbud kan rumme dem. Mange af dem er  \r\n\r\n karakteriseret ved lav selvværdsfølelse og manglende selvtillid. </P>  \r\n\r\n<P>Målgruppen omfatter såvel behandlingskrævende børn og unge som socialt  \r\n\r\n udsatte grupper, der viser tegn på begyndende problemer eller er i risiko for  \r\n\r\n at udvikle større problemer, hvis der ikke gribes ind på et tidligt  \r\n\r\n tidspunkt. </P>  \r\n\r\n<P>Målgruppen omfatter både børn og unge med dansk familiebaggrund og børn og  \r\n\r\n unge fra etniske minoriteter. Forældrene og familiens sociale netværk indgår  \r\n\r\n også som del af målgruppen. </P>  \r\n\r\n<P>Hensigten er at støtte både de forebyggende initiativer og den massive,  \r\n\r\n målrettede indsats der skal modvirke og ændre barnet/den unges negative  \r\n\r\n udvikling og adfærd. Da målgruppen ofte vil være karakteriseret ved svag  \r\n\r\n eller ingen voksenkontakt og voksenstyring, vil forstærket OPSøgende arbejde  \r\n\r\n være en central del af indsatsen. Formålet hermed er på et tidligt tidspunkt  \r\n\r\n at etablere og fastholde kontakt til målgruppen og derigennem skabe grundlag  \r\n\r\n for et konstruktivt udviklings- og/eller behandlingsforløb med barnet/den  \r\n\r\n unge enkeltvis og i positive sociale fællesskaber. </P>  \r\n\r\n<P>Hvilke typer projekter og initiativer kan der søges støtte til? </P>  \r\n\r\n<P>Ved fordelingen af puljen vil det blive prioriteret højt særligt at støtte  \r\n\r\n kommuner, der måtte ønske at udvikle et projekt rettet mod målgruppen for  \r\n\r\n puljen med en sammenhængende strategi for en forstærket indsats indenfor en  \r\n\r\n række områder på samme tid (dagtilbud, skole, fritidstilbud/klubber,  \r\n\r\n rådgivningstilbud, SSP, hjælpeforanstaltninger o.a.). </P>  \r\n\r\n<P>Derudover kan der ydes støtte til en styrkelse af den opsøgende,  \r\n\r\n kontaktskabende og støttende indsats både i den enkelte kommune/amtskommune  \r\n\r\n og i et samarbejdsprojekt mellem flere kommuner. Det kan fx være ved brug af  \r\n\r\n udegående gadeplansarbejdere, der direkte blander sig med de unge, der hvor  \r\n\r\n de befinder sig. Det kan også være gennem en ændret indsats fra fritids- og  \r\n\r\n ungdomsklubbernes side, hvor man gør hele lokalområdet til sit arbejdsfelt.  \r\n\r\n Endvidere kan der fokuseres på de muligheder, der ligger i et tæt  \r\n\r\n SSP-samarbejde samt den rolle, som de frivillige foreninger for børn og unge,  \r\n\r\n herunder idrætsforeninger og spejderkorps, kan spille i forhold til disse  \r\n\r\n børn og unge. </P>  \r\n\r\n<P>Der kan ydes støtte til såvel særlige tilbud og initiativer målrettet  \r\n\r\n specifikt mod målgruppen i kortere eller længere perioder og til almindelige,  \r\n\r\n eksisterende tilbud, der med ekstra ressourcer fra denne pulje udvikler  \r\n\r\n arbejdsmetoder til at inddrage målgruppen i det sociale fællesskab. </P>  \r\n\r\n<P>Der vil blive lagt vægt på sammenhæng, helhed og koordinering i indsatsen  \r\n\r\n over for disse børn og unge, herunder især at det opsøgende arbejde indgår  \r\n\r\n som led i et forløb med målgruppen og at det sikres at der efterfølgende  \r\n\r\n iværksættes en indsats i et samspil og samarbejde med kommunens øvrige  \r\n\r\n indsats over for børn og unge, såvel i det sociale system som på andre  \r\n\r\n områder, fx i forhold til skole-, uddannelses- og fritidsområdet. </P>  \r\n\r\n<P>Der vil i stor udstrækning være behov for at udvikle og afprøve nye  \r\n\r\n arbejdsmetoder og nye veje i arbejdet med socialt udsatte og marginaliserede  \r\n\r\n børn og unge, også tværfagligt og tværsektorielt. </P>  \r\n\r\n<P>Da drenge og piger i mange tilfælde reagerer forskelligt på sociale og  \r\n\r\n personlige problemer, er der mulighed for at søge støtte til initiativer, der  \r\n\r\n specielt inddrager det kønsspecifikke aspekt i indsatsen. </P>  \r\n\r\n<P>Der vil endvidere blive lagt vægt på udvikling af arbejdsmetoder, der  \r\n\r\n tager højde for eventuelle særlige behov hos børn og unge med en etnisk  \r\n\r\n minoritetsbaggrund. </P>  \r\n\r\n<P>Fokus ønskes også sat på metoder, der arbejder på at inddrage forældrene  \r\n\r\n og familiens sociale netværk i et samarbejde. Der vil desuden blive lagt vægt  \r\n\r\n på at udvikle arbejdsformer, hvor barnet/den unge inddrages i beslutninger om  \r\n\r\n</P>  \r\n\r\n<P>og gennemførelsen af den indsats, der iværksættes. </P>  \r\n\r\n<P>- - - - - - - </P>  \r\n\r\n<P>Den Sociale Sikringsstyrelse </P>  \r\n\r\n<P>Puljekontoret </P>  \r\n\r\n<P>Holmens Kanal 22 </P>  \r\n\r\n<P>1060 København K </P>  \r\n\r\n<P>---------------------------------------------------------- </P>  \r\n\r\n<P>Ansøgning om økonomisk støtte til lokale udviklingsprojekter over for de  \r\n\r\n svageste stillede børn, unge og børnefamilier ansøningsfrist 1. april 19998  \r\n\r\n</P>  \r\n\r\n<PRE>  \r\n\r\n ----------------------------------------------------------  \r\n\r\n 1. Poojektets titel:  \r\n\r\n ----------------------------------------------------------  \r\n\r\n 2. Ansøgende (amts)kommune, adresse og tlf.nr.:  \r\n\r\n    Den administrative leders navn og tlf.nr.:  \r\n\r\n    (den administrative leder vil være bevillingsansvarlig  \r\n\r\n     og skal som sådan underskrive ansøgningen)  \r\n\r\n    Projektets postadresse:  \r\n\r\n ----------------------------------------------------------  \r\n\r\n 3. Konto, hvortil evt. tilskud skal anvises samt evt. mærke.  \r\n\r\n    Reg.nr.:                Kontonr.:  \r\n\r\n ----------------------------------------------------------  \r\n\r\n 4. Er der tidligere søgt om støtte til projekter på samme  \r\n\r\n    område fra Socialministeriet?   Ja       Nej  \r\n\r\n    Hvis ja, skal journalnummer(numre) anføres:  \r\n\r\n ----------------------------------------------------------  \r\n\r\n 5. Hvilken pulje søges der primært støtte fra  \r\n\r\n    -  SIBU  \r\n\r\n    -  DASK  \r\n\r\n    -  FAK  \r\n\r\n    -  OPS  \r\n\r\n -----------------------------------------------------------  \r\n\r\n 6. Beskrivelse af projektet. (Hvis projektet omfatter flere  \r\n\r\n    temaer/emner beskrives disse særskilt)  \r\n\r\n    -  formål  \r\n\r\n    -  målgruppe  \r\n\r\n    -  organisatoriske rammer og samarbejdspartner  \r\n\r\n    -  tidsramme  \r\n\r\n    -  kort status for et igangværende projekt  \r\n\r\n    (Hvis projekter får støtte, indføres beskrivelsen i  \r\n\r\n     socialministeriets projektdatabase)  \r\n\r\n -----------------------------------------------------------  \r\n\r\n 7. Hvilket beløb søges der om for perioden 1. juli 1998 til  \r\n\r\n    31. december 1998?  \r\n\r\n                           I alt          kr.  \r\n\r\n    Udgifterne specificeret:  \r\n\r\n    (Hvis projekterne omfatter flere  \r\n\r\n    temaer/emner skal særskilt budgetter opstilles)  \r\n\r\n    Den (amts)kommunale medfinansiering:  \r\n\r\n    Samlet budget:       I alt         kr.  \r\n\r\n    (Inkl. den (amts)kommunale medfinanciering)  \r\n\r\n ------------------------------------------------------------  \r\n\r\n 8. Søges der om flerårige bevillinger?  \r\n\r\n    Det ansøgte beløb i alt kr. pr. år: 1999      2000  \r\n\r\n    Udgifterne specificeret:  \r\n\r\n    Den (amts)kommunale  \r\n\r\n    medfinansiering:  \r\n\r\n    Samlet budget:  \r\n\r\n    (Inkl. den (amts)kommunale medfinansiering)  \r\n\r\n -----------------------------------------------------------  \r\n\r\n 9. Evt. bemærkninger:  \r\n\r\n -----------------------------------------------------------  \r\n\r\n 10. Underskrift af bevillingsansvarlig: (Rubrikken skal udfyldes)  \r\n\r\n    Dato           Underskrift  \r\n\r\n    Underskrivers navn (maskinskrevet eller blokbogstaver)  \r\n\r\n</PRE>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/04/1998"
        },
        {
            "displayName": "Accession",
            "displayValue": "C19981936060"
        },
        {
            "displayName": "Entydig dokumentidentifikation",
            "displayValue": "CM046887"
        },
        {
            "displayName": "Dato for førstegangsindlæggelse",
            "displayValue": "24/04/1998"
        },
        {
            "displayName": "Dato for indlæggelse",
            "displayValue": "05/04/2004"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19360"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "28/02/1998"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialministeriet, 6. kt., j.nr. 50160-303"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}