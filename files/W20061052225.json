{
    "id": 115349,
    "title": "Klage over, at anmodning om aktindsigt i afdød patients journal ikke blev håndteret korrekt",
    "documentTypeId": "240",
    "isSagsforlobPeriodValid": true,
    "shortName": "KEN nr 10522 af 20/10/2006",
    "documentHtml": "<div class=\"bjelke\">Den fulde tekst</div><p class=\"Titel2\">Klage over, at anmodning om aktindsigt i afdød patients journal ikke blev håndteret korrekt</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>En 78-årig mand blev den 30. maj 2003 indlagt akut på intensiv afdeling på grund af mistanke om bristet udposning på hovedpulsåren i nærheden af nyrerne. Ultralydsscanning gav stærk mistanke herom, og der blev foretaget operation, hvor der blev fundet en cirka 5 cm stor bristning i hovedpulsåren bagtil og mod venstre medførende en større blødning. Efter operationen blev patienten observeret på intensiv afdeling, hvor han befandt sig under hele forløbet, mens han blev tilset af speciallæger fra hjerteafdelingen. Han døde den 3. juni 2003. Ved senere obduktion blev den umiddelbare og tilgrundliggende dødsårsag fundet at være en stor blødning opstået omkring hovedpulsåren, hvor denne få dage tidligere var opereret.</div>\r\n        </p>\r\n        <p class=\"Tekst2\">\r\n          <div>Ved brev af 21. juli 2003 til ledende overlæge på hjerteafdelingen anmodede patientens ægtefælle om aktindsigt i hans journal. Ved samme brev blev datteren befuldmægtiget til at modtage den ønskede aktindsigt.</div>\r\n        </p>\r\n        <p class=\"Tekst2\">\r\n          <div>Den 4. august 2003 modtog datteren obduktionserklæringen samt journalkontinuationer fra hjerteafdelingen. Hun modtog ikke observationsskemaer fra intensiv afdeling eller sygeplejekardex.</div>\r\n        </p>\r\n        <p class=\"Tekst2\">\r\n          <div>Den 13. august 2003 var datteren til et møde på sygehuset om faderens sygdomsforløb. I denne forbindelse modtog hun nogle af observationsskemaerne fra intensiv afdeling.</div>\r\n        </p>\r\n        <p class=\"Tekst2\">\r\n          <div>Der blev klaget over, at der ikke inden for 10 dage efter begæring herom blev givet aktindsigt i patientens journal. I den forbindelse blev det anført, at der ikke blev givet aktindsigt i hele journalen, idet der manglede observationsskemaer fra intensiv afdeling samt sygeplejekardex.</div>\r\n        </p>\r\n      </div>\r\n      <p class=\"Tekst\">Nævnet fandt ikke grundlag for at kritisere den ledende overlæge for hans håndtering af anmodningen om aktindsigt.</p>\r\n      <p class=\"Tekst\">Nævnet oplyste, at helbredsoplysninger vedrørende afdøde patienter som udgangspunkt er omfattet af sundhedspersoners tavshedspligt efter § 23 i lov om patienters retsstilling. Denne tavshedspligt gælder også overfor patientens nærmeste pårørende.</p>\r\n      <p class=\"Tekst\">Nævnet oplyste videre, at det dog fremgår af lov om patienters retsstilling § 28, stk. 1, at en sundhedsperson kan videregive oplysninger om en afdød patients sygdomsforløb, dødsårsag og dødsmåde, hvis det må antages ikke at stride mod afdødes ønske og hensynet til afdøde eller andre private interesser ikke taler afgørende herimod. Nævnet oplyste, at denne bestemmelse ikke giver de pårørende en ret til egentlig aktindsigt. Dette forhold betyder, at de formelle regler vedrørende besvarelse af anmodninger om aktindsigt og gennemførelse af aktindsigt ikke finder anvendelse. Nævnet oplyste således, at der ikke er pligt til at besvare en anmodning om videregivelse af helbredsoplysninger om en afdød patient inden 10 dage.</p>\r\n      <p class=\"Tekst\">På denne baggrund fandt nævnet det ikke kritisabelt, at datteren først den 4. august modtog svar på anmodningen om aktindsigt af 21. juli 2003.</p>\r\n      <p class=\"Tekst\">Nævnet fandt i øvrigt, at datteren den 4. august 2003 modtog tilstrækkelige oplysninger i henhold til § 28, stk. 1, i lov om patienters retsstilling, idet sygdomsforløbet fremgik af de udleverede journalkontinuationer, mens dødsårsagen og dødsmåden fremgik af patologirapporten.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/03/2008"
        },
        {
            "displayName": "Accession",
            "displayValue": "W20061052225"
        },
        {
            "displayName": "Entydig dokumentidentifikation",
            "displayValue": "BK000144"
        },
        {
            "displayName": "Dato for indlæggelse",
            "displayValue": "12/03/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10522"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "20/10/2006"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Ministeriet for Sundhed og Forebyggelse,<br />Sundhedsvæsenets patientankenævn, j.nr. 06F007"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}