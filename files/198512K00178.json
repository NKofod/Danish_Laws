{
    "id": 112761,
    "title": "1985 LSF 178   FORSLAG TIL LOV OM ÆNDRING AF LOV OM SOCIAL BISTAND ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 178",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 178 </P>  \r\n\r\n<P></P>  \r\n\r\n<P>Forslag til Lov om ændring af lov om social bistand </P>  \r\n\r\n<P></P>  \r\n\r\n<P>Fremsat af Tinning (VS) Albrechtsen (VS) Anne Grete Holmsgård (VS) Lenger  \r\n\r\n (VS) Elisabeth Bruun Olesen (VS) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om social bistand, jfr. lovbekendtgørelse nr. 413 af 5. juli </P>  \r\n\r\n<P>1984, som senest ændret ved lov nr. 584 af 19. december 1985, </P>  \r\n\r\n<P>foretages følgende ændring: </P>  \r\n\r\n<P>I § 48, stk. 3, 1. pkt., indsættes efter &#187;handicappet&#171;:  \r\n\r\n &#187;samt i </P>  \r\n\r\n<P>øvrigt udgifter til personlig bistand efter samme takster og med </P>  \r\n\r\n<P>mulighed for tilsvarende arbejdsvilkår, som er gældende for </P>  \r\n\r\n<P>ansatte i kommunen&#171;. </P>  \r\n\r\n<P>§ 2 </P>  \r\n\r\n<P>Loven træder i kraft den 1. januar 1987. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Lovforslaget går ud på at lovfæste, at personer med vidtgående fysisk </P>  \r\n\r\n<P>og psykisk handicap har et krav på at få dækket også de udgifter </P>  \r\n\r\n<P>til forsørgelsen i eget hjem, som skyldes praktisk og personlig </P>  \r\n\r\n<P>bistand, og samtidig at de skal dækkes efter satser og med </P>  \r\n\r\n<P>mulighed for tilsvarende arbejdsvilkår, som gælder for ansatte i </P>  \r\n\r\n<P>kommunen. Denne ordning - den såkaldte &#187;Århus-ordning&#171; - er </P>  \r\n\r\n<P>efterhånden ved at blive praktiseret i en række kommuner, men </P>  \r\n\r\n<P>endnu gælder det kun et mindretal af kommunerne, og konsekvensen </P>  \r\n\r\n<P>heraf er ikke blot en større institutionsanbringelse af personer </P>  \r\n\r\n<P>med handicap end nødvendigt, men også at en person med et </P>  \r\n\r\n<P>vidtgående fysisk eller psykisk handicap berøves en del af sin </P>  \r\n\r\n<P>frihed, fordi han eller hun ikke kan flytte til en hvilken som </P>  \r\n\r\n<P>helst kommune, som andre mennesker kan. </P>  \r\n\r\n<P>Lovforslaget har derfor flere formål på en og samme tid: at forbedre </P>  \r\n\r\n<P>mulighederne for, at personer med vidtgående fysiske og psykiske </P>  \r\n\r\n<P>handicap kan forblive længst muligt i eget hjem, at lempe det </P>  \r\n\r\n<P>stavnsbånd, som gælder personer med handicap, at øge </P>  \r\n\r\n<P>fleksibiliteten i den praktiske eller personlige hjælp, der kan </P>  \r\n\r\n<P>ydes i eget hjem, samt at forbedre serviceniveauet. </P>  \r\n\r\n<P>Bemærkninger til lovforslagets bestemmelser </P>  \r\n\r\n<P>Forslaget om at ændre bistandslovens § 48, stk. 3, går ud på, at </P>  \r\n\r\n<P>præcisere, at en person med vidtgående fysisk eller psykisk </P>  \r\n\r\n<P>handicap har ret til at få dækket sine merudgifter vedrørende </P>  \r\n\r\n<P>forsørgelsen, også når disse udgifter går til varetagelse af </P>  \r\n\r\n<P>personlig eller praktisk bistand i fornødent omfang. Der tænkes </P>  \r\n\r\n<P>her på &#187;Århus-ordningen&#171;, som efterhånden er indført i flere  \r\n\r\n</P>  \r\n\r\n<P>kommuner, men problemet er, at den nuværende formulering i § 48, </P>  \r\n\r\n<P>stk. 3, kan opfattes som - og bliver opfattet som - kommunens ret </P>  \r\n\r\n<P>til at dække udgifter til bistand ved en kontant udbetaling og </P>  \r\n\r\n<P>ikke som personens ret til at få disse udgifter dækket. </P>  \r\n\r\n<P>Det er særdeles problematisk, at en ordning af denne karakter kun </P>  \r\n\r\n<P>anvendes i enkelte af landets kommuner, fordi personer med </P>  \r\n\r\n<P>handicap hermed ikke kan flytte til en hvilken som helst kommune, </P>  \r\n\r\n<P>og fordi de kommuner som anvender &#187;Århus-ordningen&#171; belastes  \r\n\r\n</P>  \r\n\r\n<P>uforholdsmæssigt hårdt økonomisk. </P>  \r\n\r\n<P>Der findes mange - især unge - personer med et vidtgående fysisk </P>  \r\n\r\n<P>eller psykisk handicap, som kun kan klare sig uden for </P>  \r\n\r\n<P>institution, hvis de får mulighed for at bruge  \r\n\r\n &#187;Århus-ordningen&#171;. </P>  \r\n\r\n<P>Den traditionelle hjemmehjælpsordning er ikke tilstrækkelig </P>  \r\n\r\n<P>fleksibel og opfylder ikke det personlige og sociale behov, som </P>  \r\n\r\n<P>også skal opfyldes gennem den individuelle hjælp. Derfor flytter </P>  \r\n\r\n<P>de typisk til de kommuner, som praktiserer denne ordning, og dette </P>  \r\n\r\n<P>belaster naturligvis disse kommuner økonomisk. Konsekvensen er, at </P>  \r\n\r\n<P>der opstår uværdige slagsmål mellem kommunerne om, hvem der skal </P>  \r\n\r\n<P>betale disse beløb, der ofte kan være temmelig store, fordi </P>  \r\n\r\n<P>personer med vidtgående handicap kan have behov for op til - og </P>  \r\n\r\n<P>undtagelsesvis mere end - 24 timers hjælp pr. døgn. </P>  \r\n\r\n<P>Men ingen kan være sikker på, at personen med det fysiske eller </P>  \r\n\r\n<P>psykiske handicap faktisk foretrækker at bo i netop den kommune, </P>  \r\n\r\n<P>som han eller hun vælger. Årsagen kan være, at den foretrukne </P>  \r\n\r\n<P>kommune ikke kan tilbyde den fornødne hjælperordning. Der indføres </P>  \r\n\r\n<P>derfor et stavnsbånd for personer med handicap. </P>  \r\n\r\n<P>Stavnsbåndet forstærkes af, at de på grund af hjælperordningen </P>  \r\n\r\n<P>attraktive komuner svarer igen med at kræve forhåndsgodkendelse </P>  \r\n\r\n<P>for at dække disse udgifter efter bistandslovens § 48, stk. 3. </P>  \r\n\r\n<P>Enkelte kommuner har endog krævet, at ansøgeren skal medbringe et </P>  \r\n\r\n<P>refusionstilsagn, hvilket er det samme som at nægte den pågældende </P>  \r\n\r\n<P>bopæl i kommunen, for hvorfor skulle den kommune, som ikke vil </P>  \r\n\r\n<P>anvende &#187;Århus-ordningen&#171;, udstede et refusionstilsagn, som </P>  \r\n\r\n<P>påfører kommunen præcis den samme udgift, som hvis den selv </P>  \r\n\r\n<P>anvendte ordningen? </P>  \r\n\r\n<P>Forslaget indebærer, at det ikke skal forhåndsgodkendes, om en person </P>  \r\n\r\n<P>med et vidtgående fysisk eller psykisk handicap kan få hjælp til </P>  \r\n\r\n<P>merudgifter til personlig bistand, men at udmålingen skal ske på </P>  \r\n\r\n<P>forhånd. Denne kan ankes til højere myndighed. Hjælpens omfang </P>  \r\n\r\n<P>skal udmåles efter behov, og der gælder ingen maksimumsgrænse. Med </P>  \r\n\r\n<P>&#187;personlig bistand&#171; forstås alle behov for hjælp, som den </P>  \r\n\r\n<P>pågældende har i og uden for eget hjem, herunder også behov for </P>  \r\n\r\n<P>ledsagelse til aktiviteter og arrangementer, overvågning eller </P>  \r\n\r\n<P>aktiv bistand i nattetimerne, praktisk bistand i hjemmet eller i </P>  \r\n\r\n<P>en uddannelsessituation. Da der således er tale om et intenst </P>  \r\n\r\n<P>samvær mellem personen med handicap og hjælperen, kan det være en </P>  \r\n\r\n<P>fordel, at den pågældende selv foretager ansættelse for derved at </P>  \r\n\r\n<P>sikre det bedst mulige samspil på det sociale og menneskelige plan </P>  \r\n\r\n<P>mellem de to personer. </P>  \r\n\r\n<P>Kommunens opgave bliver derfor kun at dække de med dette </P>  \r\n\r\n<P>ansættelsesforhold afledte udgifter, inkl. de hermed forbundne </P>  \r\n\r\n<P>følgeudgifter som f.eks. feriepenge, arbejdsgiverbidrag til ATP </P>  \r\n\r\n<P>m.v., forsikringer, tillæg for ubekvemme arbejdstider osv. Der </P>  \r\n\r\n<P>skal anvendes samme satser i kommunens mellemværende med klienten, </P>  \r\n\r\n<P>som hvis kommunen selv skulle have afholdt udgifterne i </P>  \r\n\r\n<P>forbindelse med at en i kommunen ansat person havde udført samme </P>  \r\n\r\n<P>arbejde. Såfremt der ikke findes overenskomster, som dækker de i </P>  \r\n\r\n<P>ansættelsesforholdet forekommende situationer, kan det blive </P>  \r\n\r\n<P>nødvendigt, at kommunen aftaler de nærmere satser med den </P>  \r\n\r\n<P>forhandlingsberettigede faglige organisation. </P>  \r\n\r\n<P>Med begrebet &#187;tilsvarende arbejdsvilkår&#171; tænkes primært på, at  \r\n\r\n der </P>  \r\n\r\n<P>skal tilbydes de under § 48, stk. 3, beskæftigede personer </P>  \r\n\r\n<P>uddannelsesmuligheder på samme vilkår som de under bistandslovens </P>  \r\n\r\n<P>kapitel 12 ansatte hjemmehjælpere. Det nærmere indhold i </P>  \r\n\r\n<P>uddannelsen vil dog kunne variere under hensyn til de for arbejdet </P>  \r\n\r\n<P>særligt gældende vilkår, hvor der f.eks. indgår et </P>  \r\n\r\n<P>uforholdsmæssigt stort element af løfteteknik, ligesom det vil </P>  \r\n\r\n<P>være af værdi at have et vist kendskab til livsvilkårene for </P>  \r\n\r\n<P>personer med vidtående fysisk og psykisk handicap. Begrebet dækker </P>  \r\n\r\n<P>dog også, at ansættelse hos en person efter § 48, stk. 3, ikke </P>  \r\n\r\n<P>altid vil kunne omfattes af en bestemmelse eller en praksis for </P>  \r\n\r\n<P>personer ansat direkte i kommunen, hvorfor det vil være umuligt at </P>  \r\n\r\n<P>foreskrive, at arbejdsvilkårene skal være de samme. I stedet </P>  \r\n\r\n<P>bestemmes, at de skal være &#187;tilsvarende&#171;, hvorved forstås, at de  \r\n\r\n</P>  \r\n\r\n<P>skal være så tæt på som muligt, men at afvigelser vil kunne </P>  \r\n\r\n<P>accepteres, såfremt de modsvares af f.eks. en godtgørelse eller et </P>  \r\n\r\n<P>andet privilegium. </P>  \r\n\r\n<P>Erfaringer med Århus-ordningen </P>  \r\n\r\n<P>Århus-ordningens spæde start ligger snart ti år tilbage. Nogle </P>  \r\n\r\n<P>enkelte institutionsbeboere ønskede at flytte ud i egen bolig og </P>  \r\n\r\n<P>gjorde det under kommunens modvillige accept. Da de pågældende </P>  \r\n\r\n<P>herefter var berettiget til hjælp efter bistandslovens kapitel 12, </P>  \r\n\r\n<P>valgte kommunen at yde hjælpen kontant efter reglerne i § 56 med </P>  \r\n\r\n<P>maksimumsydelse svarende til gennemsnitslønnen for en </P>  \r\n\r\n<P>hjemmehjælper i 80 timer pr. uge. </P>  \r\n\r\n<P>Da det viste sig, at de pågældende klarede sig forbløffende godt, </P>  \r\n\r\n<P>fulgte flere snart efter, og ordningen blev flere gange revideret, </P>  \r\n\r\n<P>så der ikke mere var nogen maksimumsgrænse for hjælpens omfang, og </P>  \r\n\r\n<P>der blev også indført en mulighed for at få dækket udgifterne til </P>  \r\n\r\n<P>f.eks. aften-, nat- og weekendtillæg. Lidt efter lidt ændrede </P>  \r\n\r\n<P>kommunen holdning fra modvillig accept til aktiv opmuntring af de </P>  \r\n\r\n<P>- især unge - mennesker med vidtgående fysiske handicap, der </P>  \r\n\r\n<P>drømte om at forlade institutionen og leve et aktivt liv ude i </P>  \r\n\r\n<P>byen. I 1980 gik kommunen bort fra at anvende bistandslovens § 56 </P>  \r\n\r\n<P>til i stedet at anvende den daværende § 48, stk. 2 (som svarer til </P>  \r\n\r\n<P>det nuværende stk. 3), hvilket indebar, at maksimumsgrænsen </P>  \r\n\r\n<P>forsvandt, og at afgørelserne kunne ankes. </P>  \r\n\r\n<P>Såvidt forslagsstillerne har kunnet få oplyst, er der p.t. 70-80 </P>  \r\n\r\n<P>personer i Århus kommune, som anvender &#187;Århus-ordningen&#171;. De  \r\n\r\n</P>  \r\n\r\n<P>modtager selv et beløb til afholdelse af deres lønudgifter, </P>  \r\n\r\n<P>ansætter og afskediger selv deres ansatte, aflægger regnskab til </P>  \r\n\r\n<P>kommunen og planlægger arbejdsugen i samarbejde med de ansatte </P>  \r\n\r\n<P>hjælpere. Kommunens bruttoudgifter er af størrelsesordenen 20 </P>  \r\n\r\n<P>mill. kr., hvoraf der dog foreligger refusionstilsagn for en del. </P>  \r\n\r\n<P>De sociale og menneskelige resultater af ordningen er indiskutable. </P>  \r\n\r\n<P>Mange unge mennesker, som indtil deres 18., 20. eller endog 35. år </P>  \r\n\r\n<P>var uden tro på et liv uden for institution, har realiseret deres </P>  \r\n\r\n<P>drømme, og forslagsstillerne er ikke bekendt med tilfælde, hvor en </P>  \r\n\r\n<P>person er flyttet tilbage til institution. Tværtimod er mange af </P>  \r\n\r\n<P>disse personer aktive i forbindelse med uddannelse, arbejde, </P>  \r\n\r\n<P>foreningsliv, kulturelle aktiviteter eller rejsevirksomhed. </P>  \r\n\r\n<P>Personer med handicap er blevet mere synlige, og de indgår i en </P>  \r\n\r\n<P>lang række aktiviteter, som ingen havde troet muligt, før de </P>  \r\n\r\n<P>faktisk fik chancen. </P>  \r\n\r\n<P>Ordningen har dog ikke været uden problemer. For eksempel har de </P>  \r\n\r\n<P>ansatte i ordningen først lidt efter lidt fået en række faglige </P>  \r\n\r\n<P>rettigheder, som ellers er naturlige for ansatte i den offentlige </P>  \r\n\r\n<P>forvaltning. Husligt Arbejderforbund i Århus har vist stor </P>  \r\n\r\n<P>tålmodighed, og de ansatte selv har givet afkald på en række goder </P>  \r\n\r\n<P>for ikke at sætte en person med et fysisk handicap i en vanskelig </P>  \r\n\r\n<P>situation. </P>  \r\n\r\n<P>Så meget desto større er imidlertid beslutningstagernes forpligtelse </P>  \r\n\r\n<P>til - i folketinget og i de kommunale råd - at sikre rimelige </P>  \r\n\r\n<P>arbejdsforhold i en ordning, hvis menneskelige og sociale fordele </P>  \r\n\r\n<P>er ubestridelige. </P>  \r\n\r\n<P>De erfaringer, som er indhøstet i Århus, taler klart for, at </P>  \r\n\r\n<P>&#187;Århus-ordningen&#171; gøres landsdækkende, og at den fastlægges som  \r\n\r\n en </P>  \r\n\r\n<P>ret for en person med et vidtgående fysisk eller psykisk handicap. </P>  \r\n\r\n<P>Såfremt den ikke gøres landsdækkende, vil det indebære problemer </P>  \r\n\r\n<P>for denne klientgruppe, men sandelig også i de kommuner, hvor den </P>  \r\n\r\n<P>faktisk er gennemført. </P>  \r\n\r\n<P>Det er dog vigtigt at understrege, at tilrettelæggelsen af en </P>  \r\n\r\n<P>hjælperordning som her skitseret må forudsætte den mindst mulige </P>  \r\n\r\n<P>bureaukratisering og kontrol, idet noget sådant begrænser den </P>  \r\n\r\n<P>mulige brugerkreds. Desværre har netop Århus kommune, der ellers </P>  \r\n\r\n<P>fortjener ros for at have stået fadder til ordningen, ikke kunnet </P>  \r\n\r\n<P>fortrænge sædvanlig vanetænkning, og der er derfor sket en øget </P>  \r\n\r\n<P>bureaukratisering, kontrol og belastning af tillidsforholdet til </P>  \r\n\r\n<P>klienterne gennem den seneste tid. </P>  \r\n\r\n<P>Med vedtagelsen af lovforslaget opfordres socialministeren derfor til </P>  \r\n\r\n<P>at udstikke sådanne retningslinjer for administrationen af </P>  \r\n\r\n<P>ordningen, at der opnås den størst mulige forenkling, mindst mulig </P>  \r\n\r\n<P>behov for kontrol og den bedst mulige gennemskuelighed for såvel </P>  \r\n\r\n<P>brugere som ansatte. </P>  \r\n\r\n<P>Der er intet til hinder for, at en person med et vidtgående fysisk </P>  \r\n\r\n<P>eller psykisk handicap i dagtimerne anvender bistandslovens § 48, </P>  \r\n\r\n<P>stk. 3, og dermed selv foretager ansættelse af personale og </P>  \r\n\r\n<P>tilrettelæggelse af arbejdstiden og om natten anvender en eller </P>  \r\n\r\n<P>flere personalegrupper under den integrerede hjemmepleje, f.eks. </P>  \r\n\r\n<P>for at blive vendt i sengen. En sådan anvendelse kan endog være </P>  \r\n\r\n<P>kombineret med en egentlig tilkaldemulighed. Hvor der imidlertid </P>  \r\n\r\n<P>er tale om, at der skal være en person til stede i en vis </P>  \r\n\r\n<P>sammenhængende periode i nattens løb eller der skal udføres et </P>  \r\n\r\n<P>egentligt arbejde i hjemmet, vil det dog i langt de fleste </P>  \r\n\r\n<P>tilfælde være at anbefale, at brugeren får mulighed for at anvende </P>  \r\n\r\n<P>den personalegruppe, som også anvendes i dagtimerne, hvorfor </P>  \r\n\r\n<P>bistandslovens § 48, stk. 3, anvendes også i nattetimerne. En </P>  \r\n\r\n<P>række funktioner kan godt kræve et særligt tillidsforhold mellem </P>  \r\n\r\n<P>hjælper og bruger. </P>  \r\n\r\n<P>Uanset hvilken ordning der anvendes, og uanset hvilke behov der skal </P>  \r\n\r\n<P>dækkes, finder forslagsstillerne dog, at der skal være mulighed </P>  \r\n\r\n<P>for døgnbetjening, og at kombinationen af de enkelte elementer </P>  \r\n\r\n<P>skal kunne ske så individuelt som muligt. </P>  \r\n\r\n<P>Bilag 1 </P>  \r\n\r\n<P>§ 48, stk. 3-brugernes klub i Århus </P>  \r\n\r\n<P>v/ Lone Barsøe </P>  \r\n\r\n<P>Emiliedalsvej 10, Skåde </P>  \r\n\r\n<P>8270 Højbjerg </P>  \r\n\r\n<P>06 - 27 46 42 </P>  \r\n\r\n<P>Folketingets sociale og kommunale udvalg </P>  \r\n\r\n<P>Undertegnede svært fysisk handicappede personer i Århus kommune vil </P>  \r\n\r\n<P>hermed rette en positiv henvendelse til udvalgene. </P>  \r\n\r\n<P>Baggrunden herfor er, at vi med hjemmel i bistandslovens § 48, stk. </P>  \r\n\r\n<P>3, har fået mulighed for at føre et selvstændigt liv med selvansat </P>  \r\n\r\n<P>hjælp. </P>  \r\n\r\n<P>Vi ønsker at gøre opmærksom på, at en sådan ordning er af utrolig </P>  \r\n\r\n<P>stor værdi, idet vi har fået mulighed for at tilrettelægge vores </P>  \r\n\r\n<P>egen tilværelse og udvikling og er blevet i stand til </P>  \r\n\r\n<P>samfundsmæssigt at bidrage med de ressourcer, vi besidder. </P>  \r\n\r\n<P>Når dette er muligt, hænger det først og fremmest sammen med, at vi </P>  \r\n\r\n<P>selv kan vælge det/ de mennesker, der skal være vore hjælpere, og </P>  \r\n\r\n<P>at disse hjælpere kan og må ledsage os til udadvendte aktiviteter. </P>  \r\n\r\n<P>Vi står i dag uforstående over for, at vi tidligere i op til otte år </P>  \r\n\r\n<P>har været en del af den totale umyndiggørelse og isolation på </P>  \r\n\r\n<P>institution eller et fysisk og psykisk afhængighedsforhold til </P>  \r\n\r\n<P>vore forældre. </P>  \r\n\r\n<P>Men § 48, stk. 3, har ikke kun værdi for dens handicappede brugere - </P>  \r\n\r\n<P>således ser vi med glæde på, at vi ikke længere som </P>  \r\n\r\n<P>institutionsbeboere er en økonomisk belastning, men i stedet er i </P>  \r\n\r\n<P>stand til at tilbyde unge - der ellers skulle modtage </P>  \r\n\r\n<P>bistandshjælp eller understøttelse - et meningsfyldt arbejde. </P>  \r\n\r\n<P>Der hersker ingen tvivl om, at der med nævnte ordning er tale om </P>  \r\n\r\n<P>livskvalitet mod tidligere blot liv. </P>  \r\n\r\n<P>Med denne positive henvendelse vil vi derfor inderligt opfordre til, </P>  \r\n\r\n<P>at ordningen evt. gennem en lovændring bliver et tilbud til svært </P>  \r\n\r\n<P>fysisk handicappede i samtlige af landets kommuner. </P>  \r\n\r\n<P>Vi ser med glæde frem til, at disse bemærkninger medinddrages i en </P>  \r\n\r\n<P>folketingsdebat vedrørende handicappolitik. </P>  \r\n\r\n<P>Med venlig hilsen </P>  \r\n\r\n<P>§ 48, stk. 3-brugere </P>  \r\n\r\n<P>Peter Stausholm Svend Åge Laursen Lone Barsøe </P>  \r\n\r\n<P>Claus K. Andersen Finn Mørup Jensen Karsten Juehne </P>  \r\n\r\n<P>Jenny Møberg Hanne Klitgaard Preben Laursen </P>  \r\n\r\n<P>Torben Wegener Hansen Gunnar Jørgensen </P>  \r\n\r\n<P>Bilag 2 </P>  \r\n\r\n<P>Et af kommunaludvalgets skriftlige spørgsmål til indenrigsministeren </P>  \r\n\r\n<P>i folketinget 1983-84 (2. samling) </P>  \r\n\r\n<P>og dennes besvarelse heraf </P>  \r\n\r\n<P>Spørgsmål 68: </P>  \r\n\r\n<P>&#187;Ministeren anmodes om at oplyse Århus kommunes udgifter til den </P>  \r\n\r\n<P>særlige ordning for fysisk handicappede ud fra følgende </P>  \r\n\r\n<P>hovedposteringer: </P>  \r\n\r\n<P>1) bruttoudgifter, incl. ATP, feriepenge m.v., </P>  \r\n\r\n<P>2) statsrefusion, </P>  \r\n\r\n<P>3) opholdskommunerefusion og </P>  \r\n\r\n<P>4) modsvarende institutionsbesparelser for Århus kommune.&#171; </P>  \r\n\r\n<P>Svar: </P>  \r\n\r\n<P>Indenrigsministeriet har til besvarelsen af dette spørgsmål anmodet </P>  \r\n\r\n<P>Århus kommune om de ønskede oplysninger. </P>  \r\n\r\n<P>Ved skrivelse af 30. august 1984 har Århus byråd meddelt følgende: </P>  \r\n\r\n<P>&#187;I anledning af ministeriets henvendelse om ovennævnte udgifter kan  \r\n\r\n</P>  \r\n\r\n<P>man oplyse følgende: </P>  \r\n\r\n<P>Der bedes om oplysninger om følgende hovedposteringer: </P>  \r\n\r\n<P>1) bruttoudgifter, incl. ATP, feriepenge m.v., </P>  \r\n\r\n<P>2) statsrefusion, </P>  \r\n\r\n<P>3) opholdskommunerefusion og </P>  \r\n\r\n<P>4) modsvarende institutionsbesparelser for Århus kommune. </P>  \r\n\r\n<P>Nedennævnte oplysninger stammer fra 1983, det senest afsluttede </P>  \r\n\r\n<P>regnskabsår. I 1983 omfattede ordningen i alt 62 personer, der </P>  \r\n\r\n<P>havde ansat 562 hjælpere. </P>  \r\n\r\n<P>Ad spørgsmål 1 </P>  \r\n\r\n<pre><font color=gray> \r\n\r\n Bruttoudgifter incl. ATP og feriepenge (62 personer)   15,9 mill. kr.  \r\n\r\n Ad spørgsmål 2  \r\n\r\n Statsrefusion........................................   8,0 mill. kr.  \r\n\r\n Ad spørgsmål 3  \r\n\r\n Opholdskommunerefusion (juridisk)  \r\n\r\n (23 personer)........................................   3,5 mill. kr.  \r\n\r\n</font></pre>\r\n\r\n<P>Ad spørgsmål 4 </P>  \r\n\r\n<P>Modsvarende institutionsbesparelser for Århus kommune. </P>  \r\n\r\n<P>Århus kommune er betalingskommune for 33 personer, og derudover er </P>  \r\n\r\n<P>der 6 personer, hvor betalingsforholdene er uafklarede. Af disse </P>  \r\n\r\n<P>39 personer kommer 18 fra institutioner, fra Solbakken og </P>  \r\n\r\n<P>Høskov-kollegiet, der er henholdsvis landsdels- og landsdækkende </P>  \r\n\r\n<P>amtskommunale institutioner, specielt indrettet til den omtalte </P>  \r\n\r\n<P>gruppe (Solbakken for børn og unge og Høskov-kollegiet for </P>  \r\n\r\n<P>voksne). Dersom disse 18 personer var blevet boende på </P>  \r\n\r\n<P>institutionen, ville kommunens udgifter hertil være netto 3,2 </P>  \r\n\r\n<P>mill. kr. </P>  \r\n\r\n<P>Merudgifter ved i stedet at bevilge &#187;stor pleje&#171; kan på denne  \r\n\r\n måde </P>  \r\n\r\n<P>beregnes til 4,4 mill. kr. ¬ 3,2 mill. kr. = 1,2 mill. kr. </P>  \r\n\r\n<P>Der er imidlertid grund til at antage, at en del af de 13 </P>  \r\n\r\n<P>Århus-klienter, der i løbet af 1983 er kommet under &#187;stor pleje&#171;  \r\n\r\n</P>  \r\n\r\n<P>direkte fra forældrehjemmet, ville være blevet </P>  \r\n\r\n<P>institutionaliseret, hvis Århus-ordningen ikke havde eksisteret. </P>  \r\n\r\n<P>Dersom samtlige Århus-klienter, der er bevilget &#187;stor pleje&#171;, i  \r\n\r\n</P>  \r\n\r\n<P>stedet var på institution, der dækker plejebehov, som </P>  \r\n\r\n<P>Århus-ordningen opfylder, ville den kommunale institutionsordning </P>  \r\n\r\n<P>udgøre netto 5,4 mill. kr. </P>  \r\n\r\n<P>Sammenstilles dette tal med nettoudgiften ved &#187;stor pleje&#171;, er  \r\n\r\n</P>  \r\n\r\n<P>besparelsen ved at opretholde ordningen 1,0 mill. kr. </P>  \r\n\r\n<P>Det skal dog bemærkes, at Århus kommune ved institutionsanbringelse </P>  \r\n\r\n<P>kun ville blive påført udgifter til &#187;egentlige&#171; århus-klienter,  \r\n\r\n</P>  \r\n\r\n<P>nemlig 30 klienter. Det skyldes, at 9 af de nævnte 39 klienter er </P>  \r\n\r\n<P>flyttet til Århus, fordi de ikke kunne få de samme tilbud i deres </P>  \r\n\r\n<P>oprindelige bopælskommune.' </P>  \r\n\r\n<P>Indenrigsministeriet kan henholde sig hertil. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00178"
        },
        {
            "displayName": "Entydig dokumentidentifikation",
            "displayValue": "CL006163"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "178"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}