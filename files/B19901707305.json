{
    "id": 50511,
    "title": "Bestemmelser om balloncertifikat, varmluftsballon ",
    "documentTypeId": "60",
    "isSagsforlobPeriodValid": false,
    "shortName": "BEK nr 17073 af 18/06/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om balloncertifikat,  \r\n\r\n varmluftsballon </H1>  \r\n\r\n<P></P>  \r\n\r\n<P> <B>BL 6-19</B>  </P>  \r\n\r\n<P> <B>Bestemmelser om balloncertifikat, varmluftsballon</B>  </P>  \r\n\r\n<P> <B>Udgave 2, 18. juni 1990</B>  </P>  \r\n\r\n<P>I medfør af § 34 og § 149, stk. 10, i lov om luftfart, jf.  \r\n\r\n lovbekendtgørelse nr. 408 af 11. september 1985, fastsætter Statens  \r\n\r\n Luftfartsvæsen herved efter bemyndigelse fra Trafikministeriet, jf.  \r\n\r\n bekendtgørelse nr. 191 af 23. maj 1975 vedrørende luftfartscertifikater (BL  \r\n\r\n 6-02), følgende: </P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 BL 6-02, Bekendtgørelse vedrørende luftfartscertifikater, seneste  \r\n\r\n udgave. </P>  \r\n\r\n<P>1.2 BL 6-05, Helbredskrav, seneste udgave. </P>  \r\n\r\n<P>1.3 BL 6-80, Teorikrav I, teoripensum for privatflyvercertifikat, seneste  \r\n\r\n udgave. </P>  \r\n\r\n<P>1.4 BL 6-101, Lokalflyvningstilladelse, svæveplan, seneste udgave. </P>  \r\n\r\n<P CLASS=PUNKT> <B>2.</B> Anvendelsesområde </P>  \r\n\r\n<P>Denne BL fastsætter </P>  \r\n\r\n<P>- generelle bestemmelser for udstedelse af balloncertifikat og </P>  \r\n\r\n<P>- vilkårene for, at en certifikatindehaver kan foretage VFR-flyvning om  \r\n\r\n dagen i ikke-erhvervsmæssig luftfart som luftfartøjschef på en  \r\n\r\n varmluftsballon. </P>  \r\n\r\n<P CLASS=PUNKT> <B>3.</B> Udstedelse </P>  \r\n\r\n<P>3.1 Balloncertifikat udstedes af Statens Luftfartsvæsen efter ansøgning på  \r\n\r\n en autoriseret formular, når ansøgeren opfylder udstedelseskravene i afsnit  \r\n\r\n 4. </P>  \r\n\r\n<P>3.2 Balloncertifikat udstedes uden angivelse af udløbsdato. Statens  \r\n\r\n Luftfartsvæsen kan dog i særlige tilfælde fastsætte en udløbsdato. </P>  \r\n\r\n<P CLASS=PUNKT> <B>4.</B> Udstedelseskrav </P>  \r\n\r\n<P>4.1 Ansøgeren skal </P>  \r\n\r\n<P>a. have fast bopæl i Danmark eller være ansat i et dansk  \r\n\r\n luftfartsforetagende, </P>  \r\n\r\n<P>b. ikke administrativt eller ved dom være frakendt retten til at gøre  \r\n\r\n tjeneste på luftfartøj eller i anden stilling af betydning for luftfartens  \r\n\r\n sikkerhed, </P>  \r\n\r\n<P>c. være fyldt 18 år, </P>  \r\n\r\n<P>d. være helbredsmæssigt godkendt til balloncertifikat, jf. BL 6-05, </P>  \r\n\r\n<P>e. inden for de forudgående 18 måneder have bestået en teoretisk prøve,  \r\n\r\n der er godkendt af Statens Luftfartsvæsen, jf. pkt. 4.2, </P>  \r\n\r\n<P>f. med tilfredsstillende resultat efter en uddannelsesnorm for erhvervelse  \r\n\r\n af balloncertifikat, der er godkendt af Statens Luftfartsvæsen, have  \r\n\r\n gen-nemgået en praktisk uddannelse og herunder </P>  \r\n\r\n<P>- have fløjet mindst 16 timer, </P>  \r\n\r\n<P>- have gennemført mindst 20 starter og landinger, </P>  \r\n\r\n<P>- have gennemført mindst en soloopstigning af ikke under 30 minutters  \r\n\r\n varighed og </P>  \r\n\r\n<P>- have gennemført mindst 6 fyldninger og 6 tømninger af ballonhylster </P>  \r\n\r\n<P>g. under den praktiske uddannelse have erhvervet et tilfredsstillende  \r\n\r\n kendskab til den pågældende ballons konstruktion, udrustning, håndtering på  \r\n\r\n jorden, præstationer og begrænsninger, lastnings- og  \r\n\r\n manøvreringsinstruktioner samt sikkerheds- og nødprocedurer og </P>  \r\n\r\n<P>h. over for en kontrollant, der er godkendt af Statens Luftfartsvæsen,  \r\n\r\n have godtgjort at være kvalificeret til </P>  \r\n\r\n<P>- at udføre de funktioner, der påhviler en luftfartøjschef i forbindelse  \r\n\r\n med en VFR-flyvnings forberedelse, gennemførelse og afslutning, </P>  \r\n\r\n<P>- at træffe sådanne beslutninger og/eller forholdsregler, som måtte være  \r\n\r\n påkrævet, hvis en nødsituation gør det umuligt eller uforsvarligt at  \r\n\r\n fortsætte flyvningen som planlagt, </P>  \r\n\r\n<P>- at føre den pågældende varmluftsballon under såvel normale som unormale  \r\n\r\n flyveforhold og </P>  \r\n\r\n<P>- at anvende foreskrevne nødprocedurer. </P>  \r\n\r\n<P>4.2 Den teoretiske prøve skal omfatte følgende fag: </P>  \r\n\r\n<P>- Love og bestemmelser </P>  \r\n\r\n<P>- Meteorologi </P>  \r\n\r\n<P>- Navigation og aerostatik </P>  \r\n\r\n<P>- Materialelære </P>  \r\n\r\n<P>- Gaslære </P>  \r\n\r\n<P>4.2.1 Prøven i love og bestemmelser samt i meteorologi skal være den, der  \r\n\r\n er fastsat af Statens Luftfartsvæsen for privatflyvercertifikat, jf. BL 6-80,  \r\n\r\n eller for svæveflyvercertifikat, jf. BL 6-101. </P>  \r\n\r\n<P>4.2.2 For indehavere af gyldigt svæveflyvercertifikat,  \r\n\r\n privatflyvercertifikat eller trafikflyvercertifikat skal prøve i love og  \r\n\r\n bestemmelser og i meteorologi dog ikke aflægges. </P>  \r\n\r\n<P CLASS=PUNKT> <B>5.</B> Rettigheder </P>  \r\n\r\n<P>5.1 Balloncertifikat giver på de vilkår, der er nævnt i pkt. 5.2,  \r\n\r\n indehaveren ret til at foretage VFR-flyvning om dagen i ikke-erhvervsmæssig  \r\n\r\n luftfart som luftfartøjschef på varmluftsballon. </P>  \r\n\r\n<P>5.2 Indehaveren skal </P>  \r\n\r\n<P>a. medføre gyldigt certifikat, jf. BL 6-02, </P>  \r\n\r\n<P>b. medføre dokumentation for en gyldig helbredsmæssig godkendelse til  \r\n\r\n certifikatet, jf. BL 6-05, </P>  \r\n\r\n<P>c. inden for de forudgående 12 måneder enten have fløjet mindst 6 timer  \r\n\r\n som luftfartøjschef på en varmluftsballon, eller over for en  \r\n\r\n balloncertifikatindehaver, der er godkendt som instruktør af Statens  \r\n\r\n Luftfartsvæsen, under flyvning med varmluftsballon have demonstreret sin  \r\n\r\n duelighed og have attestation herfor ved påtegning i logbogen, </P>  \r\n\r\n<P>d. på en varmluftsballon, der med hensyn til konstruktion, vægt og fast  \r\n\r\n udstyr i hovedsagen er identisk med den ballon, der benyttes, have modtaget  \r\n\r\n undervisning i de emner, der er nævnt i pkt. 4.1 g. Undervisningen skal være  \r\n\r\n givet af en balloncertifikatindehaver, der er godkendt som instruktør af  \r\n\r\n Statens Luftfartsvæsen, og som har erfaring i føring af varmluftsballoner,  \r\n\r\n der med hensyn til konstruktion, vægt og fast udstyr i hovedsagen er identisk  \r\n\r\n med den ballon, der benyttes ved undervisningen. Uddannelsen skal være  \r\n\r\n dokumenteret ved attestation i logbogen, og </P>  \r\n\r\n<P>e. hvis passagerer medføres, inden for de forudgående 6 måneder have  \r\n\r\n udført mindst 2 flyvninger som luftfartøjschef på varmluftsballon. </P>  \r\n\r\n<P>Anm.: Tilfælde, hvor et certifikat er ugyldigt, fremgår af BL 6-02. </P>  \r\n\r\n<P>5.2.1 Hvis der flyves med varmluftsballon med hjælpemotor, skal  \r\n\r\n luftfartøjschefen </P>  \r\n\r\n<P>a. have fløjet mindst 100 timer som luftfartøjschef på varmluftsballon og  \r\n\r\n derefter </P>  \r\n\r\n<P>b. have gennemgået en supplerende uddannelse, hvis indhold, omfang og  \r\n\r\n dokumentation fastsættes af Statens Luftfartsvæsen i hvert enkelt tilfælde.  \r\n\r\n</P>  \r\n\r\n<P>5.3 En indehaver af et balloncertifikat, der i en periode på 3 1/2 år ikke  \r\n\r\n har haft en gyldig helbredsmæssig godkendelse, eller ikke har opfyldt  \r\n\r\n vilkåret i pkt. 5.2 c, skal indsende certifikatet til deponering hos Statens  \r\n\r\n Luftfartsvæsen. </P>  \r\n\r\n<P>5.3.1 For at få udleveret et certifikat, der er deponeret i henhold til  \r\n\r\n pkt. 5.3, og således generhverve ret til at foretage VFR-flyvning om dagen i  \r\n\r\n ikke-erhvervsmæssig luftfart som luftfartøjschef på varmluftsballon skal  \r\n\r\n vedkommende opfylde udstedelseskravene i pkt. 4.1. </P>  \r\n\r\n<P CLASS=PUNKT> <B>6.</B> Dispensation </P>  \r\n\r\n<P>Statens Luftfartsvæsen kan i særlige tilfælde dispensere fra  \r\n\r\n bestemmelserne i denne BL. </P>  \r\n\r\n<P CLASS=PUNKT> <B>7.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Trafikministeriet. </P>  \r\n\r\n<P CLASS=PUNKT> <B>8.</B> Straf </P>  \r\n\r\n<P>Overtrædelse af bestemmelserne i afsnit 5 straffes med bøde. </P>  \r\n\r\n<P CLASS=PUNKT> <B>9.</B> Ikrafttræden </P>  \r\n\r\n<P>9.1 Denne BL træder i kraft den 1. september 1990. </P>  \r\n\r\n<P>9.2 Samtidig ophæves BL 6-19, 1. udgave af 1. november 1986. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 18. juni  \r\n\r\n 1990 </I> </P>  \r\n\r\n<P CLASS=UNDERSKREVET-AF ALIGN=CENTER>V.K.H. Eggers </P>  \r\n\r\n<P CLASS=MINISTER ALIGN=RIGHT>/M. Dambæk </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "popularTitle": "BL 6-19, 2. udgave",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19901707305"
        },
        {
            "displayName": "Entydig dokumentidentifikation",
            "displayValue": "CM009334"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "18/07/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17073"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "18/06/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 191 af 23/05/1975"
        },
        {
            "displayName": "Ressortministeriets journalnummer",
            "displayValue": "13-0401/06019"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}