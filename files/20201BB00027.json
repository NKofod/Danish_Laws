{
    "id": 216656,
    "title": "Forslag til folketingsbeslutning om at ophæve arealreservationer i den sydlige Ring 5-transportkorridor",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 27",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 8. oktober 2020 af Zenia Stampe (RV), Kathrine Olldag (RV), Liselott Blixt (DF), Anne Valentina Berthelsen (SF), Henning Hyllested (EL), Mette Thiesen (NB) og Susanne Zimmer (UFG)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at ophæve arealreservationer i den sydlige Ring 5-transportkorridor</p>\r\n<p class=\"Tekst1Sp\">Folketinget pålægger regeringen at ophæve arealreservationerne i den sydlige del af den såkaldte Ring 5-transportkorridor.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Beslutningsforslaget er en uændret genfremsættelse af beslutningsforslag nr. B 58, folketingsåret 2019-20. Der henvises til www.folketingstidende.dk, Folketingstidende 2019-20, tillæg A, B 58 som fremsat, tillæg B, og tillæg F, møde 58, kl. 17:03. Beslutningsforslaget kan ses i sammenhæng med beslutningsforslag nr. B 26 om den nordlige del af Ring 5-transportkorridoren.</p>\r\n<p class=\"NormalInd\">\r\n</p>\r\n<p class=\"NormalInd\">Ring 5-transportkorridoren kan snart fejre 50-årsfødselsdag. Den er fra en tid, hvor man lagde korridorer gennem skove og naturområder, fordi det var billigere at anlægge veje der.</p>\r\n<p class=\"NormalInd\">\r\n</p>\r\n<p class=\"NormalInd\">En motorvej vil give et trafikspring, som vil øge Danmarks udledninger og dermed gøre det vanskeligere at nå målet om at nedbringe udslippet af klimagasser med 70 pct.</p>\r\n<p class=\"NormalInd\">\r\n</p>\r\n<p class=\"NormalInd\">I alle de år, reservationen har eksisteret, har den medført store indgribende begrænsninger for borgere og myndigheder i de berørte kommuner. Der er de seneste år sket en stramning af administrationen, så selv små ændringer, byggetilladelse m.v., pålægges særlige begrænsninger med den effekt, at ejendomme, der er beliggende i korridoren, kan være svære at sælge, så grundejerne i hele bæltet risikerer at blive stavnsbundet til deres ejendomme. I flere tilfælde omfatter transportkorridoren betydelige dele af kommuners arealer.</p>\r\n<p class=\"NormalInd\">\r\n</p>\r\n<p class=\"NormalInd\">Når transportkorridoren ophæves og motorvejsplanerne droppes, bør langt størstedelen af arealerne overgå til natur, som Danmark har brug for mere af. Samtidig bør en få meter bred del af korridoren bevares til fremtidige energiinfrastrukturprojekter som f.eks. elledninger, der fortrinsvis kan placeres under jorden.</p>\r\n<p class=\"NormalInd\">\r\n</p>\r\n<p class=\"NormalInd\">En dom fra Den Europæiske Menneskerettighedsdomstol har desuden skabt tvivl om lovligheden af at holde folk hen i uvished i så mange år, hvilket er en yderligere begrundelse for at fjerne arealreservationerne. Der henvises til Den Europæiske Menneskerettighedsdomstols dom af 23. september 1982, Sporrong og Lönnroth v. Sverige.</p>\r\n<p class=\"NormalInd\">\r\n</p>\r\n<p class=\"NormalInd\">Transportministeren har i et svar til Folketingets Transportudvalg den 23. oktober 2019, jf. TRU alm. del – spørgsmål 5, oplyst, at der pågår en todelt forundersøgelse af Ring 5, hvor den ene del af forundersøgelsen omhandler dette beslutningsforslag i den såkaldte sydlige Ring 5-motorvejsforbindelse, mens den anden del af forundersøgelsen omhandler den nordlige del af korridoren.</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne hilser velkommen, at der i øjeblikket foregår undersøgelser af alternativer til den sydlige del, men finder under alle omstændigheder, at en motorvejsforbindelse i Ring 5-korridorens sydlige del udgør så store naturmæssige udfordringer og menneskelig usikkerhed, at den sydlige Ring 5 bør droppes med det samme.</p>\r\n<p class=\"NormalInd\">\r\n</p>\r\n<p class=\"NormalInd\">Det er på høje tid, at der kommer en afklaring vedrørende Ring 5-transportkorridoren. Det er helt urimeligt over for de borgere, som i dag er påvirkede af arealreservationerne, at bibeholde reservationerne i årevis. De har et berettiget krav på at vide, om de er købt eller solgt. Det er forslagsstillernes opfattelse, at planerne om Ring 5-transportkorridoren definitivt skal aflyses.</p>\r\n<p class=\"NormalInd\">\r\n</p>\r\n<p class=\"NormalInd\">En ophævelse af arealreservationerne vil gøre det lettere og mere trygt at være borger inden for det 1 km brede bælte, der udgør arealreservationerne, og kommunerne kan i samarbejde med borgerne udvikle deres områder og nærmiljøer.</p>\r\n<p class=\"NormalInd\">\r\n</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Gældende regler</span>\r\n</p>\r\n<p class=\"NormalInd\">Planlovens kapitel 2 c sikrer en særlig statslig regulering af planlægningen i de 34 kommuner i hovedstadsområdet – dels med særlige regler i loven til kommuneplanlægningen, dels med særlige landsplandirektiver for hovedstadsområdet, herunder navnlig Fingerplanen.</p>\r\n<p class=\"NormalInd\">\r\n</p>\r\n<p class=\"NormalInd\">Transportkorridorer i hovedstadsområdet er arealreservationer, der skal sikre mulighed for, at fremtidige motorveje, baner, tekniske anlæg m.v. kan placeres i mindst mulig konflikt med bymæssig bebyggelse. Inden for transportkorridorerne er der begrænsninger for byudvikling, nybyggeri og ændret anvendelse til byformål m.v. De nærmere regler om transportkorridorer, herunder Ring 5-korridoren, fremgår af Fingerplanen. Ændringer i transportkorridorerne forudsætter en ændring i Fingerplanen, hvori arealreservationerne er udlagt.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Zenia Stampe</span> (RV):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at ophæve arealreservationer i den sydlige Ring 5-transportkorridor.</p>\r\n<p class=\"ForslagsNummer\">(Beslutningsforslag nr. B 27)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 27",
            "stateLabel": "Beretning afgivet",
            "references": [
                {
                    "shortName": "2020/1 BSF 27",
                    "title": "Forslag til folketingsbeslutning om at ophæve arealreservationer i den sydlige Ring 5-transportkorridor",
                    "presentationName": "Beslutningsforslag som fremsat",
                    "documentTypeId": 480,
                    "documentId": 216656,
                    "eliUri": "/eli/ft/20201BB00027",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b27/index.htm"
                },
                {
                    "shortName": "2020/1 BRB 27",
                    "title": "Beretning over Forslag til folketingsbeslutning om at ophæve arealreservationer i den sydlige Ring 5-transportkorridor",
                    "presentationName": "Beretning over beslutningsforslag",
                    "documentTypeId": 510,
                    "documentId": 220983,
                    "eliUri": "/eli/ft/20201EB00721",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "09/10/2020"
        },
        {
            "displayName": "Accession",
            "displayValue": "20201BB00027"
        },
        {
            "displayName": "Entydig dokumentidentifikation",
            "displayValue": "AX025014"
        },
        {
            "displayName": "Dato for førstegangsindlæggelse",
            "displayValue": "09/10/2020"
        },
        {
            "displayName": "Dato for indlæggelse",
            "displayValue": "09/10/2020"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "27"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}