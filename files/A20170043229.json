{
    "id": 188710,
    "title": "Bekendtgørelse af lov om afgift af visse klorerede opløsningsmidler",
    "documentTypeId": "30",
    "isSagsforlobPeriodValid": true,
    "shortName": "LBK nr 432 af 02/05/2017",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse af lov om afgift af visse klorerede opløsningsmidler</p>\r\n<p class=\"Indledning2\">Herved bekendtgøres lov om afgift af visse klorerede opløsningsmidler, jf. lovbekendtgørelse nr. 1252 af 6. december 2006, med de ændringer, der følger af § 89 i lov nr. 1336 af 19. december 2008, § 17 i lov nr. 1344 af 19. december 2008, § 8 i lov nr. 554 af 2. juni 2014 og § 22 i lov nr. 1532 af 27. december 2014.</p>\r\n<p class=\"ParagrafGruppeOverskrift\">\r\n   <span>Afgiftspligtigt vareområde og afgiftssats</span>\r\n</p>\r\n<p class=\"Paragraf\" id=\"id22390c19-4443-4eb3-a8ae-37f14f26d802\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Der betales afgift til statskassen af følgende varer:</p>\r\n<p class=\"Liste1\">\r\n   <span class=\"Liste1Nr\" id=\"id1e35cb31-581c-4432-8f5d-471d4b168947\">1)</span> Tetraklorætylen.</p>\r\n<p class=\"Liste1\">\r\n   <span class=\"Liste1Nr\" id=\"ide56915f6-5aa3-41e1-97e6-47b8d398bec4\">2)</span> Triklorætylen.</p>\r\n<p class=\"Liste1\">\r\n   <span class=\"Liste1Nr\" id=\"id18ab7417-2053-46bb-923d-d73161ed5db5\">3)</span> Diklormetan.</p>\r\n<p class=\"Stk2\">\r\n   <span class=\"StkNr\" id=\"id0b18543f-7a78-4e77-8cbd-843e85ac6228\">Stk. 2.</span> Afgiften udgør 2 kr. pr. kg af nettovægten af de i stk. 1 nævnte varer.</p>\r\n<p class=\"ParagrafGruppeOverskrift\">\r\n   <span>Registrerede virksomheder</span>\r\n</p>\r\n<p class=\"Paragraf\" id=\"idccda1f44-2d6e-49e4-ab6d-a366e02cb5b8\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Den, der fremstiller eller med henblik på salg genindvinder de i § 1, stk. 1, nævnte varer, skal anmelde sin virksomhed til registrering hos told- og skatteforvaltningen.</p>\r\n<p class=\"Stk2\">\r\n   <span class=\"StkNr\" id=\"id193e01d0-e72d-48dd-a03e-cdb05f344256\">Stk. 2.</span> Den, der fra udlandet med henblik på salg modtager varer, der er afgiftspligtige efter § 1, stk. 1, kan anmelde sin virksomhed til registrering hos told- og skatteforvaltningen.</p>\r\n<p class=\"Stk2\">\r\n   <span class=\"StkNr\" id=\"id51a43042-26a2-46f5-8447-91e7d09577d8\">Stk. 3.</span> Virksomheder, der fremstiller, fra udlandet modtager eller med henblik på salg genindvinder afgiftspligtige varer i en mængde på under 250 kg pr. kalenderår, skal ikke registreres eller betale afgift.</p>\r\n<p class=\"Stk2\">\r\n   <span class=\"StkNr\" id=\"idff565083-555d-4924-94e7-a6b927fa601c\">Stk. 4.</span> Til de registrerede virksomheder udstedes et bevis for registreringen.</p>\r\n<p class=\"Paragraf\" id=\"idb1ef22d9-048a-4018-8e7f-fac2526a7d03\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Registrerede virksomheder er berettiget til, uden at afgiften er berigtiget, fra udlandet og fra andre registrerede virksomheder at modtage afgiftspligtige varer med henblik på videresalg.</p>\r\n<p class=\"ParagrafGruppeOverskrift\">\r\n   <span>Afgiftsperiode og opgørelse af den afgiftspligtige mængde</span>\r\n</p>\r\n<p class=\"Paragraf\" id=\"id9880b907-fcee-4fc4-853e-62ca4b61581d\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Afgiftsperioden er måneden.</p>\r\n<p class=\"Paragraf\" id=\"id24550b60-bb98-4f8f-94d3-03dbf5f7e773\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Registrerede virksomheder skal opgøre den afgiftspligtige mængde for en afgiftsperiode som den mængde afgiftspligtige varer, der er udleveret fra virksomheden i perioden.</p>\r\n<p class=\"Stk2\">\r\n   <span class=\"StkNr\" id=\"id7af23237-0227-43d2-bd13-86fd244d6ec4\">Stk. 2.</span> Registrerede virksomheders forbrug af egne varer sidestilles med udlevering.</p>\r\n<p class=\"Paragraf\" id=\"idf905e6e8-2fb3-4117-8496-e02fad9c68db\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> I den afgiftspligtige mængde opgjort efter § 5 fradrages</p>\r\n<p class=\"Liste1\">\r\n   <span class=\"Liste1Nr\" id=\"id7286590d-b839-47c9-ab51-3874894b4751\">1)</span> varer, der leveres til en anden registreret virksomhed, jf. § 3,</p>\r\n<p class=\"Liste1\">\r\n   <span class=\"Liste1Nr\" id=\"id02f6d8d9-3a5b-40ea-9cd1-d5437606c4a3\">2)</span> varer, der leveres til udlandet,</p>\r\n<p class=\"Liste1\">\r\n   <span class=\"Liste1Nr\" id=\"id56e9676f-50fe-47fe-9e1f-24a360e815fc\">3)</span> varer, der hos virksomheden eller under transport til og fra denne er gået tabt ved brand eller lignende, og</p>\r\n<p class=\"Liste1\">\r\n   <span class=\"Liste1Nr\" id=\"id83441ee8-36fd-41e1-b7c1-abdd93f9c1ba\">4)</span> varer, der returneres til virksomheden, såfremt køberen godtgøres varens pris indbefattet afgiften.</p>\r\n<p class=\"Stk2\">\r\n   <span class=\"StkNr\" id=\"ida03c75b6-ad2d-4b31-8d01-cf3051cfad9c\">Stk. 2.</span> Told- og skatteforvaltningen kan fastsætte kontrolforskrifter for fradrag efter stk. 1.</p>\r\n<p class=\"ParagrafGruppeOverskrift\">\r\n   <span>Afgiftsfritagelse og -godtgørelse</span>\r\n</p>\r\n<p class=\"Paragraf\" id=\"idd27f2427-f868-42e0-951d-d5f3379bab63\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Varer, der leveres til de i toldlovens § 4 omhandlede diplomatiske repræsentationer, internationale institutioner m.v. samt de hertil knyttede personer, er fritaget for afgift. Skatteministeren kan fastsætte de nærmere regler for afgiftsfritagelsen.</p>\r\n<p class=\"Paragraf\" id=\"id0bb65c57-99b4-48f3-810a-2f45a15c463b\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Told- og skatteforvaltningen kan, når den årlige godtgørelse er mindst 500 kr., meddele virksomheder, der ikke er registreret efter § 2, godtgørelse af den betalte afgift af de varer, der er omhandlet i § 6, stk. 1, nr. 2. Erhvervsdrivende varemodtagere kan efter udløbet af hver afgiftsperiode frem for at søge told- og skatteforvaltningen om godtgørelse i stedet angive afgift af afgiftsberigtigede varer, der er leveret til udlandet, jf. § 17, stk. 2, på afgiftsangivelsen, således at den godtgørelsesberettigede afgift indgår i opgørelsen af afgiftstilsvaret.</p>\r\n<p class=\"Stk2\">\r\n   <span class=\"StkNr\" id=\"id8fcb5b31-98ee-48c6-bd67-dbaa1ef202e8\">Stk. 2.</span> Told- og skatteforvaltningen kan, når den årlige godtgørelse er mindst 500 kr., meddele virksomheder godtgørelse af den betalte afgift af varer, der anvendes i lukkede anlæg, hvor de afgiftspligtige varer nedbrydes fuldstændigt til stoffer, der ikke indeholder organisk bundet klor, frit klor eller klorbrinte.</p>\r\n<p class=\"Stk2\">\r\n   <span class=\"StkNr\" id=\"idcf003475-1ae7-4a32-887d-efd14be8bd08\">Stk. 3.</span> Told- og skatteforvaltningen fastsætter de nærmere regnskabs- og kontrolforskrifter i forbindelse med afgiftsgodtgørelse efter stk. 1 og 2.</p>\r\n<p class=\"Paragraf\" id=\"id772688bb-bf1c-49fc-b387-a8fd50fdcc9b\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Der er afgiftsfrihed for varer, der indføres eller modtages fra udlandet, i samme omfang og under tilsvarende betingelser som fastsat for afgiftsfrihed efter merværdiafgiftslovens § 36, stk. 1, nr. 1-3.</p>\r\n<p class=\"ParagrafGruppeOverskrift\">\r\n   <span>Regnskabsbestemmelser</span>\r\n</p>\r\n<p class=\"Paragraf\" id=\"id438ea758-944a-4ec9-b203-cab75db129b5\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Fremstillingsvirksomheder skal føre regnskab over fremstilling af afgiftspligtige varer, tilgang af uberigtigede varer og udlevering samt forbrug af afgiftspligtige varer. Virksomhederne skal holde lageret af afgiftsberigtigede varer adskilt fra lageret af uberigtigede varer.</p>\r\n<p class=\"Stk2\">\r\n   <span class=\"StkNr\" id=\"id8dfdc095-d39d-43e7-b13f-f378dbda2058\">Stk. 2.</span> Andre registrerede virksomheder skal føre regnskab over tilgang af uberigtigede varer og udlevering samt forbrug af afgiftspligtige varer.</p>\r\n<p class=\"Stk2\">\r\n   <span class=\"StkNr\" id=\"id08afdf63-1b66-4108-ba3b-30a813defb99\">Stk. 3.</span> Told- og skatteforvaltningen fastsætter nærmere regler for de registrerede virksomheders regnskabsførelse.</p>\r\n<p class=\"ParagrafGruppeOverskrift\">\r\n   <span>Afregning af afgiften</span>\r\n</p>\r\n<p class=\"Paragraf\" id=\"id30952843-fadd-4782-86b2-eebd70d922cc\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Registrerede virksomheder skal efter udløbet af hver afgiftsperiode angive mængden af de varer, hvoraf virksomheden skal betale afgift, jf. §§ 5 og 6, og indbetale afgiften for afgiftsperioden til told- og skatteforvaltningen. Angivelsen og betalingen sker efter reglerne i §§ 2-8 i lov om opkrævning af skatter og afgifter m.v.</p>\r\n<p class=\"Paragraf\" id=\"id7738f419-8aff-4587-8e37-1fe632780e85\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> (Ophævet)</p>\r\n<p class=\"Paragraf\" id=\"id9a749c1a-f830-4b9f-9868-790b69f37ffa\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> (Ophævet)</p>\r\n<p class=\"Paragraf\" id=\"id46b5c06f-86c2-4f1d-954c-60f8874b9b1b\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Hvis virksomheden ikke rettidigt efterkommer et pålæg om at stille sikkerhed, jf. § 11 i lov om opkrævning af skatter og afgifter m.v., kan told- og skatteforvaltningen inddrage registreringen af virksomheden, indtil der er stillet sikkerhed.</p>\r\n<p class=\"Paragraf\" id=\"idd642cec2-a0fa-478b-b5ab-c50a58f389c9\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> (Ophævet)</p>\r\n<p class=\"ParagrafGruppeOverskrift\">\r\n   <span>Afgift af varer, der modtages fra udlandet</span>\r\n</p>\r\n<p class=\"Paragraf\" id=\"idd8cf69c7-04e3-4138-867a-fd5c37c8ea02\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Af afgiftspligtige varer, der indføres fra steder uden for EU eller fra visse områder, der ikke er omfattet af de pågældende EU-landes afgiftsområde, svares afgiften ved indførslen, medmindre varerne tilføres en registreret virksomhed eller er omfattet af § 9. Afgiften afregnes efter reglerne i toldlovens kapitel 4, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"id9ea1e40b-6c3f-4495-a76e-ceb82240c915\">Stk. 2.</span> For varer, der indføres af en virksomhed registreret efter § 29 i toldloven, finder reglerne i § 17 tilsvarende anvendelse.</p>\r\n<p class=\"Paragraf\" id=\"idc4755af5-5738-42ef-b108-37327864c1c6\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> I andre tilfælde svares afgiften i forbindelse med varemodtagelsen her i landet, medmindre varerne modtages efter reglerne i § 3 eller er omfattet af § 9. Erhvervsdrivende varemodtagere skal inden afsendelsen af afgiftspligtige varer fra udlandet anmelde sig hos told- og skatteforvaltningen. Anmeldelsen er gældende for 5 år.</p>\r\n<p class=\"Stk2\">\r\n   <span class=\"StkNr\" id=\"id014abd61-07f0-4701-88d5-a63379559d84\">Stk. 2.</span> De i stk. 1 nævnte erhvervsdrivende varemodtagere skal efter udløbet af hver afgiftsperiode angive mængden af de varer, som virksomheden har modtaget i perioden, og indbetale afgiften heraf til told- og skatteforvaltningen. Angivelse og betaling sker efter reglerne i § 2, § 3 og §§ 5-8, nr. 2 og 3, i lov om opkrævning af skatter og afgifter m.v.</p>\r\n<p class=\"Stk2\">\r\n   <span class=\"StkNr\" id=\"idabd7f0fd-426d-4a60-a577-f8d4df2b23f1\">Stk. 3.</span> For andre varemodtagere sker angivelsen og betalingen efter reglerne i § 9, stk. 2-4, i lov om opkrævning af skatter og afgifter m.v.</p>\r\n<p class=\"Stk2\">\r\n   <span class=\"StkNr\" id=\"id276a597c-df4a-4746-a95a-bca9e94789b2\">Stk. 4.</span> Varemodtagere, der modtager afgiftspligtige varer, herunder afgiftspligtige varer, der indgår som bestanddele i andre varer, jf. § 18, stk. 1, i en mængde på under 250 kg pr. kalenderår, skal ikke anmeldes efter stk. 1 hos told- og skatteforvaltningen, afgive anmeldelse eller indbetale afgiften.</p>\r\n<p class=\"Stk2\">\r\n   <span class=\"StkNr\" id=\"id64f9ccec-87d0-49d6-949b-e9ac19540327\">Stk. 5.</span> Told- og skatteforvaltningen kan pålægge erhvervsdrivende varemodtagere, der gentagne gange ikke betaler afgiften rettidigt, at afgive angivelse ved varernes modtagelse. Told- og skatteforvaltningen kan endvidere pålægge virksomheden at betale afgiften ved varernes modtagelse.</p>\r\n<p class=\"Stk2\">\r\n   <span class=\"StkNr\" id=\"idac2fb2f9-d68e-4843-8fed-e77bd9d470bb\">Stk. 6.</span> Bestemmelserne i lovens § 10, stk. 2, finder tilsvarende anvendelse.</p>\r\n<p class=\"ParagrafGruppeOverskrift\">\r\n   <span>Dækningsafgift</span>\r\n</p>\r\n<p class=\"Paragraf\" id=\"iddb9fb5db-efee-4431-8f18-6dfcd37f7dea\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Af varer, der ikke i sig selv er afgiftspligtige efter § 1, stk. 1, men som indeholder afgiftspligtige bestanddele i en koncentration på over 1 vægtprocent, betales ved indførsel fra steder uden for EU eller fra visse områder, der ikke er omfattet af de pågældende EU-landes afgiftsområde, en dækningsafgift. Afgiften afregnes efter reglerne i toldlovens kapitel 4, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"id69d6e1ce-5ce1-475f-8141-a935bc6ef04f\">Stk. 2.</span> For varer, der indføres af en virksomhed registreret efter § 29 i toldloven, finder reglerne i § 17, stk. 1, 2. og 3. pkt., og stk. 2-6 tilsvarende anvendelse.</p>\r\n<p class=\"Stk2\">\r\n   <span class=\"StkNr\" id=\"id21010cc7-5ce9-435d-be4c-f5aec3eeca9c\">Stk. 3.</span> Ved modtagelse af varer fra andre EU-lande betales afgiften i forbindelse med varemodtagelsen her i landet. Bestemmelserne i lovens § 17, stk. 1, 2. og 3. pkt., og stk. 2-6 finder tilsvarende anvendelse.</p>\r\n<p class=\"Stk2\">\r\n   <span class=\"StkNr\" id=\"id20beb37e-f42e-4709-9c21-a873c1b58769\">Stk. 4.</span> Afgiften betales efter afgiftssatsen i § 1, stk. 2, på grundlag af vægten af de afgiftspligtige bestanddele.</p>\r\n<p class=\"Stk2\">\r\n   <span class=\"StkNr\" id=\"iddd59ca59-88db-47ec-bd9c-5b77f0378f45\">Stk. 5.</span> Ved fortoldningen, udleveringen eller modtagelsen af varer som nævnt i stk. 1 skal vægten af de afgiftspligtige bestanddele angives, og en erklæring herom fra fabrikanten skal fremlægges. Fremlægges fabrikanterklæringen ikke, beregnes afgiften på grundlag af den fulde vægt af varen.</p>\r\n<p class=\"Stk2\">\r\n   <span class=\"StkNr\" id=\"ida9b938f4-f7ae-4dc2-81cd-ac4ce5c0f478\">Stk. 6.</span> Bestemmelserne i §§ 8 og 9 finder tilsvarende anvendelse for dækningsafgiften.</p>\r\n<p class=\"ParagrafGruppeOverskrift\">\r\n   <span>Kontrolbestemmelser</span>\r\n</p>\r\n<p class=\"Paragraf\" id=\"id209f5cd2-84f1-4aa4-bc8b-2aff13e37e88\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Told- og skatteforvaltningen har, hvis det skønnes nødvendigt, til enhver tid mod behørig legitimation uden retskendelse adgang til at foretage eftersyn i de virksomheder, der omfattes af loven, og til at efterse virksomhedernes varebeholdninger, forretningsbøger, øvrige regnskabsmateriale samt korrespondance m.v.</p>\r\n<p class=\"Stk2\">\r\n   <span class=\"StkNr\" id=\"id9c0ac737-80ce-454d-8556-056aa85430d6\">Stk. 2.</span> Virksomhedernes indehavere og de i virksomhederne beskæftigede personer skal yde told- og skatteforvaltningen fornøden vejledning og hjælp ved foretagelsen af de i stk. 1 omhandlede eftersyn.</p>\r\n<p class=\"Stk2\">\r\n   <span class=\"StkNr\" id=\"id7b007e34-67ce-4499-9020-83293504dcb3\">Stk. 3.</span> Det i stk. 1 nævnte materiale skal på told- og skatteforvaltningens anmodning udleveres eller indsendes til denne.</p>\r\n<p class=\"Stk2\">\r\n   <span class=\"StkNr\" id=\"idc3c166c2-ab0c-4875-8bd8-bed061c20a27\">Stk. 4.</span> Leverandører af råvarer til fremstilling af afgiftspligtige varer skal på begæring meddele told- og skatteforvaltningen oplysning om deres leverancer af varer til virksomheder, der fremstiller afgiftspligtige varer.</p>\r\n<p class=\"Stk2\">\r\n   <span class=\"StkNr\" id=\"id15a2f07c-5698-4a29-aa86-6b97e6532517\">Stk. 5.</span> Erhvervsdrivende skal på begæring meddele told- og skatteforvaltningen oplysninger om deres indkøb af afgiftspligtige varer til virksomheden.</p>\r\n<p class=\"Stk2\">\r\n   <span class=\"StkNr\" id=\"idaef12856-042e-4704-ada4-bf474e5f827f\">Stk. 6.</span> Told- og skatteforvaltningen er berettiget til at foretage eftersyn af varer under transport, når disse varer erhvervsmæssigt sælges fra udlandet eller erhvervsmæssigt transporteres til andre end registrerede virksomheder.</p>\r\n<p class=\"Stk2\">\r\n   <span class=\"StkNr\" id=\"idb7a0000f-fb17-49e0-b0eb-d97c06a79cdd\">Stk. 7.</span> I det omfang oplysninger som nævnt i stk. 1 er registreret elektronisk, omfatter forvaltningens adgang til disse oplysninger også en elektronisk adgang hertil.</p>\r\n<p class=\"Paragraf\" id=\"id50ef9954-4326-4c11-bc9a-9d1917e145a3\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Offentlige myndigheder skal på begæring meddele told- og skatteforvaltningen enhver oplysning til brug ved registrering af og kontrol med virksomheder, der omfattes af loven.</p>\r\n<p class=\"Stk2\">\r\n   <span class=\"StkNr\" id=\"id8691d472-09e2-4415-96b7-0af5d9f674fc\">Stk. 2.</span> Politiet yder told- og skatteforvaltningen bistand til gennemførelsen af kontrollen efter § 19. Justitsministeren kan efter forhandling med skatteministeren fastsætte nærmere regler herom.</p>\r\n<p class=\"Paragraf\" id=\"idad53059b-1105-4d72-a96a-469232e8e2d8\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Skatteministeren kan fastsætte de bestemmelser om kontrolforanstaltninger, der er nødvendige til lovens gennemførelse.</p>\r\n<p class=\"ParagrafGruppeOverskrift\">\r\n   <span>Andre bestemmelser</span>\r\n</p>\r\n<p class=\"Paragraf\" id=\"id2ee6cc2e-03f1-4948-b6f7-ac315cf254c8\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Virksomheder, der er registreret efter momslovens § 47, stk. 1, og som her til landet ved fjernsalg sælger afgiftspligtige eller dækningsafgiftspligtige varer, skal anmeldes til registrering efter denne lov hos told- og skatteforvaltningen. For disse virksomheder opgøres den afgiftspligtige vægt som den mængde varer, som virksomheden i perioden har solgt her til landet ved fjernsalg. For dækningsafgiftspligtige varer finder § 18, stk. 4 og 5, tilsvarende anvendelse.</p>\r\n<p class=\"Paragraf\" id=\"id69e3ca06-9703-4f26-9ca6-6e3fa8bf5be2\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Den, der overdrager, erhverver, tilegner sig eller anvender varer, hvoraf der ikke er betalt afgift, som skulle have været betalt efter denne lov, skal svare afgift af varerne.</p>\r\n<p class=\"Stk2\">\r\n   <span class=\"StkNr\" id=\"id736f9d15-e059-486a-8b95-17f6f9cff7c6\">Stk. 2.</span> Afgiften af de nævnte varer kan afkræves til betaling senest 14 dage efter påkrav. Tilsvarende gælder, hvis en virksomhed har modtaget et for stort beløb i godtgørelse efter § 8, stk. 1. Bestemmelserne i §§ 6 og 7 og § 8, nr. 2 og 3, i lov om opkrævning af skatter og afgifter m.v. finder tilsvarende anvendelse.</p>\r\n<p class=\"Paragraf\" id=\"id16df1458-4761-49ff-b525-0442af82419a\">\r\n   <span id=\"P24-28\">\r\n   </span>\r\n   <span class=\"ParagrafNr\" id=\"Par24-28\">§§ 24-28.</span> (Ophævet)</p>\r\n<p class=\"Paragraf\" id=\"idb93a1b93-dcba-4bd4-8f39-fdd2fc7c4ef0\">\r\n   <span id=\"P29\">\r\n   </span>\r\n   <span class=\"ParagrafNr\" id=\"Par29\">§ 29.</span> Foruden den personkreds, der er omhandlet i § 10 i lov om opkrævning af skatter og afgifter m.v., hæfter de i § 17, stk. 1, nævnte varemodtagere og den, der er i besiddelse af varen, for betaling af afgift efter bestemmelserne i denne lov.</p>\r\n<p class=\"Paragraf\" id=\"id1bf4ddfe-e10d-42c6-a3ea-67b081eb5c25\">\r\n   <span id=\"P30\">\r\n   </span>\r\n   <span class=\"ParagrafNr\" id=\"Par30\">§ 30.</span> Med steder uden for EU sidestilles med hensyn til bestemmelserne i denne lov Færøerne og Grønland samt Københavns Frihavn.</p>\r\n<p class=\"ParagrafGruppeOverskrift\">\r\n   <span>Straffebestemmelser</span>\r\n</p>\r\n<p class=\"Paragraf\" id=\"id00115c0e-df20-41a6-add4-bf7f6ec2c96c\">\r\n   <span id=\"P31\">\r\n   </span>\r\n   <span class=\"ParagrafNr\" id=\"Par31\">§ 31.</span> Med bøde straffes den, der forsætligt eller groft uagtsomt</p>\r\n<p class=\"Liste1\">\r\n   <span class=\"Liste1Nr\" id=\"id979367e1-02a0-4bfd-9718-0610d0fcf55f\">1)</span> afgiver urigtige eller vildledende oplysninger eller fortier oplysninger til brug for afgiftskontrollen,</p>\r\n<p class=\"Liste1\">\r\n   <span class=\"Liste1Nr\" id=\"iddb6c82bf-a50c-4215-a7d5-db285f000905\">2)</span> overtræder § 2, stk. 1, § 10, stk. 1 eller 2, § 17, stk. 1, 2. pkt., § 19, stk. 2-5, eller § 22, 1. pkt.,</p>\r\n<p class=\"Liste1\">\r\n   <span class=\"Liste1Nr\" id=\"id1c4dfe0b-73d7-42e4-8cbe-9d172ea713be\">3)</span> tilsidesætter vilkår, der er fastsat i medfør af §§ 7 og 8, stk. 3,</p>\r\n<p class=\"Liste1\">\r\n   <span class=\"Liste1Nr\" id=\"id5946824c-ed67-4e52-8fc5-3a2ad9d58a4e\">4)</span> undlader at efterkomme et i medfør af § 17, stk. 5, 1. pkt., meddelt påbud,</p>\r\n<p class=\"Liste1\">\r\n   <span class=\"Liste1Nr\" id=\"id82d35ac5-8bb1-4577-bf7d-e87ce3689541\">5)</span> fortsætter driften af en afgiftspligtig virksomhed, hvis registrering er inddraget efter § 14 og told- og skatteforvaltningen har meddelt virksomheden dette, eller</p>\r\n<p class=\"Liste1\">\r\n   <span class=\"Liste1Nr\" id=\"idb77197c7-c16e-44b5-82ee-b8c647d2b112\">6)</span> overdrager, erhverver, tilegner sig eller anvender varer, hvoraf der ikke er betalt afgift, som skulle have været betalt efter loven, eller forsøger herpå.</p>\r\n<p class=\"Stk2\">\r\n   <span class=\"StkNr\" id=\"ide2a117ff-3805-4bfd-9db5-1caa4b0b7766\">Stk. 2.</span> I forskrifter, der udstedes i medfør af loven, kan der fastsættes straf af bøde for den, der forsætligt eller groft uagtsomt overtræder bestemmelser i forskrifterne.</p>\r\n<p class=\"Stk2\">\r\n   <span class=\"StkNr\" id=\"id1261f1e7-54fe-4cfe-9066-ccc895037807\">Stk. 3.</span> Den, der begår en af de nævnte overtrædelser med forsæt til at unddrage statskassen afgift, straffes med bøde eller fængsel indtil 1 år og 6 måneder, medmindre højere straf er forskyldt efter straffelovens § 289.</p>\r\n<p class=\"Stk2\">\r\n   <span class=\"StkNr\" id=\"id13fa8565-dffd-4b4d-9de6-9fab970ada32\">Stk. 4.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"ida46979fe-6755-427f-8d82-4da7cde27e06\">\r\n   <span id=\"P32\">\r\n   </span>\r\n   <span class=\"ParagrafNr\" id=\"Par32\">§ 32.</span> Reglerne i §§ 18 og 19 i lov om opkrævning af skatter og afgifter m.v. finder tilsvarende anvendelse på sager om overtrædelse af denne lov.</p>\r\n<p class=\"ParagrafGruppeOverskrift\">\r\n   <span>Overgangs- og ikrafttrædelsesbestemmelser</span>\r\n</p>\r\n<p class=\"Paragraf\" id=\"id851d39f5-c64d-4dc9-872e-19d1079ddfd2\">\r\n   <span id=\"P33\">\r\n   </span>\r\n   <span class=\"ParagrafNr\" id=\"Par33\">§ 33.</span> Loven træder i kraft den 1. januar 1996. Bestemmelsen i stk. 3 træder dog i kraft den 1. december 1995.</p>\r\n<p class=\"Stk2\">\r\n   <span class=\"StkNr\" id=\"id0f137dfb-63f4-4f59-ae70-68dee8638653\">Stk. 2.</span> Loven finder anvendelse på varer, der fra og med den 1. januar 1996 udleveres fra eller forbruges i registrerede virksomheder, angives til fortoldning eller modtages fra udlandet.</p>\r\n<p class=\"Paragraf\" id=\"id97f84a4b-1f9e-4916-b064-8ab17acea7da\">\r\n   <span id=\"P34\">\r\n   </span>\r\n   <span class=\"ParagrafNr\" id=\"Par34\">§ 34.</span> Loven gælder ikke for Færøerne og Grønland.</p><div class=\"Givet\" id=\"Givet\"><p class=\"Givet\" align=\"center\">Skatteministeriet, den 2. maj 2017</p><p class=\"Sign1\" align=\"center\">P.M.V.<br />Jens Brøchner</p><p class=\"Sign2\" align=\"right\">/ Lene Skov Henningsen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "popularTitle": "Opløsningsmiddelafgiftsloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/05/2017"
        },
        {
            "displayName": "Accession",
            "displayValue": "A20170043229"
        },
        {
            "displayName": "Entydig dokumentidentifikation",
            "displayValue": "AN012946"
        },
        {
            "displayName": "Dato for førstegangsindlæggelse",
            "displayValue": "04/05/2017"
        },
        {
            "displayName": "Dato for indlæggelse",
            "displayValue": "29/05/2019"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "432"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "02/05/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Skatteministeriet"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 2017-2192"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}