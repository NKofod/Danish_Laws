{
    "id": 54037,
    "title": "Skrivelse om udarbejdelse af planer for sociale og sundhedsmæssige områder 1988-91 (Til samtlige kommunalbestyrelser og amtsråd) ",
    "documentTypeId": "200",
    "isSagsforlobPeriodValid": false,
    "shortName": "SKR nr 19047 af 16/01/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om udarbejdelse af planer for sociale  \r\n\r\n og sundhedsmæssige områder 1988-91 </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommunalbestyrelser og  \r\n\r\n amtsråd) </P>  \r\n\r\n<P>I henhold til § 26 i lov om styrelse af sociale og visse sundhedsmæssige  \r\n\r\n anliggender, jfr. lovbekendtgørelse nr. 526 af 13. august 1986 og  \r\n\r\n Socialministeriets cirkulære af 14. november 1983, påhviler det  \r\n\r\n kommunalbestyrelser og amtsråd at udarbejde planer for virksomheden på  \r\n\r\n sociale og visse sundhedsmæssige områder. </P>  \r\n\r\n<P>Socialministeriet skal derfor anmode kommunalbestyrelser og amtsråd om at  \r\n\r\n iværksætte arbejdet med social- og sundhedsplanerne for perioden 1988-91 og  \r\n\r\n tilrettelægge det således, at planerne indsendes til Socialstyrelsen snarest  \r\n\r\n efter 1. oktober 1987 og inden den 1. november 1987. </P>  \r\n\r\n<P>Man skal endvidere anmode amtsrådet om at udarbejde sin årlige redegørelse  \r\n\r\n for den planlagte sociale og sundhedsmæssige virksomhed i kommunerne og  \r\n\r\n amtskommunen og at sende denne til kommunalbestyrelserne i amtskommunen og  \r\n\r\n til Socialstyrelsen inden den 1. februar 1988. </P>  \r\n\r\n<P>Om temaplanlægning. </P>  \r\n\r\n<P>I tilknytning til den forestående planrunde er &#187;Lokal indsats for  \r\n\r\n social forebyggelse og borgernes sundhed&#171; udmeldt som fælles tema, jfr.  \r\n\r\n Indenrigsministeriets skrivelse af 18. juni 1986. Til støtte for arbejdet i  \r\n\r\n de kommuner, hvor man vælger at tage dette tema op, har Socialstyrelsen den  \r\n\r\n 10. oktober 1986 udsendt en publikation med samme titel som temaet til alle  \r\n\r\n kommunalbestyrelser og amtsråd. Som fremhævet i publikationen må en effektiv  \r\n\r\n indsats for forebyggelse og sundhed antages at forudsætte samarbejde og  \r\n\r\n medvirken på tværs af sektorer og forvaltningsområder svarende til  \r\n\r\n kommunalbestyrelsens/amtsrådets samlende ansvar for (amts)kommunens  \r\n\r\n virksomhed. </P>  \r\n\r\n<P>Nogle kommuner har udtrykt interesse for - ud over eller i stedet for det  \r\n\r\n udmeldte tema - at gennemføre en bredere sammenfatning og indarbejdning af  \r\n\r\n resultaterne fra de senere års arbejde med udmeldte eller lokale temaer i den  \r\n\r\n samlede social- og sundhedsplan, evt. i et længere tidsperspektiv end social-  \r\n\r\n og sundhedsplanens ordinære 4-års-sigt. Baggrunden herfor kan f.eks. være  \r\n\r\n ønsket om også at nyttiggøre temaplanlægningens resultater i  \r\n\r\n kommuneplanlægningen. </P>  \r\n\r\n<P>Da udmeldningen af et fælles tema i tilknytning til social- og  \r\n\r\n sundhedsplanlægningen ikke betyder, at dette er obligatorisk, men at der  \r\n\r\n udsendes et materiale til støtte for arbejdet med dette tema, kan  \r\n\r\n kommunalbestyrelsen/amtsrådet beslutte at tage et andet tema op, som lokalt  \r\n\r\n anses for påtrængende, f.eks. den nævnte bredere sammenfatning. </P>  \r\n\r\n<P>Om udveksling af ideer og erfaringer. </P>  \r\n\r\n<P>Formålet med social- og sundhedsplanlægningen er i første række at  \r\n\r\n tilvejebringe et godt grundlag for lokale beslutninger. Derudover er social-  \r\n\r\n og sundhedsplanlægningen et vigtigt redskab for dialog og for opsamling og  \r\n\r\n udveksling af ideer og erfaringer såvel lokalt som med andre (amts)kommuner  \r\n\r\n og statslige organer. Derfor er det af stor værdi, at der i planen oplyses om  \r\n\r\n erfaringer og resultater - positive som negative - f.eks. med andre måder at  \r\n\r\n løse opgaver på og andre anvendelser af foranstaltninger end de gængse, med  \r\n\r\n omlægning af arbejdsgange og samarbejdslinier, med samordningen med. f.eks.  \r\n\r\n budgetlægningen og kommuneplanlægningen, med ændret indhold af  \r\n\r\n foranstaltninger, med igangværende eller afsluttede omstillingsprojekter  \r\n\r\n eller forsøg o.s.v. </P>  \r\n\r\n<P>Derfor opfordres kommunalbestyrelser og amtsråd til fortsat at medvirke  \r\n\r\n til udvekslingen af ideer og erfaringer ved at lade sådanne oplysninger indgå  \r\n\r\n i deres planer. </P>  \r\n\r\n<P>Om problemer med statslige regler o.lign. </P>  \r\n\r\n<P>Kommunalbestyrelser og amtsråd opfordres ligeledes til at oplyse i social-  \r\n\r\n og sundhedsplanen - som led i dialogen mellem kommunale og centrale  \r\n\r\n myndigheder - hvis man finder bestemte statslige bestemmelser og  \r\n\r\n retningslinier unødigt hæmmende for hensigtsmæssige omstillinger og praktiske  \r\n\r\n nydannelser. </P>  \r\n\r\n<P>Om praktiske forhold, indsendelse m.v. </P>  \r\n\r\n<P>Om tilrettelæggelsen af planarbejdet henvises i øvrigt til  \r\n\r\n &#187;Almindelig vejledning om social- og sundhedsplanlægning&#171;  \r\n\r\n (Socialstyrelsen, april 1983). Særligt om indsendelsesfristen, der er aftalt  \r\n\r\n med de kommunale organisationer, kan bemærkes, at den er fastsat med det  \r\n\r\n sigte, at materialet fra planarbejdet også bør være til rådighed for  \r\n\r\n budgetlægningen i (amts)kommunen, således at planen kan behandles og vedtages  \r\n\r\n senest samtidig med budgettet for 1988. </P>  \r\n\r\n<P>Om de praktiske forhold i forbindelse med indsendelsen af planen til  \r\n\r\n Socialstyrelsen henvises til forsiden af de skemasæt (* l), som vedlægges til  \r\n\r\n brug for planrunden. Der er foretaget enkelte, mindre justeringer i skemaer  \r\n\r\n og skemavejledning dels ud fra erfaringer fra tidligere planrunder og dels  \r\n\r\n som følge af ændringer i regelgrundlaget, herunder kontoændringer som følge  \r\n\r\n af finansieringsomlægningen pr. 1. januar 1987. </P>  \r\n\r\n<P>Med venlig hilsen </P>  \r\n\r\n<P>Mimi Stilling Jakobsen </P>  \r\n\r\n<P>/Ib Valsborg </P>  \r\n\r\n</DIV>",
    "isHistorical": true,
    "editorialNotes": [
        "(* l) Skemasættene udelades her."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19871904754"
        },
        {
            "displayName": "Entydig dokumentidentifikation",
            "displayValue": "CM012910"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1998"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19047"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "16/01/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Socialministeriet"
        },
        {
            "displayName": "Ressortministeriets journalnummer",
            "displayValue": "Socialmin. 6. kt. j. nr. 616-11"
        },
        {
            "displayName": "Stikord",
            "displayValue": "INDKALDELSESSKRIVELSE, UDBYGNINGSPLANER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}