{
    "id": 144331,
    "title": "Bekendtgørelse om kontrol af beholdere til opbevaring af flydende husdyrgødning og ensilagesaft",
    "documentTypeId": "60",
    "isSagsforlobPeriodValid": true,
    "shortName": "BEK nr 1322 af 14/12/2012",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Bekendtgørelsens anvendelsesområde og formål</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Beholderkontrolordningens bestyrelse og sekretariat</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Tildeling og tilbagekaldelse af autorisation</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Pligt til beholderkontrol</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Beholderkontrollens indhold og omfang m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap6\">Kapitel 6</a>\r\n      </td>\r\n      <td class=\"IndholdsfortegnelseTekst\">Den autoriserede kontrollants oplysningspligt</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap7\">Kapitel 7</a>\r\n      </td>\r\n      <td class=\"IndholdsfortegnelseTekst\">Gebyrer</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap8\">Kapitel 8</a>\r\n      </td>\r\n      <td class=\"IndholdsfortegnelseTekst\">Administrative bestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap9\">Kapitel 9</a>\r\n      </td>\r\n      <td class=\"IndholdsfortegnelseTekst\">Straffebestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap10\">Kapitel 10</a>\r\n      </td>\r\n      <td class=\"IndholdsfortegnelseTekst\">Ikrafttrædelses- og overgangsbestemmelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om kontrol af beholdere til opbevaring af flydende husdyrgødning og ensilagesaft<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n<p class=\"Indledning2\">I medfør af § 7 a, § 7 b, § 19, stk. 5, § 73, stk. 1, § 79 b, stk. 1, nr. 7, § 80, stk. 1 og 2, § 89 b, § 90, § 92 og § 110, stk. 3, i lov om miljøbeskyttelse, jf. lovbekendtgørelse nr. 879 af 26. juni 2010, som ændret ved lov nr. 446 af 23. maj 2012 og lov nr. 1149 af 11. december 2012, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Bekendtgørelsens anvendelsesområde og formål</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Bekendtgørelsen etablerer en ordning til kontrol af beholdere til opbevaring af flydende husdyrgødning og ensilagesaft, herefter beholderkontrolordningen, samt en autorisationsordning for kontrollanter.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Kontrollen har til formål at skabe det faglige og tekniske grundlag for, at kommunalbestyrelsen kan vurdere, om beholdere til opbevaring af flydende husdyrgødning og ensilagesaft overholder de til enhver tid gældende krav til styrke og tæthed i bekendtgørelse om erhvervsmæssigt dyrehold, husdyrgødning, ensilage m.v.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Beholderkontrolordningens bestyrelse og sekretariat</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Miljøstyrelsen nedsætter en bestyrelse for beholderkontrolordningen. Bestyrelsen består af en formand og op til 4 medlemmer.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Miljøstyrelsen er formand for bestyrelsen. Formanden kan tegne bestyrelsen udadtil.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Hver af følgende organisationer indstiller ét medlem til bestyrelsen:</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk3_Num1\">1)</span> Landbrug &amp; Fødevarer.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk3_Num2\">2)</span> KL.</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk3_Num3\">3)</span> Betonelement-Foreningen.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Miljøstyrelsen udpeger en repræsentant for de autoriserede kontrollanter.</p>\r\n<p class=\"Stk2\">\r\n   <span class=\"StkNr\" id=\"Par3_Stk5\">Stk. 5.</span> Formanden og øvrige bestyrelsesmedlemmer kan give en repræsentant fuldmagt til i deres sted at deltage i bestyrelsens møder og afgive stemme på mødet. Sekretariatet deltager i bestyrelsens møder uden stemmeret. Herudover kan repræsentanter for Miljøministeriet deltage i bestyrelsens møder uden stemmeret.</p>\r\n<p class=\"Stk2\">\r\n   <span class=\"StkNr\" id=\"Par3_Stk6\">Stk. 6.</span> Bestyrelsen har til opgave at</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk6_Num1\">1)</span> træffe afgørelse om tildeling af autorisation inden for en offentliggjort frist, jf. §§ 6 og 8, eller tilbagekaldelse af autorisation, jf. § 7,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk6_Num2\">2)</span> fastsætte indholdet af autorisationsordningens introduktionskursus, jf. § 6, stk. 1, nr. 3,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk6_Num3\">3)</span> fastsætte og offentliggøre vejledende honorar for gennemførelsen af normaleftersyn efter § 9 på beholderkontrolordningens hjemmeside www.beholderkontrol.dk,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk6_Num4\">4)</span> afgive indstilling om retningslinjer, der skal lægges til grund af den autoriserede kontrollant ved gennemførelsen af kontrol efter kapitel 5, jf. § 14,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk6_Num5\">5)</span> afgive indstilling om størrelsen af gebyrer, jf. § 19,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk6_Num6\">6)</span> træffe afgørelse om hel eller delvis tilbagebetaling af gebyr, jf. § 21,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk6_Num7\">7)</span> afgive udtalelse, jf. § 25, og</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk6_Num8\">8)</span> foretage stikprøver vedrørende kontrollens kvalitet.</p>\r\n<p class=\"Stk2\">\r\n   <span class=\"StkNr\" id=\"Par3_Stk7\">Stk. 7.</span> Bestyrelsen kan endvidere afholde kurser med henblik på efteruddannelse af de autoriserede kontrollanter og løse andre opgaver i naturlige tilknytning til beholderkontrolordningen.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Bestyrelsen nedsætter et sekretariat.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Sekretariatet har til opgave at</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num1\">1)</span> bistå bestyrelsen i forbindelse med administrationen af beholderkontrolordningen og autorisationsordningen, herunder at stå for den praktiske gennemførelse af introduktionskurser, efteruddannelseskurser og stikprøvekontrollen, og</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num2\">2)</span> stå for opkrævning og administration af gebyrer fastsat i § 19.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Miljøstyrelsen kan fastsætte en forretningsorden for bestyrelsen og sekretariatet, der nærmere tilrettelægger arbejdsfordeling, procedure m.v.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Sekretariatet skal offentliggøre forretningsordenen på beholderkontrolordningens hjemmeside www.beholderkontrol.dk.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Tildeling og tilbagekaldelse af autorisation</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Ret til at opnå autorisation har enhver, der</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num1\">1)</span> har en byggeteknisk grunduddannelse eller tilsvarende kundskaber baseret på erfaringer fra produktion, montage og reparation af beholdere til opbevaring af flydende husdyrgødning m.v.,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num2\">2)</span> har erhvervsmæssig erfaring inden for relevante områder, herunder byggeopgaver med relation til landbrug eller beslægtede brancher,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num3\">3)</span> har gennemført autorisationsordningens introduktionskursus,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num4\">4)</span> er momsregistreret, og</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num5\">5)</span> kan dokumentere at være dækket af en erhvervsansvarsforsikring.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Ret til at opnå autorisation har enhver EU- og EØS-statsborger samt statsborgere i et land, som EU har indgået aftale med om udveksling af tjenesteydelser, der opfylder betingelserne i stk. 1.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Adgang til udøvelse af virksomhed som autoriseret kontrollant i Danmark har enhver EU- og EØS-statsborger samt statsborger i et land, som EU har indgået aftale med om udveksling af tjenesteydelser, der har opnået tilsvarende udenlandske kvalifikationer, jf. stk. 1, nr. 1 og 2, og kan dokumentere dette samt gennemfører autorisationsordningens introduktionskursus, jf. stk. 1, nr. 3.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> Kontrollanter, der ønsker midlertidigt at udføre beholderkontrol i Danmark, skal være i besiddelse af de samme erhvervsmæssige kvalifikationer som autoriserede kontrollanter, der er etableret i Danmark, jf. stk. 3.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Autorisationen kan tilbagekaldes, såfremt</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num1\">1)</span> den autoriserede kontrollant ikke længere opfylder betingelserne i § 6, eller</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num2\">2)</span> den autoriserede kontrollant gør sig skyldig i grov eller gentagen forsømmelighed ved udøvelsen af kontrollen.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Afgørelse om tilbagekaldelse af autorisation skal indeholde oplysning om adgangen til at begære afgørelsen indbragt for domstolene og fristen herfor, jf. § 101 i lov om miljøbeskyttelse.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Bestyrelsen skal fastsætte og offentliggøre sine frister for behandling af ansøgninger om autorisation. Fristerne for behandling af ansøgninger om autorisation regnes fra det tidspunkt, hvor ansøgeren har indsendt alle de oplysninger, det påhviler denne at indsende til bestyrelsen.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Bestyrelsen kan forlænge fristen i stk. 1 én gang, hvis sagens kompleksitet berettiger det. Bestyrelsen giver ansøger meddelelse om forlængelsen og om varigheden heraf inden udløbet af fristen efter stk. 1. Meddelelsen skal indeholde en begrundelse for forlængelsen og dennes varighed.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Uanset fristerne i stk. 1 og 2 må ansøgeren ikke påbegynde kontrolvirksomheden, før bestyrelsen har truffet afgørelse om tildeling af autorisation.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> Bestyrelsen skal hurtigst muligt kvittere for modtagelsen af en ansøgning om autorisation. Kvitteringen skal indeholde følgende:</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk4_Num1\">1)</span> Oplysning om den offentliggjorte frist for behandlingen af den pågældende ansøgning og muligheden for, at fristen kan blive forlænget én gang, jf. stk. 1 og 2.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk4_Num2\">2)</span> Oplysning om, at ansøgeren ikke må påbegynde kontrolvirksomheden, før bestyrelsen har truffet sin afgørelse, uanset om den offentliggjorte frist eller en efterfølgende meddelt frist er overholdt.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk4_Num3\">3)</span> Oplysning om, at bestyrelsens afgørelse om afslag på tildeling af autorisation kan indbringes for Miljøstyrelsen, jf. § 23.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Pligt til beholderkontrol</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Brugeren af åbne og lukkede beholdere til opbevaring af flydende husdyrgødning og ensilagesaft med en kapacitet på 100 m³ eller derover skal mindst hvert 10. år for egen regning lade beholderen kontrollere af en autoriseret kontrollant for styrke og tæthed efter reglerne i kapitel 5, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Beholdere, som er omfattet af stk. 1, og som er beliggende inden for 100 meter fra åbne vandløb eller søer over 100 m², skal kontrolleres mindst hvert 5. år for brugerens egen regning.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Brugeren skal indgive anmodning om kontrol af beholdere efter stk. 1 og stk. 2 til en autoriseret kontrollant senest 6 måneder før udløbet af den i stk. 1 eller stk. 2 nævnte frist.</p>\r\n<p class=\"Stk2\">\r\n   <span class=\"StkNr\" id=\"Par9_Stk4\">Stk. 4.</span> Kommunalbestyrelsen kan stille krav om, at anmodningen skal ske på et særligt skema.</p>\r\n<p class=\"Stk2\">\r\n   <span class=\"StkNr\" id=\"Par9_Stk5\">Stk. 5.</span> Den autoriserede kontrollant sender kopi af anmodningen til kommunalbestyrelsen senest 10 dage efter modtagelsen.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Såfremt der på tidspunktet for bekendtgørelsens ikrafttræden er forløbet mere end 4 år og 6 måneder fra det tidspunkt, hvor der sidst er gennemført kontrol af en beholder omfattet af § 9, stk. 2, efter de hidtil gældende regler, jf. bekendtgørelse nr. 723 af 12. september 1997 om kontrol af beholdere for flydende husdyrgødning, ensilagesaft eller spildevand, skal anmodning efter § 9, stk. 3, indgives inden den 1. juli 2013.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Kommunalbestyrelsen kan beslutte, at brugeren af en åben eller lukket beholder til opbevaring af flydende husdyrgødning eller ensilagesaft, som har en kapacitet på under 100 m³, skal lade beholderen kontrollere som foreskrevet i kapitel 5, hvis der er begrundet tvivl om beholderens styrke eller tæthed.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> I den i stk. 1 nævnte situation meddeler kommunalbestyrelsen påbud om, at brugeren skal indgive en anmodning om kontrol til en autoriseret kontrollant inden for en nærmere fastsat frist.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Den autoriserede kontrollant sender kopi af anmodningen til kommunalbestyrelsen senest 10 dage efter modtagelsen.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Brugeren af en beholder kan undlade at indgive anmodning om kontrol til en autoriseret kontrollant, jf. §§ 9 og 11, eller lade gennemføre supplerende eftersyn, jf. § 15, såfremt beholderen tages ud af drift. Beholderen anses for at være taget ud af drift, når den er tømt og rengjort, og brugeren skriftligt har givet kommunalbestyrelsen meddelelse om, at beholderen er taget ud af drift.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Såfremt beholderen tages ud af drift, skal meddelelsen herom til kommunalbestyrelsen efter stk. 1 senest gives på det tidspunkt, hvor anmodning om kontrol skulle være indgivet, jf. § 9, stk. 3, § 10 og § 11, stk. 2, eller på det tidspunkt, hvor brugeren skulle give meddelelse til den autoriserede kontrollant efter § 16.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Kommunalbestyrelsen kan stille krav om, at meddelelse efter stk. 2 skal ske på et særligt skema.</p>\r\n<p class=\"Stk2\">\r\n   <span class=\"StkNr\" id=\"Par12_Stk4\">Stk. 4.</span> Brugeren skal skriftligt give kommunalbestyrelsen meddelelse herom, inden en beholder, der er taget ud af drift, tages i brug igen.</p>\r\n<p class=\"Stk2\">\r\n   <span class=\"StkNr\" id=\"Par12_Stk5\">Stk. 5.</span> Såfremt der på tidspunktet for brugerens meddelelse til kommunalbestyrelsen efter stk. 4 er forløbet mere end 10 år henholdsvis 5 år for så vidt angår beholdere, der er beliggende inden for 100 meter fra åbne vandløb eller søer over 100 m², fra seneste beholderkontrol, kan beholderen ikke tages i brug, før beholderen er kontrolleret i overensstemmelse med reglerne i kapitel 5.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Beholderkontrollens indhold og omfang m.v.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Kontrollen består af et normaleftersyn foretaget af en autoriseret kontrollant og eventuelt et supplerende eftersyn, jf. § 15.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Den autoriserede kontrollant skal udføre kontrollen efter retningslinjer, som fastsættes af Miljøstyrelsen efter indstilling fra bestyrelsen for beholderkontrolordningen.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Den autoriserede kontrollant kan indstille til kommunalbestyrelsen, at der for brugerens egen regning skal udføres et supplerende eftersyn baseret på specialviden eller brug af specialværktøj, såfremt der ved normaleftersynet konstateres forhold vedrørende beholderens styrke eller tæthed, som ikke umiddelbart kan afklares.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Den autoriserede kontrollant giver brugeren meddelelse om sin indstilling efter stk. 1. Meddelelsen skal indeholde oplysning om de forventede omkostninger forbundet med det supplerende eftersyn.</p>\r\n<p class=\"Stk2\">\r\n   <span class=\"StkNr\" id=\"Par15_Stk3\">Stk. 3.</span> Kommunalbestyrelsen træffer på baggrund af den autoriserede kontrollants indstilling beslutning om, hvorvidt der skal meddeles påbud til brugeren af beholderen om udførelse af supplerende eftersyn. Kommunalbestyrelsen sender kopi af påbuddet eller af sin beslutning om, at der ikke skal meddeles påbud om supplerende eftersyn, til den autoriserede kontrollant.</p>\r\n<p class=\"Stk2\">\r\n   <span class=\"StkNr\" id=\"Par15_Stk4\">Stk. 4.</span> Brugeren beslutter, hvem der skal udføre det supplerende eftersyn.</p>\r\n<p class=\"Stk2\">\r\n   <span class=\"StkNr\" id=\"Par15_Stk5\">Stk. 5.</span> Brugeren skal sikre, at det supplerende eftersyn er gennemført, og at den autoriserede kontrollant har fået meddelelse om resultatet heraf hurtigst muligt og senest 3 måneder efter, at kommunalbestyrelsen har meddelt brugeren et påbud efter stk. 3, jf. dog 2. pkt. Hvis det supplerende eftersyn kræver tømning af beholderen, skal eftersynet gennemføres og resultat heraf meddeles kontrollanten hurtigst muligt og senest den 1. juli det følgende år.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Senest 4 uger efter, at kommunalbestyrelsen har meddelt påbud efter § 15, stk. 3, skal brugeren meddele den autoriserede kontrollant, om der ønskes supplerende eftersyn, eller om beholderen tages ud af drift, jf. § 12.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> På baggrund af den foretagne kontrol og det eventuelle supplerende eftersyn skal den autoriserede kontrollant udarbejde en tilstandsrapport. Tilstandsrapporten indgår i kommunalbestyrelsens vurdering af, om beholderen overholder de til enhver tid gældende krav til styrke og tæthed i bekendtgørelse om erhvervsmæssigt dyrehold, husdyrgødning, ensilage m.v.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Den autoriserede kontrollant sender tilstandsrapporten til kommunalbestyrelsen inden 10 dage. Når kontrollen forløber med et normaleftersyn, regnes fristen fra kontrollens afslutning. Forløber kontrollen med normaleftersyn og supplerende eftersyn, regnes fristen fra det tidspunkt, hvor den autoriserede kontrollant har modtaget meddelelse om resultaterne af det supplerende eftersyn, eller fra udløbet af den i § 15, stk. 5, nævnte frist.</p>\r\n<p class=\"Stk2\">\r\n   <span class=\"StkNr\" id=\"Par17_Stk3\">Stk. 3.</span> Den autoriserede kontrollant sender inden for samme frist kopi af rapporten til brugeren og beholderkontrolordningens sekretariat.</p>\r\n<p class=\"Stk2\">\r\n   <span class=\"StkNr\" id=\"Par17_Stk4\">Stk. 4.</span> Kommunalbestyrelsen kan stille krav om, at kontrollanten ved indsendelse af rapporten skal anvende et nærmere bestemt digitalt it-system, eller at indsendelsen skal ske i et særligt digitalt format. Bestyrelsen kan stille krav om, at kontrollanten ved indsendelse af kopien af rapporten til sekretariat skal anvende et nærmere bestemt digitalt it-system, eller at indsendelsen skal ske i et særligt digitalt format.</p>\r\n<p class=\"Stk2\">\r\n   <span class=\"StkNr\" id=\"Par17_Stk5\">Stk. 5.</span> Har brugeren meddelt, at beholderen tages ud af drift, jf. § 12, regnes de i stk. 2 nævnte frister fra tidspunktet for brugerens meddelelse.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Den autoriserede kontrollants oplysningspligt</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Den autoriserede kontrollant skal oplyse brugeren af beholderen om</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num1\">1)</span> kontaktoplysninger til bestyrelsen eller til den myndighed, som kontrollanten har fået sin autorisation af,</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num2\">2)</span> eventuelle brancheorganisationer, som kontrollanten er medlem af,</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num3\">3)</span> kontrollantens erhvervsmæssige titel og hvilket EU/EØS-land der har udstedt titlen, og</p>\r\n<p class=\"Liste1\">\r\n   <span class=\"Liste1Nr\" id=\"Par18_Stk1_Num4\">4)</span> erhvervsansvarsforsikringer og garantier, som kontrollanten har tegnet eller fået stillet med navn, adresse og andre kontaktoplysninger på forsikringsselskabet eller den, som har stillet garanti, og oplysning om forsikringens eller garantiens geografiske dækning.</p>\r\n<p class=\"Stk2\">\r\n   <span class=\"StkNr\" id=\"Par18_Stk2\">Stk. 2.</span> Hvis brugeren anmoder om det, skal den autoriserede kontrollant oplyse om de faglige regler, der gælder for erhvervet, og hvordan brugeren får adgang til disse.</p>\r\n<p class=\"Stk2\">\r\n   <span class=\"StkNr\" id=\"Par18_Stk3\">Stk. 3.</span> Disse oplysninger skal gøres tilgængelige eller meddeles klart og entydigt i god tid inden kontraktens indgåelse eller inden udførelsen af kontrollen, hvis der ikke indgås en skriftlig aftale.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Gebyrer</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> De autoriserede kontrollanter indbetaler ved foretagelse af normaleftersyn et gebyr pr. beholder på kr. 300 til dækning af omkostningerne ved bestyrelsens og sekretariatets arbejde.</p>\r\n<p class=\"Stk2\">\r\n   <span class=\"StkNr\" id=\"Par19_Stk2\">Stk. 2.</span> Ansøgere indbetaler forinden deltagelse i introduktionskursus, jf. § 6, stk. 1, nr. 3, et gebyr på kr. 6.000 til dækning af omkostningerne ved kurset.</p>\r\n<p class=\"Stk2\">\r\n   <span class=\"StkNr\" id=\"Par19_Stk3\">Stk. 3.</span> Brugeren indbetaler i forbindelse med anmodning om en udtalelse efter § 25 et gebyr på kr. 5.000 til dækning af bestyrelsens omkostninger ved afgivelse af udtalelse, herunder omkostninger til eventuel sagkyndig bistand til bestyrelsen.</p>\r\n<p class=\"Stk2\">\r\n   <span class=\"StkNr\" id=\"Par19_Stk4\">Stk. 4.</span> Gebyrerne reguleres årligt pr. 1. januar på grundlag af det seneste offentliggjorte pris- og lønindeks i Finansministeriets Økonomisk Administrative Vejledning. Det herefter fremkomne beløb afrundes til nærmeste kronebeløb. De aktuelle gebyrsatser offentliggøres på beholderkontrolordningens hjemmeside www.beholderkontrol.dk.</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> Gebyrer efter § 19, stk. 1-3, opkræves af og indbetales til beholderkontrolordningens sekretariat.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Der betales renter efter reglerne i § 88, stk. 2, i lov om miljøbeskyttelse, såfremt gebyrer ikke betales rettidigt.</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Bestyrelsen tilbagebetaler helt eller delvist gebyr indbetalt i medfør af § 19, stk. 3, hvis bestyrelsens udtalelse helt eller delvist underkender tilstandsrapporten.</p>\r\n<p class=\"Stk2\">\r\n   <span class=\"StkNr\" id=\"Par21_Stk2\">Stk. 2.</span> Den autoriserede kontrollant betaler et beløb til bestyrelsen svarende til det beløb, som bestyrelsen har tilbagebetalt til brugeren efter stk. 1.</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22.</span> Miljøstyrelsen kan efter indstilling fra bestyrelsen ændre gebyrerne. Bestyrelsens indstilling tillægges betydelig vægt ved beslutning om ændring.</p>\r\n<p class=\"Kapitel\" id=\"K8\">\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Administrative bestemmelser</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23_Stk1\">§ 23.</span> Bestyrelsens afgørelser efter §§ 6, 7 og 21, stk. 1, kan indbringes for Miljøstyrelsen. Klagesagen behandles efter reglerne i kapitel 11 i lov om miljøbeskyttelse.</p>\r\n<p class=\"Stk2\">\r\n   <span class=\"StkNr\" id=\"Par23_Stk2\">Stk. 2.</span> Afgørelser truffet af Miljøstyrelsen kan ikke indbringes for anden administrativ myndighed.</p>\r\n<p class=\"Paragraf\" id=\"P24\">\r\n   <span class=\"ParagrafNr\" id=\"Par24_Stk1\">§ 24.</span> Kommunalbestyrelsens afgørelser efter §§ 11 og 15, stk. 3, kan ikke indbringes for anden administrativ myndighed.</p>\r\n<p class=\"Paragraf\" id=\"P25\">\r\n   <span class=\"ParagrafNr\" id=\"Par25_Stk1\">§ 25.</span> Brugeren kan indbringe den autoriserede kontrollants tilstandsrapport for bestyrelsen. Brugeren indbringer tilstandsrapporten via kommunalbestyrelsen. Fristen for indbringelse er 4 uger fra den dag, hvor brugeren har modtaget rapporten. Hvis fristen udløber på en lørdag eller helligdag, forlænges fristen til den følgende hverdag.</p>\r\n<p class=\"Stk2\">\r\n   <span class=\"StkNr\" id=\"Par25_Stk2\">Stk. 2.</span> Bestyrelsen afgiver en udtalelse, som skal tillægges betydelig vægt ved kommunalbestyrelsens vurdering af, om en beholder overholder kravene til styrke og tæthed, jf. § 2.</p>\r\n<p class=\"Paragraf\" id=\"P26\">\r\n   <span class=\"ParagrafNr\" id=\"Par26_Stk1\">§ 26.</span> Bestyrelsens udtalelse efter § 25 kan ikke indbringes for anden administrativ myndighed.</p>\r\n<p class=\"Kapitel\" id=\"K9\">\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Straffebestemmelser</p>\r\n<p class=\"Paragraf\" id=\"P27\">\r\n   <span class=\"ParagrafNr\" id=\"Par27_Stk1\">§ 27.</span> Medmindre højere straf er forskyldt efter den øvrige lovgivning, straffes med bøde den, der</p>\r\n<p class=\"Liste1\">\r\n   <span class=\"Liste1Nr\" id=\"Par27_Stk1_Num1\">1)</span> overtræder bestemmelserne i § 9, stk. 1-3, og § 10,</p>\r\n<p class=\"Liste1\">\r\n   <span class=\"Liste1Nr\" id=\"Par27_Stk1_Num2\">2)</span> overtræder bestemmelserne i § 12,</p>\r\n<p class=\"Liste1\">\r\n   <span class=\"Liste1Nr\" id=\"Par27_Stk1_Num3\">3)</span> overtræder bestemmelserne i § 16, eller</p>\r\n<p class=\"Liste1\">\r\n   <span class=\"Liste1Nr\" id=\"Par27_Stk1_Num4\">4)</span> undlader at efterkomme påbud efter § 11, stk. 2, eller § 15, stk. 3.</p>\r\n<p class=\"Stk2\">\r\n   <span class=\"StkNr\" id=\"Par27_Stk2\">Stk. 2.</span> Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er</p>\r\n<p class=\"Liste1\">\r\n   <span class=\"Liste1Nr\" id=\"Par27_Stk2_Num1\">1)</span> voldt skade eller fremkaldt risiko for skade på miljøet, eller</p>\r\n<p class=\"Liste1\">\r\n   <span class=\"Liste1Nr\" id=\"Par27_Stk2_Num2\">2)</span> opnået eller tilsigtet økonomisk fordel for den pågældende selv eller andre, herunder ved besparelser.</p>\r\n<p class=\"Stk2\">\r\n   <span class=\"StkNr\" id=\"Par27_Stk3\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Kapitel\" id=\"K10\">\r\n   <span id=\"Kap10\">Kapitel 10</span>\r\n</p>\r\n<p class=\"KapitelOverskrift2\">Ikrafttrædelses- og overgangsbestemmelser</p>\r\n<p class=\"Paragraf\" id=\"P28\">\r\n   <span class=\"ParagrafNr\" id=\"Par28_Stk1\">§ 28.</span> Bekendtgørelsen træder i kraft den 1. januar 2013, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par28_Stk2\">Stk. 2.</span> § 17, stk. 4, træder i kraft den 7. januar 2013.</p>\r\n<p class=\"Paragraf\" id=\"P29\">\r\n   <span class=\"ParagrafNr\" id=\"Par29_Stk1\">§ 29.</span> Bekendtgørelse nr. 723 af 12. september 1997 om kontrol af beholdere for flydende husdyrgødning, ensilagesaft eller spildevand ophæves, jf. dog §§ 30-31.</p>\r\n<p class=\"Paragraf\" id=\"P30\">\r\n   <span class=\"ParagrafNr\" id=\"Par30_Stk1\">§ 30.</span> Den bestyrelse, der er nedsat i henhold til § 16 i bekendtgørelse nr. 723 af 12. september 1997, fungerer, indtil Miljøstyrelsen har nedsat en ny bestyrelse efter reglerne i denne bekendtgørelse.</p>\r\n<p class=\"Paragraf\" id=\"P31\">\r\n   <span class=\"ParagrafNr\" id=\"Par31_Stk1\">§ 31.</span> Bestyrelsen færdigbehandler verserende sager om autoriserede kontrollanters meddelelse om, at der er behov for supplerende eftersyn, jf. § 24 i bekendtgørelse nr. 723 af 12. september 1997.</p><div class=\"Givet\" id=\"Givet\"><p class=\"Givet\" align=\"center\">Miljøministeriet, den 14. december 2012</p><p class=\"Sign1\" align=\"center\">Ida Auken</p><p class=\"Sign2\" align=\"right\">/ Claus Torp</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked, EU-Tidende 2006, nr. L 376, side 36, og dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, EU-tidende 2005, nr. L 255, side 22.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/12/2012"
        },
        {
            "displayName": "Accession",
            "displayValue": "B20120132205"
        },
        {
            "displayName": "Entydig dokumentidentifikation",
            "displayValue": "AL002721"
        },
        {
            "displayName": "Dato for førstegangsindlæggelse",
            "displayValue": "21/12/2012"
        },
        {
            "displayName": "Dato for indlæggelse",
            "displayValue": "21/12/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1322"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "14/12/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Miljøstyrelsen og kommunerne"
        },
        {
            "displayName": "Ressortministeriets journalnummer",
            "displayValue": "Miljømin.,<br /> Miljøstyrelsen, j.nr. MST-12411-00093"
        },
        {
            "displayName": "Stikord",
            "displayValue": "Beholderkontrolbekendtgørelsen"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}