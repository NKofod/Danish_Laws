{
    "id": 176691,
    "title": "Beretning om adgang til at stille MFU-spørgsmål af holdningsmæssig karakter på udvalgenes alm. del",
    "documentTypeId": "370",
    "isSagsforlobPeriodValid": true,
    "shortName": "2015/1 BR 1",
    "documentHtml": "<div class=\"bjelke\">Den fulde tekst</div><p class=\"DokumentHoved\">Beretning afgivet af Udvalget for Forretningsordenen den 15. december 2015</p>\r\n<p class=\"TitelPrefiks1\">Beretning</p>\r\n<p class=\"Titel2\">om adgang til at stille MFU-spørgsmål af holdningsmæssig karakter på udvalgenes alm. del</p>\r\n<p class=\"BetaenkningsTekst2\">\r\n   <span class=\"Italic\">1.</span> <span class=\"Italic\">Indledning</span></p>\r\n<p class=\"TekstGenerel\">Udvalget for Forretningsordenen har gennem årene fastsat og justeret regler og praksis for folketingsmedlemmernes adgang til at stille spørgsmål til ministre. I forlængelse heraf foreslår udvalget en justering af praksis, for så vidt angår adgangen for ikkemedlemmer af udvalg til at stille spørgsmål via Folketingets udvalg.</p>\r\n<p class=\"TekstGenerel\">\r\n</p>\r\n<p class=\"TekstGenerel\">\r\n</p>\r\n<p class=\"BetaenkningsTekst2\">\r\n   <span class=\"Italic\">2.</span> <span class=\"Italic\">Udvalgets overvejelse</span></p>\r\n<p class=\"TekstGenerel\">Det er Udvalget for Forretningsordenens opfattelse, at ikkemedlemmer af udvalgs adgang til at stille spørgsmål gennem udvalg bør udvides til også at omfatte spørgsmål af holdningsmæssig karakter på udvalgenes alm. del. Ændringen vil, jf. nærmere nedenfor, indebære en forenkling i folketingsmedlemmernes adgang til at stille spørgsmål. Ændringen vil ikke i sig selv medføre et øget antal spørgsmål. Ændringen kan gennemføres uden ændringer af Folketingets forretningsorden ved en ændret praksis i udvalgene, hvilket med afgivelsen af denne beretning forudsættes at ske.</p>\r\n<p class=\"BetaenkningsTekst2\">\r\n   <span class=\"Italic\">3.</span> <span class=\"Italic\">Baggrunden</span></p>\r\n<p class=\"TekstGenerel\">Udvalget for Forretningsordenen afgav den 16. maj 2007 betænkning og indstilling om ændring af forretningsordenen for Folketinget (beslutningsforslag nr. B 167). Beslutningsforslaget blev vedtaget af Folketinget den 1. juni 2007. B 167 vedrørte bl.a. måderne, hvorpå medlemmer af Folketinget kan stille spørgsmål til ministre. Vedtagelsen af B 167 medførte, at § 20-spørgsmål herefter alene giver medlemmerne adgang til at få oplyst en ministers holdning til eller opfattelse af et offentligt anliggende på grundlag af information, der er umiddelbart tilgængelig for ministeren. Sigtet med ændringen var ikke at begrænse folketingsmedlemmernes adgang til at stille spørgsmål, hvorfor der samtidig blev givet mulighed for at stille faktuelle spørgsmål via udvalg for ikkemedlemmer af det relevante udvalg (MFU-spørgsmål).</p>\r\n<p class=\"TekstGenerel\">\r\n</p>\r\n<p class=\"TekstGenerel\">Udvalget for Forretningsordenen afgav den 11. maj 2011 betænkning og indstilling vedrørende ændring af forretningsorden for Folketinget, folketingsbeslutning om nedsættelse af et udvalg vedrørende grønlandske forhold og folketingsbeslutning om nedsættelse af et udvalg vedrørende færøske forhold (beslutningsforslag nr. B 135). B 135 blev vedtaget af Folketinget den 19. maj 2011. Med vedtagelsen af B 135 blev der som noget nyt åbnet adgang for ikkemedlemmer af et udvalg til at stille såvel holdningsmæssige som faktuelle spørgsmål via et udvalg til lov- og beslutningsforslag.</p>\r\n<p class=\"TekstGenerel\">\r\n</p>\r\n<p class=\"BetaenkningsTekst2\">\r\n   <span class=\"Italic\">4.</span> <span class=\"Italic\">Problemstillingen</span></p>\r\n<p class=\"TekstGenerel\">Der bliver jævnligt indleveret § 20-spørgsmål fra folketingsmedlemmer af faktuel karakter, ligesom der bliver indleveret spørgsmål af holdningsmæssig karakter fra ikkemedlemmer af udvalg med henblik på besvarelse via udvalgene. Endvidere bliver der indleveret spørgsmål fra folketingsmedlemmer, som både indeholder en faktuel og en holdningsmæssig del, eller flere sammenhængende spørgsmål, hvoraf nogle er af faktuel karakter og andre er af holdningsmæssig karakter. Da faktuelle spørgsmål ikke kan stilles som § 20-spørgsmål og ikkemedlemmer af det relevante udvalg ikke kan stille udvalgsspørgsmål på alm. del af holdningsmæssig karakter, må sådanne »blandede« spørgsmål enten opdeles i henholdsvis § 20-spørgsmål og MFU-udvalgsspørgsmål, eller spørgsmålet/spørgsmålene må omformuleres, således at spørgsmålet/spørgsmålene kan stilles enten som § 20-spørgsmål eller MFU-udvalgsspørgsmål på alm. del.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Dette kan virke unødvendigt bureaukratisk og uden selvstændig mening. Problemstillingen kan delvis løses ved at udvide adgangen for ikkemedlemmer af udvalg til også at kunne stille spørgsmål af holdningsmæssig karakter på udvalgenes alm. del. Det vil betyde en forenkling for Folketingets medlemmer, idet de ikke behøver at overveje, om et spørgsmål er faktuelt eller holdningsmæssigt eller et blandet spørgsmål, hvis det stilles via et udvalg.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Det er tanken at opretholde markeringen »MFU-spørgsmål«, således at det fortsat fremgår, at det er et ikkemedlem af udvalget, som er spørger. Spørgerens navn skal også fortsat fremgå af et MFU-spørgsmål.</p>\r\n<p class=\"TekstGenerel\">\r\n</p>\r\n<p class=\"TekstGenerel\">§ 20-spørgsmål vil fortsat være af holdningsmæssig karakter, jf. Folketingets forretningsordens § 20, stk. 1, og ikkemedlemmer af udvalg vil fortsat ikke have adgang til at stille samrådsspørgsmål.</p>\r\n<p class=\"TekstGenerel\">\r\n</p>\r\n<p class=\"BeretningsUnderskriverPUV\">P.u.v.</p>\r\n<p class=\"BeretningsUnderskriverTekst\">Pia Kjærsgaard</p>\r\n<p class=\"BeretningsUnderskriverTekst\">formand</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/12/2015"
        },
        {
            "displayName": "Accession",
            "displayValue": "20151SS00001"
        },
        {
            "displayName": "Entydig dokumentidentifikation",
            "displayValue": "AX018140"
        },
        {
            "displayName": "Dato for førstegangsindlæggelse",
            "displayValue": "18/12/2015"
        },
        {
            "displayName": "Dato for indlæggelse",
            "displayValue": "18/12/2015"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "1"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}