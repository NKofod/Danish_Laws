{
    "id": 109384,
    "title": "1991 BTL 114   BETÆNKNING OVER FORSLAG TIL LOV OM ÆNDRING AF FÆRDSELSLOVEN   (PROMILLEGRÆNSEN)    NR L 114 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 114",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 114 </P>  \r\n\r\n<P></P>  \r\n\r\n<P>Betænkning over Forslag til lov om ændring af færdselsloven  \r\n\r\n (Promillegrænsen) <BR>  \r\n\r\n Nr L 114 1991-92, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19920227 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. Et af udvalgets spørgsmål til justitsministeren og </P>  \r\n\r\n<P>dennes svar herpå er optrykt som bilag. </P>  \r\n\r\n<P>Herefter indstiller et <I>mindretal</I> (Venstres, Det Konservative  \r\n\r\n Folkepartis, Fremskridtspartiets, Centrum-Demokraternes og Det Radikale  \r\n\r\n Venstres medlemmer af udvalget) lovforslaget til <I>forkastelse</I> ved 3.  \r\n\r\n behandling. </P>  \r\n\r\n<P>Et flertal inden for mindretallet (Venstres, Det Konservatives  \r\n\r\n Folkepartis, Fremskridtspartiets og Centrum-Demokraternes medlemmer af  \r\n\r\n udvalget) er fortsat af den opfattelse, at en nedsættelse af promillegrænsen  \r\n\r\n fra 0,8 til 0,5 vil medføre, at en stor gruppe bilister kriminaliseres, uden  \r\n\r\n at færdselssikkerheden i særlig grad forbedres. </P>  \r\n\r\n<P>Flertallet finder endvidere ikke, at væsentlige politimæssige ressourcer  \r\n\r\n skal bindes til kontrol over for en gruppe bilister, der ikke udgør nogen  \r\n\r\n større trussel mod færdselssikkerheden, med den følge, at indsatsen over for  \r\n\r\n spiritus- og promillekørsel i de alvorlige sager svækkes. </P>  \r\n\r\n<P>Det er ligeledes flertallets opfattelse, at de uheldstal, der er  \r\n\r\n fremkommet under udvalgsbehandlingen, om udviklingen siden juli 1986 i  \r\n\r\n antallet af færdselsuheld med spirituspåvirkede førere af motorkøretøjer  \r\n\r\n bekræfter, at den strategi, herunder navnlig i form af øget  \r\n\r\n kampagnevirksomhed og politikontrol, som regeringen har valgt over for  \r\n\r\n spiritusbilisme, er den rigtige. Der kan således konstateres et  \r\n\r\n bemærkelsesværdigt fald i antal uheld såvel i de tilfælde, hvor føreren har  \r\n\r\n haft en promille på over 0,8, som i de tilfælde, hvor føreren har haft en  \r\n\r\n promille på mellem 0,5 og 0,8. Flertallet henviser herved til notitsen af 4.  \r\n\r\n februar 1992 fra Rådet for Trafiksikkerhedsforskning, der er optrykt som  \r\n\r\n bilag til betænkningen. </P>  \r\n\r\n<P>Et mindretal inden for mindretallet (Det Radikale Venstres medlem af  \r\n\r\n udvalget) finder, at argumentationen for at ændre den eksisterende ordning  \r\n\r\n ikke er tilstrækkelig tungtvejende. </P>  \r\n\r\n<P>Et <I>andet mindretal</I> (Socialdemokratiets og Kristeligt Folkepartis  \r\n\r\n medlemmer af udvalget) indstiller lovforslaget til <I>vedtagelse uændret</I>  \r\n\r\n . </P>  \r\n\r\n<P>Et <I>tredje mindretal</I> (Socialistisk Folkepartis medlemmer af  \r\n\r\n udvalget) vil redegøre for sin indstilling til lovforslaget ved 2.  \r\n\r\n behandling. </P>  \r\n\r\n<P> <I>Dorte Bennedsen (S) Erling Christensen (S) Lise Hækkerup (S) Frank  \r\n\r\n Jensen (S) Holger Graversen (S) Karen Jespersen (S) Ebba Strange (SF)</I>  \r\n\r\n nfmd. <I>Gert Petersen (SF) Sonja Albrink (CD) Grove (KF)</I> fmd. <I>Helge  \r\n\r\n Adam Møller (KF) Inge Dahl-Sørensen (V) Birthe Rønn Hornbech (V) Svend Aage  \r\n\r\n Jensby (V) Tom Behnke (FP) Niels Helveg Petersen (RV) Inger Stilling Pedersen  \r\n\r\n (KRF)</I>  </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til justitsministeren og dennes besvarelse heraf  \r\n\r\n</P>  \r\n\r\n<P> <I>Spørgsmål:</I>  </P>  \r\n\r\n<P>&#187;Hvor mange drab ved spiritusulykker forventes i 1991? Og hvor mange  \r\n\r\n af de 154 drab i 1990 mener ministeren kunne være undgået ved en  \r\n\r\n promillegrænse på 0,5?&#187; </P>  \r\n\r\n<P> <I>Svar:</I>  </P>  \r\n\r\n<P>Justitsministeriet har indhentet en udtalelse fra Rådet for  \r\n\r\n Trafiksikkerhedsforskning, der har oplyst følgende: </P>  \r\n\r\n<P>I første halvår af 1991 omkom 83 personer i spiritusulykker. Heraf omkom  \r\n\r\n 56 personer i ulykker med spirituspåvirkede førere af motorkøretøjer. Det  \r\n\r\n forventes, at antallet af omkomne i andet halvår af 1991 viser sig at have  \r\n\r\n fulgt mønsteret fra andet halvår af 1990, hvor der var 88 omkomne. Det  \r\n\r\n forventes derfor, at den endelige opgørelse vil vise, at der i 1991 omkom ca.  \r\n\r\n 171 i sådanne uheld. Der er en usikkerhed i opgørelsen på +/- 20. </P>  \r\n\r\n<P>For så vidt angår spørgsmålet om virkningen af en promillegrænse på 0,5,  \r\n\r\n har Rådet for Trafiksikkerhedsforskning henvist til konklusionen i Rådets  \r\n\r\n rapport nr. 28 fra 1989, Spirituskørsel i Danmark, (p. 86), hvorefter  \r\n\r\n nettoresultatet af en promillegrænse på 0,5 skønnes at blive en stigning i  \r\n\r\n antallet af overtrædelser og overtrædere, men måske også et beskedent fald i  \r\n\r\n spiritusuheldenes antal. Rådet er ikke i stand til nærmere at opgøre antallet  \r\n\r\n af fald i uheldstallet. </P>  \r\n\r\n<P>Rådet har i øvrigt oplyst, at af de 154 personer, der omkom i  \r\n\r\n spiritusuheld i 1990, omkom de 10 i uheld, hvori en fører af et motorkøretøj  \r\n\r\n (ikke knallert) havde en promille på mellem 0,5 og 0,8. Det er Rådets  \r\n\r\n vurdering, at nettoeffekten af en promillegrænse på 0,5 ikke ville have  \r\n\r\n oversteget dette tal. </P>  \r\n\r\n<P>Justitsministeriet kan henholde sig til Rådets oplysninger og skal i  \r\n\r\n øvrigt henvise til vedlagte notits af 4. februar 1992 fra Rådet om  \r\n\r\n udviklingen i færdselsuheld med spirituspåvirkede førere af motorkøretøjer.  \r\n\r\n</P>  \r\n\r\n<P> <I>Notits om udviklingen i færdselsuheld med spirituspåvirkede  \r\n\r\n motorkøretøjsførere.</I>  </P>  \r\n\r\n<P>I nedenstående tabel 1 er vist en oversigt over udviklingen i uheld med  \r\n\r\n spirituspåvirkede førere af motorkøretøjer. Uheld med påvirkede  \r\n\r\n knallertkørere er ikke medtaget, da lovforslaget er uden praktisk betydning  \r\n\r\n for denne trafikantgruppe. </P>  \r\n\r\n<P>De seneste tilgængelige oplysninger om omstændigheder ved færdselsuheld,  \r\n\r\n herunder om en eller flere parter var påvirket af spiritus, er fra 2. kvartal  \r\n\r\n 1991. Tabellens årsperioder går derfor fra 1. juli til 30. juni. Den søjle i  \r\n\r\n tabellen, i hvis hovede der står &#187;86/87&#171;, indeholder altså data for  \r\n\r\n perioden 1.7.1986 til 30.6.1987, og så fremdeles. </P>  \r\n\r\n<P>I tabellens første række (vandret) vises det samlede antal  \r\n\r\n personskadeuheld, hvori der var indblandet førere af motorkøretøjer med en  \r\n\r\n promille over 0,50. </P>  \r\n\r\n<P>I næste række vises det samlede antal personskadeuheld, hvori der var  \r\n\r\n indblandet førere af motorkøretøjer med en promille over 0,80, og i tabellens  \r\n\r\n tredje og sidste række vises det samlede antal personskadeuheld, hvori der  \r\n\r\n var indblandet førere af motorkøretøjer med en promille, som var over 0,50,  \r\n\r\n men under 0,81. </P>  \r\n\r\n<P>Det forekommer, at der er flere spirituspåvirkede parter i samme uheld.  \r\n\r\n Derfor er antallet af uheld i tabellens første række mindre end summen af  \r\n\r\n tallene i tabellens anden og tredje række. </P>  \r\n\r\n<P>Tabel 1. Personskadeuheld med spirituspåvirkede førere af motorkøretøjer  \r\n\r\n fra 1. juli 1986 til 30. juni 1991. </P>  \r\n\r\n<PRE>  \r\n\r\n ---------------------------------------------------------------------  \r\n\r\n                              86/87    87/88    88/89   89/90    90/91  \r\n\r\n ---------------------------------------------------------------------  \r\n\r\n Uheld med promiller  \r\n\r\n over 0,50                     1491     1495     1332    1264      949  \r\n\r\n Uheld med promiller  \r\n\r\n over 0,80                     1364     1377     1207    1172      864  \r\n\r\n Uheld med promiller  \r\n\r\n fra 0,51 til 0,80              130      123      127      93       82  \r\n\r\n ---------------------------------------------------------------------  \r\n\r\n</PRE>  \r\n\r\n Det ses, at antallet af uheld begyndte at falde i perioden 88/89 og i den  \r\n\r\n sidste periode lå ca. 36 pct. under niveauet i perioderne 86/87 og 87/88,  \r\n\r\n dvs. før iværksættelsen af den færdselssikkerhedspolitiske handlingsplan.  \r\n\r\n Dette gælder såvel uheld med promiller over 0,80 som uheld med promiller i  \r\n\r\n det for L 114 særlig interessante område fra 0,51 til 0,80. Det er Rådets  \r\n\r\n vurdering, at dette meget bemærkelsesværdige fald ikke mindst skyldes den  \r\n\r\n indsats mod promille- og spirituskørsel, som er gennemført i de seneste år,  \r\n\r\n herunder både nationale og lokale oplysningskampagner og politiets øgede og  \r\n\r\n mere synliggjorte kontrol på gader og veje.  \r\n\r\n<P>Det faldende uheldstal afspejles naturligvis også i antallet af  \r\n\r\n personskader. Tabel 2 viser antallet af disse i de samme perioder som  \r\n\r\n benyttes i tabel 1, dels for alle uheld med promiller over 0,50, og dels for  \r\n\r\n den del af disse uheld, hvori der var førere af motorkøretøjer med promiller  \r\n\r\n i intervallet fra 0,51 til 0,80. <BR>  \r\n\r\n</P>  \r\n\r\n<P>Tabel 2. Personskader i uheld fra 1. juli 1986 til 30. juni 1991 med  \r\n\r\n førere af motorkøretøjer med spirituspromiller over 0,50. De <I>kursiverede  \r\n\r\n tal</I> er personskader i den del af disse uheld, hvori der indgik en fører  \r\n\r\n af motorkøretøj med spirituspromille i området 0,51 til 0,80. </P>  \r\n\r\n<PRE>  \r\n\r\n ---------------------------------------------------------------------  \r\n\r\n                                 86/87   87/88   88/89   89/90  90/91  \r\n\r\n ---------------------------------------------------------------------  \r\n\r\n Dræbte                            177     186     165     131    127  \r\n\r\n                                    19      21      30      11      8  \r\n\r\n Alv. tilskadekomne               1212    1207    1103    1042    699  \r\n\r\n                                   105     116     124      84     87  \r\n\r\n Let. tilskadekomne                704     720     662     593    479  \r\n\r\n                                    70      56      61      41     38  \r\n\r\n Alle personskader                2093    2113    1930    1766   1305  \r\n\r\n                                   191     193     215     137    133  \r\n\r\n ---------------------------------------------------------------------  \r\n\r\n</PRE>  \r\n\r\n<P>Det bemærkes, at faldet i personskader også er meget markant i uheld med  \r\n\r\n motorførere med promiller i intervallet 0,51-0,80. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/03/1992"
        },
        {
            "displayName": "Accession",
            "displayValue": "199114K00114"
        },
        {
            "displayName": "Entydig dokumentidentifikation",
            "displayValue": "CL002183"
        },
        {
            "displayName": "Dato for førstegangsindlæggelse",
            "displayValue": "10/03/1992"
        },
        {
            "displayName": "Dato for indlæggelse",
            "displayValue": "10/03/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "114"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}