{
    "id": 156032,
    "title": "Ankestyrelsens principafgørelse U-14-06 om anerkendelse - kronisk lænderygsygdom med smerter - erhvervssygdomme anmeldt fra 1. januar 2005 - oplysningsgrundlag - plejearbejde - personhåndtering - belastningsperiode - arbejdsskade",
    "documentTypeId": "240",
    "isSagsforlobPeriodValid": true,
    "shortName": "KEN nr 11033 af 29/09/2006",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-14-06 om anerkendelse - kronisk lænderygsygdom med smerter - erhvervssygdomme anmeldt fra 1. januar 2005 - oplysningsgrundlag - plejearbejde - personhåndtering - belastningsperiode - arbejdsskade</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har i principielt møde behandlet tre sager til afklaring af kravene til anerkendelse af rygsygdomme efter fortegnelsen over erhvervssygdomme anmeldt fra 1. januar 2005 vedrørende gruppe B. 1. c, herunder om oplysningsgrundlaget var tilstrækkeligt.</p>\r\n   <p class=\"TekstGenerel\">Med det nye erhvervssygdomsbegreb, der anvendes fra den 1. januar 2005 er der sket en lempelse af kravene for optagelse af en sygdom på erhvervssygdomsfortegnelsen. Der skal dog fortsat foreligge en dokumenteret sammenhæng mellem påvirkning og sygdom.</p>\r\n   <p class=\"TekstGenerel\">Den nye fortegnelse over erhvervssygdomme indebærer, at der kan foretages en mere skønsmæssig vurdering af de erhvervsmæssige belastninger i de konkrete sager, end det har været tilfældet i tidligere fortegnelser. Dette stiller krav om, at det rygbelastende arbejde er tilstrækkeligt beskrevet, før en sag kan afgøres.</p>\r\n   <p class=\"TekstGenerel\">For så vidt angår kronisk lænderygsygdom med smerter er det en betingelse for anerkendelse efter fortegnelsens gruppe B. 1. c, at der har været tale om rygbelastende plejearbejde med mange daglige håndteringer af voksne eller større handikappede børn i en længere årrække.</p>\r\n   <p class=\"TekstGenerel\">Ankestyrelsen fastslog i en af sagerne, at Arbejdsskadestyrelsen ikke forud for afgørelsen havde indhentet oplysninger, der i tilstrækkelig grad belyste omfanget af det rygbelastende løftearbejde.</p>\r\n   <p class=\"TekstGenerel\">I to af sagerne om plejearbejde fastslog Ankestyrelsen, at kravene til anerkendelse ikke var opfyldt, da der ikke havde været tilstrækkeligt mange daglige håndteringer igennem mange år forud for sygdomsdebut.</p>\r\n   <p class=\"TekstGenerel\">Ankestyrelsen havde ved denne vurdering taget udgangspunkt i Arbejdsskadestyrelsens vejledning om erhvervssygdomme, som er udarbejdet i samarbejde med Erhvervssygdomsudvalget. Det er anført, at der skal have været tale om minimum 8-10 års belastning i nogenlunde sammenhæng, med en beskæftigelsesgrad på mindst 8 måneders arbejde pr. år.</p>\r\n   <p class=\"TekstGenerel\">Ankestyrelsen fandt, at der ikke var dokumentation for en medicinsk sammenhæng mellem tilskadekomnes sygdom og den erhvervsmæssige belastning.</p>\r\n   <p class=\"TekstGenerel\">Sag nr. 1 (j.nr. 1205538-06)</p>\r\n   <p class=\"TekstGenerel\">I sagen var anmeldt almen slidgigt hos en 57-årig kvinde, der havde arbejdet som sygehjælper siden 1967. Hun havde arbejdet på fuld tid siden 1988. Tilskadekomne havde i spørgeskema oplyst, at hun havde haft ca. 50 personløft, ca. 50 personforflytninger og ca. 200 personhåndteringer pr. dag.</p>\r\n   <p class=\"TekstGenerel\">Ankestyrelsen fandt, at sagen ikke var tilstrækkeligt oplyst og hjemviste sagen til Arbejdsskadestyrelsen, der skulle indhente udtalelse fra tilskadekomnes arbejdsgiver om omfanget af hendes rygbelastende plejearbejde og herefter vurdere, om der var grundlag for at indhente yderligere lægelige oplysninger, eventuelt i form af en speciallægeerklæring.</p>\r\n   <p class=\"TekstGenerel\">Sag nr. 2 (j.nr. 1207532-06)</p>\r\n   <p class=\"TekstGenerel\">I sagen var anmeldt sygdommen lumbago med ischias hos en 46-årig kvindelig sygehjælper som erhvervssygdom. Tilskadekomne havde med skiftende intensitet arbejdet med plejearbejde siden 1977. Hendes rygsmerter debuterede i 1994-95. Hun havde i perioden 1990-96 været beskæftiget som sygehjælper/vejleder i et nystartet bofællesskab for 5 senhjerneskadede beboere. Den ene beboer, der havde været i bofællesskabet fra begyndelsen, var både fysisk og psykisk dårlig og måtte have meget hjælp, bl.a. støtte når hun gik. De øvrige beboere var relativt selvhjulpne.</p>\r\n   <p class=\"TekstGenerel\">Ankestyrelsen fandt ikke, at tilskadekomne forud for sygdomsdebut i 1994-95 havde haft rygbelastende plejearbejde i tilstrækkeligt omfang og en tilstrækkelig tidsmæssig udstrækning til at anse tilskadekomnes lænderygsygdom som udløst af arbejdet.</p>\r\n   <p class=\"TekstGenerel\">Sag nr. 3 (j.nr. 1204514-06)</p>\r\n   <p class=\"TekstGenerel\">I sagen var anmeldt ryghvirvelforskydning og diskusprolaps i lænden hos en 39-årig social- og sundhedshjælper som erhvervssygdom. Tilskadekomne havde siden 1994 arbejdet med plejearbejde ved forskellige arbejdsgivere, senest ved et ældrecenter. Tilskadekomne havde i årene 1995, 1996, og fra 1999 til 2004 haft beskæftigelse over 8 måneder om året, mens hun i 1994, 1997 og 1998 kun havde været beskæftiget nogle måneder om året. Tilskadekomne oplyste at hun havde foretaget ca. 50 personforflytninger og løft dagligt.</p>\r\n   <p class=\"TekstGenerel\">Ankestyrelsen fandt ikke, at der kunne dannes bro mellem årene 1996 og 1999, idet der i 1997 og 1998 havde været tale om ganske beskedent løftearbejde, hvor der var mulighed for restitution af ryggen i denne periode. Der var således ikke en tilstrækkelig tidsmæssig udstrækning til, at tilskadekomnes lænderygsygdom kunne anses som forårsaget af plejearbejdet.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 154 af 7. marts 2006 - § 5 og § 7</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Sag nr. 1</p>\r\n<p>En 57-årig kvinde havde arbejdet som sygehjælper siden 1967. Hun havde arbejdet på fuld tid siden 1988, og inden da arbejdede hun på deltid af varierende omfang. Tilskadekomne havde siden 1986 haft periodevise rygproblemer, men med tiltagende forværring. Hendes læge anmeldte den 27. september 2005 almen slidgigt som erhvervssygdom. Lægen anførte, at det drejede sig om ryg, rygrad og lænd.</p>\r\n<p>Tilskadekomne oplyste, at hun havde haft ca. 50 personløft, ca. 50 personforflytninger og ca. 200 personhåndteringer pr. dag.</p>\r\n<p>Arbejdsskadestyrelsen traf den 4. november 2005 afgørelse om, at sygdommen ikke kunne anerkendes som erhvervssygdom, fordi den ikke stod på fortegnelsen over erhvervssygdomme. Arbejdsskadestyrelsen fandt det udsigtsløst at forelægge sagen for Erhvervssygdomsudvalget.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen hjemviste sagen til Arbejdsskadestyrelsen.</p>\r\n<p>Ankestyrelsen fandt, at Arbejdsskadestyrelsen ikke forud for afgørelsen den 4. november 2005 havde indhentet oplysninger, der i tilstrækkelig grad belyste omfanget af tilskadekomnes tidligere rygbelastende plejearbejde.</p>\r\n<p>Arbejdsskadestyrelsen skulle indhente en udtalelse fra tilskadekomnes arbejdsgiver om omfanget af hendes løftearbejde og herefter vurdere, om der var grundlag for at indhente yderligere lægelige oplysninger, eventuelt i form af en speciallægeerklæring.</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 2</p>\r\n<p>En 46-årig kvinde havde arbejdet som ufaglært og senere uddannet sygehjælper siden 1977. Hun havde i denne periode været beskæftiget med plejearbejde af skiftende intensitet hos en række forskellige arbejdsgivere. Hendes ryggener debuterede i 1994-95. Ved CT-scanning var fundet lette spondylartroseforandringer(nedslidning af rygradens led).</p>\r\n<p>I perioden 1977-85 var tilskadekomne beskæftiget som husassistent på et mindre alderdomshjem, hvor hendes arbejdsopgaver var rengøring, sengeredning, opvask, madlavning etc. Endvidere hjalp hun patienter med personlig pleje og i den forbindelse foretog hun 8-10 forflytninger dagligt.</p>\r\n<p>I perioden 1985-88 var tilskadekomne afløser som ufaglært sygehjælper. Hun arbejdede i denne periode 11/2 år og udførte dagligt gennemsnitligt 20-22 personhåndteringer. Fra 1988-89 var tilskadekomne under uddannelse til sygehjælper og var i den forbindelse i en 3 måneders praktik på plejehjem, hvor hun i gennemsnit udførte 20-22 daglige personhåndteringer. I perioden 1989-90 var tilskadekomne afløser på plejehjem og arbejdede i denne periode 1,1 år, hvor hun udførte 20-22 personhåndteringer dagligt.</p>\r\n<p>Fra 1990-96 var tilskadekomne ansat som sygehjælper/vejleder i nystartet bofællesskab for senhjerneskadede. Det første år var der kun 2 beboere, men der kom efterfølgende yderligere beboere til, så der i alt var 5. Personalegruppen bestod af 3. Den ene beboer, der havde været i bofællesskabet fra begyndelsen, var både fysisk og psykisk dårlig og måtte have meget hjælp. Beboeren var lav og nåede kun tilskadekomne til skulderen. Beboeren skulle have støtte, når hun gik, da hun havde svært ved at holde balancen. Tilskadekomne måtte derfor bøje sig meget sammen for at støtte beboeren. De øvrige beboere var relativt selvhjulpne.</p>\r\n<p>Arbejdsskadestyrelsen traf den 7. marts 2006 afgørelse om, at sygdommen ikke kunne anerkendes, fordi tilskadekomne ikke opfyldte betingelserne for anerkendelse efter Erhvervssygdomsfortegnelsen. Arbejdsskadestyrelsen lagde vægt på, at tilskadekomnes ryggener debuterede i en periode, hvor hun ikke havde rygbelastende plejearbejde. Arbejdsskadestyrelsen fandt det udsigtsløst at forelægge sagen for Erhvervssygdomsudvalget.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte Arbejdsskadestyrelsens afgørelse om afslag på anerkendelse af den anmeldte lænderygsygdom som erhvervssygdom.</p>\r\n<p>Det var Ankestyrelsens vurdering, at tilskadekomne ikke havde foretaget personhåndteringer i tilstrækkeligt omfang forud for debut af lænderyggenerne i 1994-95. Ankestyrelsen fandt ikke grundlag for at forelægge sagen for Erhvervssygdomsudvalget.</p>\r\n<p>\r\n   <span class=\"Bold\">Sagsfremstilling 3:</span>\r\n</p>\r\n<p>Sag nr. 3</p>\r\n<p>En 39-årig kvinde havde arbejdet som social- og sundhedshjælper siden 1994. Hun havde været beskæftiget med personlig pleje af senildemente samt rengøringsarbejde. Ifølge ATP-oplysninger havde hun i årene 1995, 1996, og fra 1999 og frem til 2004 haft beskæftigelse over 8 måneder om året, mens hun i 1994, 1997 og 1998 kun havde været beskæftiget nogle måneder om året. Tilskadekomnes rygsymptomer debuterede i 2004. Tilskadekomnes læge anmeldte den 30. maj 2005 ryghvirvelforskydning og diskusprolaps i lænden.</p>\r\n<p>Tilskadekomne oplyste, at hun havde haft ca. 50 daglige forflytninger og løft, hvor den enkelte byrde vejede mellem 60 og 95 kg.</p>\r\n<p>Arbejdsskadestyrelsen traf den 12. juli 2005 afgørelse om, at sygdommen ikke kunne anerkendes, fordi tilskadekomnes rygsygdom ikke opfyldte betingelserne for anerkendelse efter erhvervssygdomsfortegnelsen. Arbejdsskadestyrelsen lagde vægt på, at tilskadekomne ikke havde haft belastende plejearbejde i en sammenhængende periode på 8-10 år. Arbejdsskadestyrelsen fandt det udsigtsløst at forelægge sagen for Erhvervssygdomsudvalget.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte Arbejdsskadestyrelsens afgørelse om afslag på anerkendelse af en anmeldt lænde-rygsygdom som erhvervssygdom.</p>\r\n<p>Ankestyrelsen vurderede, at tilskadekomne ikke havde været udsat for belastende plejearbejde i tilstrækkeligt omfang. Ankestyrelsen lagde vægt på ATP-oplysninger og fandt ikke, at der kunne dannes bro mellem årene 1996 og 1999, idet tilskadekomne i 1997 og 1998 kun havde haft beskedent løftearbejde. Der var således mulighed for restitution af ryggen i denne periode. Ankestyrelsen fandt ikke grundlag for at forelægge sagen for Erhvervssygdomsudvalget.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20061103325"
        },
        {
            "displayName": "Entydig dokumentidentifikation",
            "displayValue": "BS008826"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11033"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "29/09/2006"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1205538-06"
        },
        {
            "displayName": "Stikord",
            "displayValue": "U-14-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}