{
    "id": 115282,
    "title": "For sen betaling af medlemsbidrag, slettelse, rykker- og sletteprocedure",
    "documentTypeId": "230",
    "isSagsforlobPeriodValid": true,
    "shortName": "AFG nr 10429 af 20/08/2007",
    "documentHtml": "<div class=\"bjelke\">Den fulde tekst</div><p class=\"Titel2\">For sen betaling af medlemsbidrag, slettelse, rykker- og sletteprocedure</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>A- kassen sendte den 19. september 2005 medlemmet et rykkerbrev, idet medlemmet ikke havde betalt kontingent for august 2005. Af rykkerbrevet fremgik det, at hvis medlemmet ikke betalte senest den 10. oktober 2005, ville han blive slettet som medlem af a-kassen.</div>\r\n        </p>\r\n        <p class=\"Tekst2\">\r\n          <div>I forbindelse med udfyldningen af en overflytningsblanket, oplyste a-kassen ved brev af 28. september 2005 til medlemmet, at medlemmet manglede at betale kontingent på 898 kr. A-kassen oplyste, at medlemmet ville blive slettet, hvis han ikke betalte det skyldige beløb, at overflytningen ville blive annulleret, samt at han ville miste sin anciennitet.</div>\r\n        </p>\r\n        <p class=\"Tekst2\">\r\n          <div>Den 30. september 2005 sendte a-kassen – efter telefonisk aftale – en opgørelse til medlemmet over det skyldige beløb.</div>\r\n        </p>\r\n        <p class=\"Tekst2\">\r\n          <div>Medlemmet var af den opfattelse, at a-kassens opgørelse over kontingentindbetalingen ikke var korrekt. Han mente tidligere at have indbetalt et beløb, som ikke var medtaget i opgørelsen.</div>\r\n        </p>\r\n        <p class=\"Tekst2\">\r\n          <div>A-kassen sendte et giroopkrævningskort lydende på 898 kr. med en betalingsfrist den 10. oktober 2005.</div>\r\n        </p>\r\n        <p class=\"Tekst2\">\r\n          <div>Den 15. oktober 2005 sendte a-kassen slettebrevet. Heraf fremgik, at medlemmet var blevet slettet som medlem af a-kassen den 1. august 2005, idet han ikke havde betalt restancer på 898 kr. for perioden 1. august 2005 til 30. september 2005. A-kassen gjorde desuden opmærksom på, at medlemskabet ville blive genoprettet, hvis medlemmet betalte det skyldige beløb senest den 12. november 2006.</div>\r\n        </p>\r\n        <p class=\"Tekst2\">\r\n          <div>A-kassen har ikke sendt et rykkerbrev for september 2005.</div>\r\n        </p>\r\n        <p class=\"Tekst2\">\r\n          <div>Den 17. oktober 2005 sendte a-kassen på ny opgørelsen over det skyldige beløb til medlemmet, idet han telefonisk samme dag oplyste, at han ikke havde modtaget førnævnte opgørelse. A-kassen sendte opgørelsen både pr. e-mail og pr. brev.</div>\r\n        </p>\r\n        <p class=\"Tekst2\">\r\n          <div>Den 21. november 2005 meddelte a-kassen medlemmet, at a-kassen havde konstateret, at han ikke havde betalt det skyldige beløb, og at medlemmet derfor var slettet af a-kassen.</div>\r\n        </p>\r\n        <p class=\"Tekst2\">\r\n          <div>Medlemmet har bl.a. anført i sin klage, at a-kassen ikke har oplyst ham om det skyldige beløbs eksakte størrelse, at a-kassen har anført dels forkert cpr.nr. og dels forkert adresse og navn, hvilket har givet anledning til forvirring, samt at a-kassen ikke har svaret på hans henvendelser og således ikke forholdt sig til hans bemærkninger.</div>\r\n        </p>\r\n        <p class=\"Tekst2\">\r\n          <div>Efter en konkret vurdering af sagen fandt nævnet ikke, at medlemmet skulle anses for slettet som medlem af a-kassen.</div>\r\n        </p>\r\n        <p class=\"Tekst2\">\r\n          <div>Nævnet lagde herved vægt på, at medlemmet henholdsvis den 30. september 2005 og den 17. oktober 2007 anmodede sin a-kasse om en detaljeret opgørelse over det skyldige beløb, og at medlemmet modtog denne opgørelse den 17. oktober 2007.</div>\r\n        </p>\r\n        <p class=\"Tekst2\">\r\n          <div>Nævnet lagde endvidere vægt på, at det af rykkerbrevet af 19. september 2005 fremgik, at medlemmet skulle betale 449 kr. i restance, at det i a-kassens brev af 28. september 2005 fremgik, at medlemmet skulle betale 898 kr. for at sikre sit medlemskab, og at det af opgørelsen vedlagt brev af 17. oktober 2007 fremgik, at medlemmet den 25. august 2005 indbetalte 449 kr. for perioden 1. august 2005 til 31. august 2005. Der var således skabt forvirring om, hvorvidt medlemmet havde indbetalt kontingent for august måned 2005.</div>\r\n        </p>\r\n        <p class=\"Tekst2\">\r\n          <div>Endelig har nævnet lagt vægt på, at a-kassen i slettebrevet af 15. oktober 2005 oplyste, at medlemmet var blevet slettet, fordi han ikke havde betalt det skyldige beløb på 898 kr.</div>\r\n        </p>\r\n        <p class=\"Tekst2\">\r\n          <div>Nævnet fandt på ovennævnte baggrund ikke, at medlemmets a-kasse med tilstrækkelig tydelighed havde oplyst medlemmet om, for hvilken periode han havde været i kontingentrestance, samt hvordan a-kassen var nået frem til det skyldige beløb på 898 kr.</div>\r\n        </p>\r\n      </div>\r\n      <p class=\"Tekst\">Nævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">Ankenævnet finder ikke, at De skal anses for slettet.</p>\r\n      <p class=\"Tekst\">Ankenævnet ændrer således direktoratets afgørelse af 7. juli 2006.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De ikke har betalt Deres medlemsbidrag for 2005,</p>\r\n        <p class=\"Liste1\"><span class=\"Liste1Nr\">–</span> a-kassen den 19. september 2005 sendte Dem et rykkerbrev med en restance på 449 kr., da De ikke havde betalt Deres kontingent for august måned rettidigt,</p>\r\n        <p class=\"Liste1\"><span class=\"Liste1Nr\">–</span> a-kassen den 28. september 2005 erindrede Dem om, at De manglede at betale kontingent. A-kassen opgjorde i den forbindelse beløbet til 898 kr. for perioden 1. august 2005 til 30. september 2005 og bemærkede at De ville blive udmeldt, hvis ikke De betalte det skyldige beløb,</p>\r\n        <p class=\"Liste1\"><span class=\"Liste1Nr\">–</span> a-kassen den 30. september sendte Dem et girokort lydende på kr. 898,- og med betalingsfrist den 10. oktober 2005,</p>\r\n        <p class=\"Liste1\"><span class=\"Liste1Nr\">–</span> a-kassen på Deres foranledning sendte en specifikation af kontingentopkrævninger/indbe­talinger,</p>\r\n        <p class=\"Liste1\"><span class=\"Liste1Nr\">–</span> a-kassen den 15. oktober 2005 sendte Dem et brev om, at De var slettet som medlem af a-kassen den 1. august 2005, fordi De ikke efter modtagelse af rykkerbrev af 19. september 2005 havde betalt det skyldige beløb på i alt 898 kr.,</p>\r\n        <p class=\"Liste1\"><span class=\"Liste1Nr\">–</span> det af slettebrevet fremgik, at medlemskabet kunne genoprettes, hvis De betalte 898 kr. senest den 12. november 2005,</p>\r\n        <p class=\"Liste1\"><span class=\"Liste1Nr\">–</span> a-kassen den 17. oktober 2005 genfremsendte specifikationen over opkrævede og indbetalte kontingentbeløb,</p>\r\n        <p class=\"Liste1\"><span class=\"Liste1Nr\">–</span> a-kassen den 21. november 2005 meddelte Dem, at a-kassen havde konstateret, at De ikke havde betalt det skyldige beløb, og at Deres medlemskab derfor ikke var genoprettet.</p>\r\n      </p>\r\n      <p class=\"Tekst\">Et medlem, der undlader at betale det fulde medlemsbidrag rettidigt, slettes som medlem af a-kassen med virkning fra det tidsrum, indtil hvilket medlemmet har betalt bidrag.</p>\r\n      <p class=\"Tekst\">Slettelse kan kun finde sted, hvis medlemmet ikke har betalt det skyldige medlemsbidrag senest 3 uger efter, at a-kassen skriftligt har rykket medlemmet for restancen. Brevet skal udtrykkeligt angive, at medlemmet vil blive slettet, hvis det skyldige medlemsbidrag ikke bliver betalt.</p>\r\n      <p class=\"Tekst\">Hvis det skyldige medlemsbidrag betales senest 4 uger efter, at medlemmet er blevet skriftligt underrettet om slettelsen, hæves slettelsen.</p>\r\n      <p class=\"Tekst\">Efter en konkret vurdering af sagen finder nævnet ikke, at De skal anses for slettet som medlem af a-kassen.</p>\r\n      <p class=\"Tekst\">Nævnet har herved lagt vægt på, at De henholdsvis den 30. september 2005 og den 17. oktober 2007 anmodede Deres a-kasse om en detaljeret opgørelse over det skyldige beløb, og at De modtog denne opgørelse den 17. oktober 2007.</p>\r\n      <p class=\"Tekst\">Nævnet har endvidere lagt vægt på, at det af rykkerbrevet af 19. september 2005 fremgik, at De skulle betale 449 kr. i restance, at det i a-kassens brev af 28. september 2005 fremgik, at De skulle betale 898 kr. for at sikre Deres medlemskab, og at det af opgørelsen vedlagt brevet af 17. oktober 2007 fremgik, at De den 25. august 2005 indbetalte 449 kr. for perioden 1. august 2005 til 31. august 2005. Der var således skabt forvirring om, hvorvidt De har indbetalt kontingent for august måned 2005, hvilket De ved brev af 26. oktober 2007 på ny oplyste overfor a-kassen ved at meddele, at De ikke var enig i a-kassens opgørelse.</p>\r\n      <p class=\"Tekst\">Endelig har nævnet lagt vægt på, at a-kassen i slettebrevet af 15. oktober 2005 oplyste, at De var blevet slettet, fordi De ikke havde betalt det skyldige beløb på 898 kr.</p>\r\n      <p class=\"Tekst\">Nævnet finder på ovennævnte baggrund ikke, at Deres a-kasse med tilstrækkelig tydelighed har oplyst Dem om, for hvilken periode De har været i kontingentrestance, samt hvordan a-kassen er nået frem til det skyldige beløb på 898 kr.</p>\r\n      <p class=\"Tekst\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 78 i lov om arbejdsløshedsforsikring mv., jf. lovbekendtgørelse nr. 874 af 11. september 2005,</p>\r\n        <p class=\"Liste1\"><span class=\"Liste1Nr\">–</span> §§ 8 og 9 i Arbejdsdirektoratets bekendtgørelse nr. 514 af 7. juni 2001 om betaling af medlems- og efterlønsbidrag til a-kasse.</p>\r\n      </p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">A-kassen</p>\r\n      <p class=\"Tekst\">Arbejdsdirektoratet, Stormgade 10, Postboks 1103, 1009 København K J.nr. 06-616-0010</p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v. jf. lovbekendtgørelse nr. 874 af 11. september 2005</span></p>\r\n      <p class=\"Tekst\"><span class=\"Bold\">§ 78.</span> Et medlem skal betale medlemsbidrag efter § 77 til de af kassen fastsatte tidspunkter. Medlemsbidraget skal vedrøre en nærmere angiven periode.</p>\r\n      <p class=\"Tekst\"><span class=\"Italic\">Stk. 2.</span> Et medlem, der undlader at betale det fulde medlemsbidrag rettidigt, bortset fra frivilligt efterlønsbidrag, jf. § 77, stk. 4, slettes som medlem af kassen med virkning fra det tidspunkt, indtil hvilket medlemmet har betalt bidrag, jf. dog stk. 3.</p>\r\n      <p class=\"Tekst\"><span class=\"Italic\">Stk. 3.</span> Slettelse kan kun finde sted, hvis medlemmet ikke har betalt det skyldige medlemsbidrag senest 3 uger efter, at kassen skriftligt har rykket medlemmet for restancen. Rykkerskrivelsen skal afsendes til de medlemmer, der ved den forudgående måneds afslutning ikke har betalt det fulde medlemsbidrag, der forfalder i denne måned. Skrivelsen skal udtrykkeligt angive, at medlemmet vil blive slettet, hvis det skyldige medlemsbidrag ikke bliver betalt.</p>\r\n      <p class=\"Tekst\"><span class=\"Italic\">Stk. 4.</span> Hvis det skyldige medlemsbidrag, jf. stk. 2 og 3, samt senere forfaldent medlemsbidrag betales senest 4 uger efter, at medlemmet er blevet skriftligt underrettet om slettelsen, hæves slettelsen.</p>\r\n      <p class=\"Tekst\"><span class=\"Italic\">Stk. 5.</span> Direktøren for Arbejdsdirektoratet kan bestemme, at fristen efter stk. 3, 1. pkt., forlænges for en kasse eller en gruppe af medlemmer af kassen, når særlige forhold medfører væsentlige vanskeligheder for medlemmerne ved at overholde fristen.</p>\r\n      <p class=\"Tekst\"><span class=\"Italic\">Stk. 6.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler om anvendelsen af bestemmelserne i stk. 1-5, herunder regler om udelukkelse fra ret til dagpenge m.v. for medlemmer, der har undladt at betale medlemsbidrag rettidigt, og om tilbagebetaling af medlemsbidrag.</p>\r\n      <p class=\"Tekst\"><span class=\"Italic\">Stk. 7.</span> Undlader et medlem at betale frivilligt efterlønsbidrag, jf. § 77, stk. 4, rettidigt, skal kassen rykke medlemmet for restancen. I rykkerbrevet skal det udtrykkeligt anføres, at undladelse af at betale efterlønsbidraget kan medføre, at medlemmet mister retten til efterløn. Direktøren for Arbejdsdirektoratet fastsætter efter forhandling med Beskæftigelsesrådet nærmere regler herom.</p>\r\n      <p class=\"Tekst\"><span class=\"Italic\">Stk. 8.</span> Arbejdsløshedskassen kan i forbindelse med udsendelse af rykkerskrivelse, jf. stk. 3 og 7, opkræve et restancegebyr. Direktøren for Arbejdsdirektoratet fastsætter efter forhandling med Beskæftigelsesrådet nærmere regler herom.</p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 514 af 7. juni 2001 om betaling af medlems- og efterlønsbidrag til en a-kasse</span></p>\r\n      <p class=\"Tekst\">Kapitel 4</p>\r\n      <p class=\"Tekst\"><span class=\"Italic\">Rykker- og sletteproceduren for medlemsbidraget</span></p>\r\n      <p class=\"Tekst\"><span class=\"Italic\">Rykkerproceduren</span></p>\r\n      <p class=\"Tekst\"><span class=\"Bold\">§ 8.</span> Betaler man ikke medlemsbidraget til tiden, skal a-kassen sende et rykkerbrev.</p>\r\n      <p class=\"Tekst\"><span class=\"Italic\">Stk. 2.</span> A-kassen skal sende brevet, når den konstaterer, at man ved den forudgående måneds afslutning ikke har betalt hele det bidrag, der skulle betales i denne måned. Opkræver a-kassen et restancegebyr, skal dette pålægges alle medlemmer, der ikke har betalt bidraget, inden brevet sendes. Restancegebyret må ikke fremstå som en del af medlemsbidraget.</p>\r\n      <p class=\"Tekst\"><span class=\"Italic\">Stk. 3.</span> A-kassen skal i brevet klart skrive, at man vil blive slettet, hvis medlemsbidraget til a-kassen ikke bliver betalt senest 3 uger efter, at brevet er sendt, jf. dog § 9, stk. 3, om genoprettelse af medlemskabet.</p>\r\n      <p class=\"Tekst\"><span class=\"Italic\">Stk. 4.</span> Betaler man medlemsbidraget til a-kassen, kan man ikke slettes som medlem af denne, selvom man ikke betaler det faglige kontingent.</p>\r\n      <p class=\"Tekst\"><span class=\"Italic\">Stk. 5.</span> A-kassen skal kunne dokumentere, at brevet er sendt.</p>\r\n      <p class=\"Tekst\"><span class=\"Italic\">Slettelse og genoprettelse af medlemskabet</span></p>\r\n      <p class=\"Tekst\"><span class=\"Bold\">§ 9.</span> Betaler man ikke medlemsbidraget inden udløbet af betalingsfristen på 3 uger, jf. § 8, stk. 3, skal a-kassen straks sende et brev om, at man slettes som medlem af a-kassen. Man slettes fra det tidspunkt, hvortil man har betalt.</p>\r\n      <p class=\"Tekst\"><span class=\"Italic\">Stk. 2.</span> A-kassen skal skrive i slettebrevet, at medlemskabet bliver genoprettet, hvis man senest 4 uger efter at brevet er sendt, betaler det opkrævede bidrag, samt de bidrag, der senere skulle have været betalt.</p>\r\n      <p class=\"Tekst\"><span class=\"Italic\">Stk. 3.</span> Betaler man, hvad man skylder senest 4 uger efter, at a-kassen har sendt brevet, genoprettes medlemskabet. Betaler man det opkrævede bidrag senest den dag, brevet sendes, genoprettes medlemskabet.</p>\r\n      <p class=\"Tekst\"><span class=\"Italic\">Stk. 4.</span> Betaler man bidraget efter udløbet af betalingsfristen på 3 uger i rykkerbrevet, og får man sit medlemskab genoprettet, får man en karantæne, jf. § 10, stk. 1.</p>\r\n      <p class=\"Tekst\"><span class=\"Italic\">Stk. 5.</span> A-kassen skal kunne dokumentere, at brevet er sendt.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/03/2008"
        },
        {
            "displayName": "Accession",
            "displayValue": "X20071042901"
        },
        {
            "displayName": "Entydig dokumentidentifikation",
            "displayValue": "BE002743"
        },
        {
            "displayName": "Dato for indlæggelse",
            "displayValue": "06/03/2008"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10429"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "20/08/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "5100703-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}