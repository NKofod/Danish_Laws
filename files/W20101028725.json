{
    "id": 153189,
    "title": "Ankestyrelsens principafgørelse 106-10 om sygedagpenge - uarbejdsdygtighed - oplysningsgrundlag",
    "documentTypeId": "240",
    "isSagsforlobPeriodValid": true,
    "shortName": "KEN nr 10287 af 30/04/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 106-10 om sygedagpenge - uarbejdsdygtighed - oplysningsgrundlag</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En oplysning fraansøgers egen læge om, at ansøger søgte arbejde med skånehensyn, og at han ikke var fuldt uarbejdsdygtig kunne ikke i sig selv medføre en standsning af sygedagpenge,idet der ikke var nærmere redegjort for vurderingen af, at ansøger ikke var fuldt uarbejdsdygtig, ligesom der ikke var redegjort for de nærmere omstændigheder for jobsøgningen.</p>\r\n   <p class=\"TekstGenerel\">Ankestyrelsen lagde endviderevægt på ansøgerens oplysninger om, at han ventede på hospitalsundersøgelse, at der ikke var behandlingsmuligheder for sygdommen, at prognosen var usikker og at han syntes, det gik den forkerte vej.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sygedagpenge - lov nr. 563 af 9. juni 2006 - § 7, stk. 1</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Afgørelse i NNs sag om standsning af sygedagpenge</p>\r\n<p>Ankestyrelsens Beskæftigelsesudvalg har i møde truffet afgørelse i NNs sag om uarbejdsdygtighedsbegrebet i sygedagpengelovens § 7, stk. 1.</p>\r\n<p>Resultatet er</p>\r\n<p>• Nævnets afgørelse tiltrædes</p>\r\n<p>Det betyder, at kommunen skal træffe en ny afgørelse i sagen, som besluttet af Beskæftigelsesankenævnet.</p>\r\n<p>Vi er således kommet til samme resultat som Beskæftigelsesankenævnet i Statsforvaltningen YY.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Sagen er ikke tilstrækkeligt oplyst til, at det kan vurderes, hvorvidt betingelserne for at standse udbetalingen af sygedagpenge pr. 25. januar 2010 var opfyldt.</p>\r\n<p>Vi finder således, at en oplysning fra egen læge om, at NN søgte arbejde og at han ikke var fuldt uarbejdsdygtig ikke i sig selv kan medføre en standsning af sygedagpengene.</p>\r\n<p>Vi har lagt vægt på, at der ikke er nærmere redegjort for vurderingen af, at NN ikke var fuldt uarbejdsdygtig ligesom der ikke er redegjort for de nærmere omstændigheder for jobsøgningen.</p>\r\n<p>Vi har endvidere lagt vægt på oplysningerne i journalnotat af 6. januar 2009, hvoraf det fremgår, at NN oplyste, at han ventede på hospitalsundersøgelse i marts/april, at der ikke var behandlingsmuligheder for sygedommen, at prognosen var usikker og at han syntes det gik den forkerte vej.</p>\r\n<p>Vi har lagt til grund, at NN den 28. oktober 2008 blev sygemeldt grundet lungesygdommen sarcoidose.</p>\r\n<p>Vi har endvidere lagt til grund, at der på tidspunktet for standsningen forelå en erklæring fra egen læge, hvoraf det fremgik, at NN ikke var fuldt uarbejdsdygtig, og at han kunne påtage sig andet arbejde blot med skånehensyn. Af lægens erklæring fremgik endvidere, at NN søgte arbejde.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Kommunen har oplyst, at egen læge har vurderet, at NN kan påtage sig arbejde, der ikke er fysisk belastende, og at NN søger arbejde.</p>\r\n<p>Vi henviser til begrundelsen for afgørelsen.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da Beskæftigelsesankenævnet traf afgørelse i sagen</p>\r\n<p>• Beskæftigelsesankenævnets afgørelse af 23. marts 2009</p>\r\n<p>• Klagen til Ankestyrelsens Beskæftigelsesudvalg af 13. maj 2009, samt brev af 11. august 2009</p>\r\n<p>• Beskæftigelsesankenævnets genvurdering</p>\r\n<p>Kommunen traf 21. januar 2009 afgørelse om stop af sygedagpengeudbetaling. Kommunen henviste til oplysninger fra egen læge om, at borger søgte arbejde med mindre belastende funktioner. Vurderingen af uarbejdsdygtigheden var foretaget på et bredt grundlag, dvs. om sygdommen afskar modtager fra passende arbejde i øvrigt.</p>\r\n<p>Nævnets hjemviste ved afgørelse af 23. marts 2009 sagen til kommunen.</p>\r\n<p>Nævnet har begrundet afgørelsen med, at sagen er tilstrækkeligt oplyst til, at nævnet kan tage stilling til om betingelserne for standsning er opfyldt. Det fremgår ikke tilstrækkeligt tydeligt på hvilken måde sygdommen påvirker arbejdsevne. Kommunen skal indhente oplysninger om helbredsmæssige forhold på standsningstidspunktet.</p>\r\n<p>Kommunen har klaget over nævnets afgørelse.</p>\r\n<p>I klagen til Ankestyrelsen er det anført, at afgørelsen fra nævnet ikke i overensstemmelse med vejledningen om sygedagpenge pkt. 36.3. Egen læge har vurderet at borgeren kan påtage sig arbejde, der ikke er fysisk belastende og at borgeren aktivt søger job, der ikke er fysisk belastende.</p>\r\n<p>Nævnet har ved genvurdering bemærket, at da raskmeldt af kommunen indenfor 3 mdr. skal vurdering foretages i forhold til hidtidigt beskæftigelsesområde.</p>\r\n<p>Ankestyrelsens lægekonsulent har vejledt om de lægelige spørgsmål i sagen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20101028725"
        },
        {
            "displayName": "Entydig dokumentidentifikation",
            "displayValue": "BS005993"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10287"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "30/04/2010"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 7200134-09"
        },
        {
            "displayName": "Stikord",
            "displayValue": "106-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}