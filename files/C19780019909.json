{
    "id": 74182,
    "title": "Cirkulære om enkeltkursusordningen ved lærerseminarierne (Til seminarierektorerne) ",
    "documentTypeId": "140",
    "isSagsforlobPeriodValid": false,
    "shortName": "CIR nr 199 af 20/09/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om enkeltkursusordningen ved  \r\n\r\n lærerseminarierne </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til seminarierektorerne) </P>  \r\n\r\n<P>Efter § 2 i lov nr. 218 af 24. maj 1978 om kursusvirksomhed m.v. ved  \r\n\r\n seminarier, der uddanner lærere til folkeskolen, kan seminarierne efter  \r\n\r\n regler, der fastsættes af undervisningsministeren, tilbyde lærere og andre  \r\n\r\n interesserede at deltage i undervisning og prøver, der indgår i uddannelsen  \r\n\r\n af lærere til folkeskolen. </P>  \r\n\r\n<P>I henhold hertil fastsættes følgende: </P>  \r\n\r\n<P> 1. Ordningens omfang. </P>  \r\n\r\n<P>a. Enkeltkursusordningen omfatter alle fag og kurser, der indgår i  \r\n\r\n læreruddannelsen, herunder praktisk skolegerning i tilknytning til den  \r\n\r\n undervisning, som den pågældende deltager i på seminariet, og i et hertil  \r\n\r\n svarende omfang. </P>  \r\n\r\n<P>b. Der kan kun optages enkeltkursusstuderende i det omfang, hvori der er  \r\n\r\n ledige pladser på det pågældende hold. Enkeltkursusordningen kan således ikke  \r\n\r\n begrunde oprettelsen af nye eller flere hold. </P>  \r\n\r\n<P>c. Det påhviler det enkelte seminarium selv at formidle information om den  \r\n\r\n undervisning, der tilbydes som led i enkeltkursusordningen.Seminariet  \r\n\r\n beskriver for det enkelte fag eller kursus de forudsætninger, der er lagt til  \r\n\r\n grund ved undervisningens tilrettelæggelse. </P>  \r\n\r\n<P> 2. Adgangen til at deltage i undervisningen. </P>  \r\n\r\n<P>a. Adgang til at blive optaget som enkeltkursusstuderende har enhver, der  \r\n\r\n er fyldt 18 år, og som ikke er ordinær studerende ved et lærerseminarium.  \r\n\r\n</P>  \r\n\r\n<P>b. Hvis et seminarium ikke kan optage alle ansøgere til et fag eller  \r\n\r\n kursus, optages ansøgerne i tilmeldingsrækkefølge. </P>  \r\n\r\n<P>c. En enkeltkursusstuderende kan i det enkelte semester ikke deltage i  \r\n\r\n mere end tre fag eller kurser. </P>  \r\n\r\n<P> 3. Eksamen eller anden form for faglig vurdering. </P>  \r\n\r\n<P>a. De enkeltkursusstuderende har ret - men ikke pligt - til at deltage i  \r\n\r\n prøver eller anden faglig vurdering, der hører til det fag eller finder sted  \r\n\r\n på de tidspunkter, der er fastsat for de øvrige deltagere i faget eller  \r\n\r\n kurset. </P>  \r\n\r\n<P>b. Der gælder de samme begrænsninger for enkeltkursusstuderende som for  \r\n\r\n ordinære studerede med hensyn til det antal gange, man kan deltage i et  \r\n\r\n undervisningsforløb. </P>  \r\n\r\n<P> 4. Bevis for deltagelse. </P>  \r\n\r\n<P>a. Den enkeltkursusstuderende har krav på bevis for bestået prøve eller  \r\n\r\n anden faglig vurdering, ligesom den enkeltkursusstuderende, hvis der er  \r\n\r\n mødepligt, har krav på bevis for tilstrækkelig tilstedeværelse. </P>  \r\n\r\n<P>b. Der vil desuden kunne udstedes tilstedeværelsesbeviser for deltagelse i  \r\n\r\n fag eller kurser, hvortil der ikke er mødepligt, såfremt den pågældende har  \r\n\r\n været til stedet i mindst 4/5 af undervisningstimerne. </P>  \r\n\r\n<P>c. Det bør tilkendegives de pågældende, at de aflagte prøver m.v. ikke i  \r\n\r\n sig selv giver adgang til at søge ansættelse i folkeskolen. </P>  \r\n\r\n<P> 5. Andre bestemmelser. </P>  \r\n\r\n<P>a. Deltagelse i undervisningen er gratis, jfr. lovens § 5, stk. 1. </P>  \r\n\r\n<P>b. enkeltkursusstuderende er ikke stemmeberettigede eller valgbare ved  \r\n\r\n valg til de faste råd og udvalg ved seminariet, jfr. lovens § 4. </P>  \r\n\r\n<P>c. Efter hvert undervisningsårs begyndelse indsendes indberetning til  \r\n\r\n direktoratet om antallet af ansøgere til og optagne på de tilbudte fag og  \r\n\r\n kurser. Endvidere afgives efter undervisningsårets afslutning en samlet  \r\n\r\n indberetning om forløbet af enkeltkursusordningen i det pågældende  \r\n\r\n undervisningsår. </P>  \r\n\r\n<P> 6. Ikrafttræden. </P>  \r\n\r\n<P>a. Cirkulæret har virkning fra den 1. august 1978. </P>  \r\n\r\n<P>b. Samtidig bortfalder de ved direktoratets skrivelse af 24. september  \r\n\r\n 1975 fastsatte særlige regler om optagelse af ikke-seminarieuddannede lærere  \r\n\r\n på seminariernes hold i liniefag og pædagogiske specialer. </P>  \r\n\r\n<P>Undervisningsministeriet </P>  \r\n\r\n<P>Direktoratet for folkeskolen, folkeoplysning, seminarier m.v., den 20.  \r\n\r\n september 1978. </P>  \r\n\r\n<P>Asger Baunsbak-Jensen </P>  \r\n\r\n<P>/Tage Kampmann </P>  \r\n\r\n</DIV>",
    "isHistorical": true,
    "editorialNotes": [
        "(* 1) Cirkulæret er bortfaldet ved den nye læreruddannelseslov, jf. Z LOV nr 410 af 06/06/1991"
    ],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/01/1979"
        },
        {
            "displayName": "Accession",
            "displayValue": "C19780019909"
        },
        {
            "displayName": "Entydig dokumentidentifikation",
            "displayValue": "CM033386"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "01/10/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "199"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "20/09/1978"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Forskningsafdelingen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}