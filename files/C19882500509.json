{
    "id": 42150,
    "title": "Kundgørelse for Forsvaret B.2-1988. BESTEMMELSER for timebetaling m.v. ved de under Forsvarskommandoen hørende skoler. ",
    "documentTypeId": "140",
    "isSagsforlobPeriodValid": false,
    "shortName": "CIR nr 25005 af 01/02/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kundgørelse for Forsvaret B.2-1988. BESTEMMELSER  \r\n\r\n for timebetaling m.v. ved de under Forsvarskommandoen hørende skoler. </H1>  \r\n\r\n<P></P>  \r\n\r\n<BR>  \r\n\r\n<P>Kundgørelse for forsvaret. B. 2-1988. </P>  \r\n\r\n<P>B E S T E M M E L S E R </P>  \r\n\r\n<P>for </P>  \r\n\r\n<P> timebetaling m. v. ved de under Forsvarskommandoen hørende skoler. </P>  \r\n\r\n<P CLASS=PUNKT> <B>1.</B> Bestemmelserne i denne kundgørelse omfatter  \r\n\r\n timelønnet undervisningsvirksomhed ved de under Forsvarskommandoen hørende  \r\n\r\n skoler og kursus, herunder skoler og kursus under værnene, jf. Kundgørelse  \r\n\r\n for Forsvaret B. 17 - 1987. </P>  \r\n\r\n<P>Efter Forsvarsministeriets nærmere bestemmelse er skoler og kursus under  \r\n\r\n de af Forsvarsministeriet underlagte øvrige myndigheder endvidere omfattet af  \r\n\r\n nærværende bestemmelser. </P>  \r\n\r\n<P>Undtaget er elementær mandskabsuddannelse eller anden dertil svarende  \r\n\r\n praktisk uddannelse, der måtte være henlagt til ovennævnte skoler. </P>  \r\n\r\n<P>2. Finansministeriets cirkulære af 21. september 1987 om  vederlæggelse  \r\n\r\n m.v. af timelønnet undervisning. </P>  \r\n\r\n<P>2.1. Efter stedfundne drøftelser med Akademikernes Centralorganisation,  \r\n\r\n Statstjenestemændenes Centralorganisationer I og II og Lærernes  \r\n\r\n Centralorganisation fastsættes nedenstående regler for vederlæggelse m.v. af  \r\n\r\n timelønnet undervisning inden for områder, hvor undervisning varetages af  \r\n\r\n lærere, der ikke er aflønnet med tjenestemandsløn, overenskomstløn, honorar  \r\n\r\n el. lign., men som vederlægges med en timelønssats pr. arbejdstime. </P>  \r\n\r\n<P> Bmk.: </P>  \r\n\r\n<P>Timebetaling m.v. i henhold til nærværende bestemmelser ydes til civilt og  \r\n\r\n militært personel med ansættelse under Forsvarsministeriets område, der ved  \r\n\r\n merarbejde påtager sig undervisning m.v. ved forsvarets skoler, samt til  \r\n\r\n personel, der ikke er ansat i en hovedstilling under Forsvarsministeriets  \r\n\r\n område, og som ansættes som timelærere. </P>  \r\n\r\n<P>2.2. Ansættelse til undervisning indplaceret efter satserne I-III kan ikke  \r\n\r\n finde sted for personer, der i ansættelsesperioden er fuldtidsbeskæftiget  \r\n\r\n andetsteds. Hvor hensynet til undervisningens tilrettelæggelse, gennemførelse  \r\n\r\n eller niveau gør det påkrævet, kan sådan ansættelse dog finde sted efter  \r\n\r\n aftale herom mellem vedkommende undervisningsinstitution og den  \r\n\r\n forhandlingsberettigede organisation. Kan enighed om aftale ikke opnås,  \r\n\r\n forelægges sagen for ressortministeriet til endelig afgørelse. </P>  \r\n\r\n<P>En person, der er fuldtidsbeskæftiget andetsteds, kan dog udføre  \r\n\r\n timelønnet undervisning m.v. efter dette cirkulære, når arbejdstimetallet er  \r\n\r\n mindre end 50 pr. semester. </P>  \r\n\r\n<P> Bmk.: </P>  \r\n\r\n<P>De nærmere bestemmelser for anvendelse af den nævnte dispensationsregel  \r\n\r\n fastsættes af Forsvarskommandoen. I tilfælde, hvor enighed om aftale ikke  \r\n\r\n opnås med vedkommende forhandlingsberettigede organisation, forventes  \r\n\r\n spørgsmålet forelagt Forsvarsministeriet til afgørelse. Det er imidlertid en  \r\n\r\n betingelse for dispensation for enkeltpersoner, at undervisningen forinden  \r\n\r\n har været tilbudt ved offentligt opslag, herunder i fagblade, så vidt muligt  \r\n\r\n 3 måneder før undervisningens påbegyndelse. </P>  \r\n\r\n<P>2.3. Timelønnen pr. arbejdstime for de forskellige undervisningsområder,  \r\n\r\n der efter en forudgående vurdering af undervisningens niveau med  \r\n\r\n Finansministeriets godkendelse er blevet henført til en af nedenstående  \r\n\r\n timelønssatser I-VII, fastsættes som følger, idet den tid, der forudsættes  \r\n\r\n normalt at medgå til forberedelse pr. undervisningstime på det pågældende  \r\n\r\n undervisningsniveau, tillige er anført: </P>  \r\n\r\n<PRE>  \r\n\r\n    Sats  Pr. 1/4-87  Pr. 1/4-88  Forberedelsestid  \r\n\r\n                kr.          kr.          minutter  \r\n\r\n    I          120,59       121,73           90  \r\n\r\n    II         120,59       121.73           60  \r\n\r\n    III        120,59       121.73           40  \r\n\r\n    IV         105,10       106,10           40  \r\n\r\n    V          102,10       103,07           25  \r\n\r\n    VI          94,34        95,34           15  \r\n\r\n    VII         87,81        88,79            0.  \r\n\r\n</PRE>  \r\n\r\n<P> Bmk.: </P>  \r\n\r\n<P>Henføring af fag m.v. til ovenstående timelønssatser I-VII fastsættes af  \r\n\r\n Forsvarskommandoen i overensstemmelse med den enkelte uddannelses og det  \r\n\r\n deltagende personels gradsmæssige niveau. </P>  \r\n\r\n<P>For undervisning på kurser for militært personel af forskellige grader  \r\n\r\n ydes timebetaling efter den for laveste grad gældende sats.  \r\n\r\n Forsvarskommandoen kan efter omstændighederne dispensere fra denne regel.  \r\n\r\n</P>  \r\n\r\n<P>Ved udgående praktiske øvelser, ekskursioner og forevisninger, der  \r\n\r\n tilrettelægges og ledes af timelærere som et led i undervisningsplanen for  \r\n\r\n vedkommende fag, ydes der ikke timebetaling, men der kan - udover hvad der i  \r\n\r\n øvrigt måtte tilkomme vedkommende lærer af særlige ydelser ydes ham et  \r\n\r\n særligt vederlag, for så vidt udrykningen er forbundet med et væsentligt  \r\n\r\n arbejde fra lærerens side. </P>  \r\n\r\n<P>Vederlaget, der i hvert enkelt tilfælde fastsættes af vedkommende skole,  \r\n\r\n skal være afpasset efter varigheden af den præsterede arbejdsydelse og må  \r\n\r\n højst andrage et beløb pr. dag, svarende til sædvanlig timebetaling for 3  \r\n\r\n timers undervisning. </P>  \r\n\r\n<P>Der kan ikke ydes timebetaling eller vederlag til personel på de  \r\n\r\n tjenestesteder, der medvirker ved øvelsers, ekskursioners eller  \r\n\r\n forevisningers gennemførelse. </P>  \r\n\r\n<P>2.4. Timelønssatserne i dette cirkulære forhøjes pr. 1. april 1987 med  \r\n\r\n 8,5435 pct. og pr. 1. april 1988 med yderligere 2,4857 pct. </P>  \r\n\r\n<P>Pr. 1. september 1988 og 1. september 1990 forhøjes de på disse  \r\n\r\n tidspunkter gældende satser yderligere med henholdsvis 2,63 pct. og 2,70 pct.  \r\n\r\n i forbindelse med arbejdstidsforkortelserne på det offentlige aftaleområde.  \r\n\r\n</P>  \r\n\r\n<P>Pr. 1. april i årene 1987, 1988, 1989 og 1990 foretages desuden eventuel  \r\n\r\n ekstraordinær lønregulering af den aktuelle løn i overensstemmelse med den  \r\n\r\n for statens tjenestemænd gældende lønjusteringsaftale. </P>  \r\n\r\n<P> Bmk.: </P>  \r\n\r\n<P>De i pkt. 2.3. anførte beløb reguleres i henhold til de i pkt. 2.4  \r\n\r\n fastsatte bestemmelser. De regulerede beløb fremgår af Kundgørelse for  \r\n\r\n Forsvaret A. </P>  \r\n\r\n<P>2.5. Såfremt den til undervisningen nødvendige forberedelsestid er  \r\n\r\n væsentlig mindre end den under pkt. 2.3 forudsatte forberedelsestid, vil den  \r\n\r\n kunne nedsættes eller helt bortfalde efter aftale mellem den  \r\n\r\n forhandlingsberettigede organisation og vedkommende fagministerium eller -  \r\n\r\n efter bemyndigelse fra dette - pågældende undervisningsinstitution. </P>  \r\n\r\n<P> Bmk.: </P>  \r\n\r\n<P>Nedsættelse eller bortfald af den i pkt. 2.5. forudsatte forberedelsestid  \r\n\r\n fastsættes af Forsvarskommandoen efter aftale med den forhandlingsberettigede  \r\n\r\n organisation. </P>  \r\n\r\n<P>2.6. Tidsforbruget for opgavestillelse, der ikke indgår i den løbende  \r\n\r\n undervisning, herunder eksamensopgaver, betales alene med den for det  \r\n\r\n pågældende fag fastsatte arbejdstimelønssats. </P>  \r\n\r\n<P>2.7. For opgaveretning ydes ligeledes alene den for det pågældende fag  \r\n\r\n fastsatte arbejdstimelønssats for den tid, der medgår til retning af  \r\n\r\n opgaverne. Dette gælder også for dem, der alene antages til opgaveretning.  \r\n\r\n Det forudsættes herved, at vederlaget for opgaveretning som hidtil omregnes  \r\n\r\n på grundlag af særligt fastsatte normer til en betaling pr. opgave, opgavesæt  \r\n\r\n el.lign. </P>  \r\n\r\n<P>2.8. For mundtlig eksamination ydes der eksaminator pr. medgået time den  \r\n\r\n for det pågældende fag fastsatte arbejdstimelønssats med tillæg af  \r\n\r\n forberedelsestid svarende til den i pkt. 2.3. anførte maksimale  \r\n\r\n forberedelsestid, dog for så vidt angår sats højst 60 minutter. Der ydes  \r\n\r\n betaling for mindst 1 eksaminationstime. </P>  \r\n\r\n<P>2.9. For deltagelse i møder i kollegiale organer ydes ikke særskilt  \r\n\r\n betaling. </P>  \r\n\r\n<P> Bmk.: </P>  \r\n\r\n<P>Der kan ikke ydes særskilt betaling for f.eks. møder i faggrupperne på  \r\n\r\n forsvarets skoler eller for hvervet som faggruppeleder m.v. </P>  \r\n\r\n<P>2.10. Til timelønningerne ydes en feriegodtgørelse på 12,5 pct. </P>  \r\n\r\n<P>Anvendes timelønssatserne til vederlæggelse af de ved  \r\n\r\n undervisningsinstitutionen fastansatte læreres eventuelle merarbejde, jf.  \r\n\r\n nedenfor under pkt. 2.15., ydes dog feriegodtgørelse i henhold til  \r\n\r\n vedkommende overenskomst m.v. </P>  \r\n\r\n<P>2.11. De anførte satser vil som hidtil kun kunne anvendes inden for  \r\n\r\n undervisningsområder, der forud med Finansministeriets godkendelse er  \r\n\r\n indplaceret på de tilsvarende hidtil gældende satser. </P>  \r\n\r\n<P>2.12. Såfremt der ved en timelønnet lærers ansættelse inden for et  \r\n\r\n undervisningsår er aftalt en undervisningsperiode på 4 måneder eller derover  \r\n\r\n eller et undervisningstimetal på 50 eller derover, ydes der: </P>  \r\n\r\n<UL CLASS=PLAIN-LIST>  \r\n\r\n<LI>a) Løn under sygdom, der kan kræves dokumenteret ved lægeattest, for det  \r\n\r\n antal arbejdstimer, der ville være forbundet med den undervisning, som  \r\n\r\n læreren på grund af sygdommen har været ude af stand til at varetage. </LI>  \r\n\r\n</UL>  \r\n\r\n<P>Sådan sygeløn kan højst ydes i 3 måneder inden for 12 på hinanden følgende  \r\n\r\n måneder. </P>  \r\n\r\n<P>For personer, der i ansættelsesperioden er fuldtidsbeskæftiget andetsteds,  \r\n\r\n eller som incl. den timelønnede beskæftigelse har mere end fuld  \r\n\r\n beskæftigelsesgrad, gælder, at aflyste timer i videst muligt omfang skal  \r\n\r\n søges læst senere, og at der for timer, der tidligere er betalt med sygeløn,  \r\n\r\n ikke ydes ny betaling. </P>  \r\n\r\n<UL CLASS=PLAIN-LIST>  \r\n\r\n<LI>b) Hel eller delvis tjenestefrihed uden lønafkortning til pasning af et  \r\n\r\n sygt barn, når </LI>  \r\n\r\n<LI>1) det er barnets første sygedag, </LI>  \r\n\r\n<LI>2) hensynet til barnets forhold gør dette nødvendigt, </LI>  \r\n\r\n<LI>3) forholdene på tjenestestedet tillader det, </LI>  \r\n\r\n<LI>4) barnet er under 18 år, og </LI>  \r\n\r\n<LI>5) barnet er hjemmeværende. </LI>  \r\n\r\n</UL>  \r\n\r\n<P>Sygelisten suppleres med oplysning om fravær på grund af barns første  \r\n\r\n sygedag. </P>  \r\n\r\n<P>Ordningen kan for den enkelte inddrages ved misbrug. </P>  \r\n\r\n<P>For personer, der i ansættelsesperioden er fuldtidsbeskæftiget andetsteds,  \r\n\r\n eller som incl. den timelønnede beskæftigelse har mere end fuld  \r\n\r\n beskæftigelsesgrad, gælder samme regler om læsning af aflyste timer som nævnt  \r\n\r\n ovenfor under a). </P>  \r\n\r\n<UL CLASS=PLAIN-LIST>  \r\n\r\n<LI>c) Løn under barsel og adoption efter de for statens tjenestemænd  \r\n\r\n gældende regler. </LI>  \r\n\r\n</UL>  \r\n\r\n<P>Denne bestemmelse gælder ikke for personer, der i ansættelsesperioden er  \r\n\r\n fuldtidsbeskæftiget andetsteds. Til personer, der er deltidsbeskæftiget  \r\n\r\n andetsteds, ydes der ikke løn under barsel og adoption i det omfang den  \r\n\r\n pågældende incl. den timelønnede beskæftigelse har mere end fuld  \r\n\r\n beskæftigelsesgrad. </P>  \r\n\r\n<P>Løn under barsel og adoption kan dog længst ydes indtil  \r\n\r\n ansættelsesperiodens udløb. </P>  \r\n\r\n<P>2.13. Det arbejdstimetal, der er forbundet med en timelønnet lærers  \r\n\r\n undervisning, kan pr. semester eller halvår ikke overstige 250 timer,  \r\n\r\n svarende til 500 timer årlig. </P>  \r\n\r\n<P>Såfremt det af hensyn til undervisningens tilrettelæggelse eller  \r\n\r\n gennemførelse er nødvendigt at overdrage en timelønnet lærer et højere  \r\n\r\n arbejdstimetal end foran nævnt, kan der efter særlig aftale mellem  \r\n\r\n vedkommende undervisningsinstitution og den forhandlingsberettigede  \r\n\r\n organisation fastsættes et højere arbejdstimetal, der dog højst kan udgøre  \r\n\r\n 780 timer årlig. </P>  \r\n\r\n<P>Motiveret anmodning om indgåelse af sådan aftale fremsættes over for  \r\n\r\n vedkommende organisation, så vidt muligt 2 måneder før undervisningen  \r\n\r\n påbegyndes. </P>  \r\n\r\n<P> Bmk.: </P>  \r\n\r\n<P>Timelærere med hovedbeskæftigelse under Forsvarsministeriets område kan  \r\n\r\n højst mod betaling udøve timelønnet undervisningsvirksomhed ved en eller  \r\n\r\n flere skoler i indtil 16 timer indenfor en 4 ugers periode. </P>  \r\n\r\n<P>Forsvarskommandoen kan - efter indstilling i det enkelte tilfælde -  \r\n\r\n godkende en planlægningsperiode på indtil 12 uger, således at der f.eks. i  \r\n\r\n særlige tilfælde (internatskurser o.l.) kan udøves timelønnet  \r\n\r\n undervisningsvirksomhed i indtil 48 timer indenfor en 12 ugers periode. </P>  \r\n\r\n<P>Aftale om dispensation vedrørende timelærere, der ikke er ansat under  \r\n\r\n Forsvarsministeriets område, indgås mellem Forsvarskommandoen og den  \r\n\r\n forhandlingsberettigede organisation. Deltidsansættelse på mere end 780  \r\n\r\n arbejdstimer årlig kan ikke ske i henhold til nærværende bestemmelse. Ønsker  \r\n\r\n om ansættelse på deltid med et større arbejdstimetal end 780 timer forelægges  \r\n\r\n af Forsvarskommandoen for Forsvarsministeriet. (Det bemærkes, at  \r\n\r\n deltidsbeskæftigelse på mere end 1.014 timer årlig forudsætter, at der  \r\n\r\n særskilt er oprettet en stilling). </P>  \r\n\r\n<P>2.14. Såfremt en timelærers ansættelse må påregnes at ville vare 4 måneder  \r\n\r\n eller derover, skal der forud for ansættelsen træffes skriftlig aftale om  \r\n\r\n ansættelsesvilkårene, herunder om arbejdets omfang og løn samt  \r\n\r\n ansættelsesperiode og opsigelsesvarsel. </P>  \r\n\r\n<P> Bmk.: </P>  \r\n\r\n<P>Ansættelse af timelønnede lærere med hovedstilling under  \r\n\r\n Forsvarsministeriets område finder sted efter internt stillingsopslag. Der  \r\n\r\n udfærdiges en ansættelseskontrakt og fastsættes tjenesteomlægning m.v. efter  \r\n\r\n Forsvarskommandoens nærmere bestemmelse. </P>  \r\n\r\n<P>Ansættelse af timelærere med anden hovedstilling finder sted efter ovenfor  \r\n\r\n nævnte bestemmelse. Genpart af ansættelseskontrakt tilsendes  \r\n\r\n Forsvarskommandoen. </P>  \r\n\r\n<P>2.15. De anførte timelønssatser kan ikke uden særskilt aftale herom mellem  \r\n\r\n vedkommende fagministerium og den forhandlingsberettigende organisation finde  \r\n\r\n anvendelse til vederlæggelse af de ved undervisningsinstitutionen fastsatte  \r\n\r\n læreres eventuelle merarbejde. </P>  \r\n\r\n<P> Bmk.: </P>  \r\n\r\n<P>Betaling for undervisning, opgavestillelse og opgaveretning i henhold til  \r\n\r\n ovenstående bestemmelser kan ikke ydes til det ved skolerne fast  \r\n\r\n tjenstgørende personel, samt til andet personel der ikke foretager en  \r\n\r\n tilsvarende forskydning af tjenesten. </P>  \r\n\r\n<P>2.16. Cirkulæret har virkning fra 1. april 1987. </P>  \r\n\r\n<P>Finansministeriets cirkulære af 27. november 1985 om vederlæggelse m.v. af  \r\n\r\n timelønnet undervisning ophæves samtidig. </P>  \r\n\r\n<P>3. Aflønning af pensionister, der virker som timelærere ved  forsvarets  \r\n\r\n skoler. </P>  \r\n\r\n<P>For timelærere, der er pensionerede fra tjeneste under  \r\n\r\n Forsvarsministeriets område, fastsættes efter indstilling til  \r\n\r\n Forsvarsministeriet et særligt vederlag. Indstillingen bilægges oplysninger  \r\n\r\n vedrørende </P>  \r\n\r\n<P>- antal undervisningstimer, </P>  \r\n\r\n<P>- undervisningssted og -niveau, </P>  \r\n\r\n<P>- eventuelt uddybende og supplerende bemærkninger samt udkast til aftale  \r\n\r\n om ansættelsesvilkår m.v. </P>  \r\n\r\n<P CLASS=PUNKT> <B>4.</B> Kundgørelse for Forsvaret B. 13-1982 ophæves. </P>  \r\n\r\n<P>FMN 6. kt. 87-56422-1 </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Ole Buch. </P>  \r\n\r\n<P>Bilag til KFF B. 2-1988. </P>  \r\n\r\n<PRE>  \r\n\r\n ANSÆTTELSESKONTRAKT  \r\n\r\n for  \r\n\r\n TIMELØNNEDE LÆRERE.  \r\n\r\n ........................................... ansætter  \r\n\r\n              (institution)                   genansætter  \r\n\r\n ...........................................  \r\n\r\n      (den timelønnede lærers navn)  \r\n\r\n ...........................................  \r\n\r\n      (den timelønnede lærers adresse)  \r\n\r\n 1. som timelønnet lærer fra den ............ 19..  \r\n\r\n 2. som timelønnet lærer for perioden ........19.. -...... 19..  \r\n\r\n i faget .............................  \r\n\r\n Det samlede arbejdstimetal incl. forberedelsestid  \r\n\r\n udgør omkring ........ arbejdstimer i alt/pr. uge.  \r\n\r\n Ansættelse sker i henhold til Finansministeriets  \r\n\r\n Cirkulære af          om vederlæggelse m.v. af timelønnet  \r\n\r\n undervisning. Betalingen er henført til cirkulærets sats  \r\n\r\n ..., hvorefter der ydes ........ kr. pr. arbejdstime.  \r\n\r\n Aflønning ydes kun for læste timer. For timer, der ikke læses, fordi  \r\n\r\n    de falder på skæve helligdage eller fridage, ydes ingen betaling.  \r\n\r\n    Endvidere ydes ingen betaling for enkelte timer, der aflyses af  \r\n\r\n    institutionen med en uges varsel eller derover.  \r\n\r\n Tidsforbruget for opgavestillelse,  der ikke indgår i den løbende  \r\n\r\n    undervisning, herunder eksamensopgaver, betales alene med den for  \r\n\r\n    det pågældende fag fastsatte arbejdstimelønssats. For  \r\n\r\n    opgaveretning  ydes ligeledes alene den for det pågældende fag  \r\n\r\n    fastsatte arbejdstimelønssats for den tid, der medgår til retning  \r\n\r\n    af opgaverne. Vederlaget for opgaveretning omregnes på grundlag af  \r\n\r\n    særligt fastsatte normer til en betaling pr. opgave, opgavesæt el.  \r\n\r\n    lign.  \r\n\r\n For mundtlig eksamination  ydes der eksaminator pr. medgået time den  \r\n\r\n    for det pågældende fag fastsatte arbejdstimelønssats med tillæg af  \r\n\r\n    forberedelsestid svarende til den ovenfor anførte  \r\n\r\n    forberedelsestid, dog højst 60 minutter. Der ydes betaling for  \r\n\r\n    mindst 1 eksaminationstime.  \r\n\r\n For deltagelse i møder i kollegiale organer  ydes ikke særskilt  \r\n\r\n    betaling.  \r\n\r\n Til timelønningerne ydes feriegodtgørelse .  \r\n\r\n Såfremt der ved en timelønnet lærers ansættelse inden for et  \r\n\r\n    undervisningsår er aftalt en undervisningsperiode på 4 måneder  \r\n\r\n    eller derover eller et undervisningstimetal på 50 eller derover,  \r\n\r\n    ydes der:  \r\n\r\n a) Løn under sygdom, der kan kræves dokumenteret ved lægeattest, for  \r\n\r\n    det antal arbejdstimer, der ville være forbundet med den  \r\n\r\n    undervisning, som læreren på grund af sygdommen har været ude af  \r\n\r\n    stand til at varetage.  \r\n\r\n En sådan sygeløn kan højst ydes i 3 måneder inden for 12 på hinanden  \r\n\r\n    følgende måneder.  \r\n\r\n For personer, der i ansættelsesperioden er fuldtidsbeskæftiget  \r\n\r\n    andetsteds, eller som incl. den timelønnede beskæftigelse har mere  \r\n\r\n    end fuld beskæftigelsesgrad, gælder, at aflyste timer i videst  \r\n\r\n    muligt omfang skal søges læst senere, og at der for timer, der  \r\n\r\n    tidligere er betalt med sygeløn, ikke ydes ny betaling.  \r\n\r\n b) Hel eller delvis tjenestefrihed uden lønafkortning til pasning af  \r\n\r\n    et sygt barn, når  \r\n\r\n 1) det er barnets første sygedag,  \r\n\r\n 2) hensynet til barnets forhold gør dette nødvendigt,  \r\n\r\n 3) forholdene på tjenestestedet tillader det,  \r\n\r\n 4) barnet er under 18 år, og  \r\n\r\n 5) barnet er hjemmeværende.  \r\n\r\n Sygelisten suppleres med oplysning om fravær på grund af barns første  \r\n\r\n    sygedag.  \r\n\r\n Ordningen kan for den enkelte inddrages ved misbrug.  \r\n\r\n For personer, der i ansættelsesperioden er fuldtidsbeskæftiget  \r\n\r\n    andetsteds, eller som incl. den timelønnede beskæftigelse har mere  \r\n\r\n    end fuld beskæftigelsesgrad, gælder samme regler om læsning af  \r\n\r\n    aflyste timer som nævnt ovenfor under a).  \r\n\r\n c) Løn under barsel og adoption efter de for statens tjenestemænd  \r\n\r\n    gældende regler. Denne bestemmelse gælder ikke for personer, der i  \r\n\r\n    ansættelsesperioden er fuldtidsbeskæftiget andetsteds. Til  \r\n\r\n    personer, der er deltidsbeskæftiget andetsteds, ydes ikke løn  \r\n\r\n    under barsel og adoption i det omfang den pågældende incl. den  \r\n\r\n    timelønnede beskæftigelse har mere end fuld beskæftigelsesgrad.  \r\n\r\n Løn under barsel og adoption kan dog længst ydes indtil  \r\n\r\n    ansættelsesperiodens udløb.  \r\n\r\n Ansættelsesforholdet kan inden for ansættelsesperioden fra lærerens  \r\n\r\n    side opsiges med 1 måneds varsel til udgangen af en måned og fra  \r\n\r\n    institutionens side med 2 måneders varsel til udgangen af en  \r\n\r\n    måned.  \r\n\r\n ..............., den.............. 19..  \r\n\r\n ..................... .................................  \r\n\r\n (institution)        (den timelønnede lærers underskrift)  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19882500509"
        },
        {
            "displayName": "Entydig dokumentidentifikation",
            "displayValue": "CM000647"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/04/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25005"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "01/02/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Forsvarsministeriet"
        },
        {
            "displayName": "Ressortministeriets journalnummer",
            "displayValue": "6.Kt.87-56422-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}