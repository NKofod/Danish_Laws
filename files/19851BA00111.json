{
    "id": 106071,
    "title": "1985 BSF 111   FORSLAG TIL FOLKETINGSBESLUTNING OM FORBEDRING AF PENSIONISTERS VILKÅR  ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 111",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 111 </P>  \r\n\r\n<P></P>  \r\n\r\n<P>Forslag til folketingsbeslutning om forbedring af pensionisters vilkår  \r\n\r\n</P>  \r\n\r\n<P></P>  \r\n\r\n<P>Fremsat af Erik B. Schmith (S) Hanne Andersen (S) Jytte Andersen (S) Mette  \r\n\r\n Groes (S) Qvist Jørgensen (S) Torben Lund (S) Joanna Rønn (S) Taarnquist (S)  \r\n\r\n</P>  \r\n\r\n<P></P>  \r\n\r\n<P>den 11. februar 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at gennemføre følgende </P>  \r\n\r\n<P>foranstaltninger, herunder at fremsætte de nødvendige forslag til </P>  \r\n\r\n<P>lovændringer med det formål at forbedre vilkårene for </P>  \r\n\r\n<P>pensionisterne: </P>  \r\n\r\n<P>1. Der udbetales hver den 1. maj en ferieydelse til alle pensionister </P>  \r\n\r\n<P>svarende til 21/2 pct. af pensionen i det forudgående kalenderår. </P>  \r\n\r\n<P>2. Det indkomstfrie indtægtsbeløb ved beregning af pensionstillæg </P>  \r\n\r\n<P>hæves for enlige fra 9.500 kr. til 12.500 kr. Bundgrænsen for </P>  \r\n\r\n<P>indtægtsregulering af pensionstillæg for gifte ophæves, således at </P>  \r\n\r\n<P>det bliver den enkeltes indtægt, der lægges til grund; et ægtepar </P>  \r\n\r\n<P>får således et fradrag på hver 12.500 kr. </P>  \r\n\r\n<P>3. Offentligt anvist varig hjemmehjælp gøres gratis. </P>  \r\n\r\n<P>4. Der skabes hjemmel,til, at kommunerne i særlige tilfælde udbetaler </P>  \r\n\r\n<P>et fast beløb svarende til det for tiden gældende bistandstillæg </P>  \r\n\r\n<P>eller plejetillæg til pensionister over 67 år, såfremt de </P>  \r\n\r\n<P>pågældende ville have opfyldt betingelserne for tildeling af et af </P>  \r\n\r\n<P>disse tillæg, hvis de var under 67 år og kommunens socialudvalg i </P>  \r\n\r\n<P>øvrigt finder det socialpolitisk hensigtsmæssigt. </P>  \r\n\r\n<P>5. Tilskuddet til lægeordineret medicin og til briller forøges. Der </P>  \r\n\r\n<P>udarbejdes faste retningslinier, således at disse personlige </P>  \r\n\r\n<P>tillæg nærmer sig retsydelser, og en indtægtsregulering må </P>  \r\n\r\n<P>afsvække sammenstødsproblemerne f.eks. gennem mulighed for, at </P>  \r\n\r\n<P>personer, der ikke oppebærer pensionstillæg, også kan få tilskud. </P>  \r\n\r\n<P>6. Den begrænsning, der er indlagt i de såkaldte pensionistkort ved </P>  \r\n\r\n<P>benyttelse af den kollektive nærtrafik, ophæves eller lempes. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Afkastet fra den sociale pensionsfond indeholder lidt over 1 mia kr., </P>  \r\n\r\n<P>der endnu ikke er disponeret over. </P>  \r\n\r\n<P>Socialministeren agter at anvende disse midler til finansiering af </P>  \r\n\r\n<P>delpension. Socialdemokratiet har den opfattelse, at midlerne fra </P>  \r\n\r\n<P>den sociale pensionsfond skal udbetales til dem, der er egentlige </P>  \r\n\r\n<P>pensionister, og ikke til andre bedrestillede grupper som f.eks. </P>  \r\n\r\n<P>delpensionister. </P>  \r\n\r\n<P>Den samlede merudgift ved beslutningsforslaget ønskes derfor afholdt </P>  \r\n\r\n<P>af de midler, der endnu er tilbage fra pensionsfonden, samtidig </P>  \r\n\r\n<P>med at man gennem styrkelse af retsprincippet ved tildeling af </P>  \r\n\r\n<P>personlige tillæg til briller og medicin tvinger kommunerne til i </P>  \r\n\r\n<P>højere grad, end tilfældet er i dag, at benytte hele det </P>  \r\n\r\n<P>rådighedsbeløb, der udbetales i kommunerne. </P>  \r\n\r\n<P>Forslagsstillerne mener ikke, at kommunerne i dag anvender </P>  \r\n\r\n<P>rådighedsbeløbet 100 pct. </P>  \r\n\r\n<P>Forslagsstillerne gør endvidere opmærksom på, at man i </P>  \r\n\r\n<P>beslutningsforslag nr. B47 om forebyggende tandpleje for hele </P>  \r\n\r\n<P>befolkningen har foreslået, at der etableres vederlagsfri kommunal </P>  \r\n\r\n<P>tandplejeordning for ældre og andre vanskeligt stillede grupper. </P>  \r\n\r\n<P>Med dette forslag ønsker man at give alle pensionister mulighed </P>  \r\n\r\n<P>for en vederlagsfri kommunal tandpleje. </P>  \r\n\r\n<P>Bemærkninger til forslagets enkelte led </P>  \r\n\r\n<P>Ad 1. Ferieydelsen </P>  \r\n\r\n<P>Fra pensionistorganisationerne er der gentagne gange fremsat ønske </P>  \r\n\r\n<P>om, at også pensionister får et beløb udbetalt oven i pensionen i </P>  \r\n\r\n<P>forbindelse med afholdelse af ferie. Pensionen er ikke stor, og de </P>  \r\n\r\n<P>færreste pensionister har råd til egentlige ferierejser, medens </P>  \r\n\r\n<P>der omvendt ikke er nogen tvivl om, at de som alle andre har behov </P>  \r\n\r\n<P>for at komme væk fra de hjemlige omgivelser for at samle kræfter </P>  \r\n\r\n<P>og lade op. </P>  \r\n\r\n<P>En ferieydelse på 1 1/2 pct. af årspensionen, udregnet efter det </P>  \r\n\r\n<P>forudgående kalenderårs udbetalte pension, vil sikre, at der </P>  \r\n\r\n<P>udbetales en ferieydelse, og at ferieydelsen er afhængig af, hvor </P>  \r\n\r\n<P>meget der udbetales til den pågældende pensionist. Pensionister </P>  \r\n\r\n<P>med indtægter ved siden af pensionen vil således få en lavere </P>  \r\n\r\n<P>ferieydelse end de pensionister, der ikke har andet end pensionen </P>  \r\n\r\n<P>at leve af. Den årlige udgift til ferieydelsen anslås til 500 </P>  \r\n\r\n<P>mill. kr. </P>  \r\n\r\n<P>Ad 2. Indtægtsregulering af pensionstillægget </P>  \r\n\r\n<P>Pensionstillægget aftrappes, når en enlig pensionist har en indtægt </P>  \r\n\r\n<P>ved siden af pensionen på 9.500 kr. og for et ægtepar, hvor </P>  \r\n\r\n<P>indtægten er 13.100 kr. Flere og flere pensionister har </P>  \r\n\r\n<P>småindtægter ved siden af pensionen, og meget ofte oplever de </P>  \r\n\r\n<P>gennem sammenstødsproblemer dvs. nedtrapning af pensionsydelser </P>  \r\n\r\n<P>(herunder af pensionstillægget), at de reelt stilles dårligere, </P>  \r\n\r\n<P>end hvis de ikke havde haft disse indtægter. En sådan udvikling i </P>  \r\n\r\n<P>pensionsreglerne er ikke rimelig, og på lang sigt bør man </P>  \r\n\r\n<P>tilstræbe en alderspension med kun en form for aftrapning </P>  \r\n\r\n<P>vedrørende samtlige ydelser, således at sammenstødsproblemer </P>  \r\n\r\n<P>undgås. </P>  \r\n\r\n<P>At hæve bundgrænsen for indtægter, der ikke får betydning for </P>  \r\n\r\n<P>pensionsudbetalingen, er imidlertid et led i denne </P>  \r\n\r\n<P>pensionsomlægning, og det foreslås, at indtægtsgrænsen hæves til </P>  \r\n\r\n<P>12.500 kr. pr. person, og at man ikke længere tager hensyn til, om </P>  \r\n\r\n<P>de pågældende pensionister er gift eller ej. Et par får således i </P>  \r\n\r\n<P>alt en samlet bundgrænse på 25.000 kr. </P>  \r\n\r\n<P>Den anslåede merudgift for at hæve den indtægtsregulerede bundgrænse </P>  \r\n\r\n<P>udgør knap 400 mill. kr. </P>  \r\n\r\n<P>Ad 3. Offentlige anvist varig hjemmehjælp </P>  \r\n\r\n<P>Socialdemokratiet har tidligere foreslået, at visiteret varig </P>  \r\n\r\n<P>hjemmehjælp gøres gratis. I dag er det således, at ingen </P>  \r\n\r\n<P>pensionist, der har visiteret varig hjemmehjælp, kan komme til at </P>  \r\n\r\n<P>betale mere end for 6 timer pr. uge. Det er imidlertid indlysende, </P>  \r\n\r\n<P>at den visiterede varige hjemmehjælp træder i stedet for </P>  \r\n\r\n<P>plejehjemsophold, eventuelt hospitalsophold, og set ud fra en </P>  \r\n\r\n<P>samlet samfundsmæssig synsvinkel er der ingen tvivl om, at den </P>  \r\n\r\n<P>udgift, man i dag pålægger pensionisterne ved betaling for </P>  \r\n\r\n<P>visiteret varig hjemmehjælp, er udgifter, der spares i plejehjem </P>  \r\n\r\n<P>og hospitalssektoren. </P>  \r\n\r\n<P>Enhver, der lever længe nok, får på et tidspunkt i sin tilværelse </P>  \r\n\r\n<P>brug for varig hjemmehjælp, og det må anses for rimeligt, at den </P>  \r\n\r\n<P>varige hjemmehjælp, der visiteres fra socialforvaltningen, </P>  \r\n\r\n<P>fremover gøres gratis. Den anslåede merudgift udgør 100 mill. kr. </P>  \r\n\r\n<P>på årsbasis. </P>  \r\n\r\n<P>Ad 4. Bistands- og plejetillæg </P>  \r\n\r\n<P>Tildeling af bistands- og plejetillæg kan ske til personer i alderen </P>  \r\n\r\n<P>fra 18 til 67 år. Bistands- eller plejetillægget bevares efter det </P>  \r\n\r\n<P>67. år som et tillæg til folkepensionen. </P>  \r\n\r\n<P>Mange pensionister oplever et behov for bistand eller pleje på en </P>  \r\n\r\n<P>sådan måde, at de, hvis de havde været under 67 år, ville have </P>  \r\n\r\n<P>opfyldt betingelserne for at få tildelt bistands- eller </P>  \r\n\r\n<P>plejetillægget. </P>  \r\n\r\n<P>En række kommuner har udviklet en praksis, hvorefter man som et </P>  \r\n\r\n<P>personligt tillæg tildeler et beløb til den enkelte pensionist, </P>  \r\n\r\n<P>der på grund af alder ikke er berettiget til bistands- og </P>  \r\n\r\n<P>plejetillæg, netop det beløb, der svarer til bistandstillægget </P>  \r\n\r\n<P>eller plejetillægget. </P>  \r\n\r\n<P>Betragtningen bag denne kommunale ydelse er, at den virker </P>  \r\n\r\n<P>plejehjemsforebyggende, og at den giver mulighed for, at en </P>  \r\n\r\n<P>eventuel ægtefælle får økonomisk kompensation for en tabt </P>  \r\n\r\n<P>arbejdsindtægt, fordi han eller hun skal passe sin plejekrævende </P>  \r\n\r\n<P>ægtefælle. </P>  \r\n\r\n<P>Der er således ingen tvivl om, at denne praksis også sparer </P>  \r\n\r\n<P>hjemmehjælp og hjemmesygepleje. </P>  \r\n\r\n<P>Der bør skabes mulighed for gennem lovgivningen, at kommunens </P>  \r\n\r\n<P>socialudvalg tildeler et tilllæg svarende til plejetillægget eller </P>  \r\n\r\n<P>bistandstillægget. </P>  \r\n\r\n<P>Den årlige merudgift ved en sådan legalisering af allerede </P>  \r\n\r\n<P>eksisterende praksis er vanskelig at vurdere, og forslagsstillerne </P>  \r\n\r\n<P>er indstillet på, at man eventuelt gennem en reduktion af </P>  \r\n\r\n<P>rådighedsbeløb kan gøre forslaget udgiftsneutralt. </P>  \r\n\r\n<P>Der er imidlertid ingen tvivl om, at der også er kommuner, der endnu </P>  \r\n\r\n<P>ikke har den her skitserede praksis, og for at imødegå den </P>  \r\n\r\n<P>merudgift, der er forårsaget af en udvidelse af praksis, afsættes </P>  \r\n\r\n<P>100 mill. kr. årligt til formålet. </P>  \r\n\r\n<P>Ad 5. Tilskud til lægeordineret medicin og til briller </P>  \r\n\r\n<P>Mange pensionister har store udgifter til medicin, og selv om der er </P>  \r\n\r\n<P>mulighed for at få hjælp til medicin, der er tilskudsberettiget og </P>  \r\n\r\n<P>ordineret af læge, har de fleste pensionister en fast månedlig </P>  \r\n\r\n<P>udgift af ikke uvæsentlig størrelse til medicin. Med henblik på en </P>  \r\n\r\n<P>forbedret tilskudsordning - eventuelt ved at gøre alt </P>  \r\n\r\n<P>lægeordineret medicin gratis for pensionister udarbejdes faste </P>  \r\n\r\n<P>retningslinier for, hvorledes medicinhjælp skal ydes og med </P>  \r\n\r\n<P>hvilket beløb. Det er nødvendigt at afsætte et ret stort merbeløb </P>  \r\n\r\n<P>til netop medicinudgifter. </P>  \r\n\r\n<P>Udgifter til briller er ligeledes en stor udgift for pensionister, </P>  \r\n\r\n<P>bl.a. fordi brillerne med mellemrum skal udskiftes til en </P>  \r\n\r\n<P>kraftigere styrke. Tilskudsreglerne for briller følger de </P>  \r\n\r\n<P>almindelige regler generelt om personlige tillæg, og da det er en </P>  \r\n\r\n<P>udgift, der rammer alle pensionister, bør der udarbejdes ensartede </P>  \r\n\r\n<P>retningslinier, der sikrer, at alle får et fast væsentligt tilskud </P>  \r\n\r\n<P>til anskaffelse af briller. </P>  \r\n\r\n<P>Til dækning af forventede merudgifter under rådighedsbeløbet til </P>  \r\n\r\n<P>disse to poster afsættes 100 mill. kr. </P>  \r\n\r\n<P>Ad 6. Pensionistkort </P>  \r\n\r\n<P>Det er forslagsstillernes opfattelse, at pensionister over hele </P>  \r\n\r\n<P>landet bør have mulighed for at benytte de kollektive </P>  \r\n\r\n<P>nærtrafikmuligheder uden nogen form for tidsbegrænsning. Dette har </P>  \r\n\r\n<P>hidtil ikke kunnet lade sig gøre, fordi man i visse områder har </P>  \r\n\r\n<P>indført tidsbegrænsning for at undgå spidsbelastning i </P>  \r\n\r\n<P>myldretiden. </P>  \r\n\r\n<P>Forslagsstillerne er overbevist om, at pensionisterne kun i stærkt </P>  \r\n\r\n<P>begrænset omfang vil gøre brug af den udvidede adgang til </P>  \r\n\r\n<P>transport. Man vil hermed også sikre, at de ældre uden ekstra </P>  \r\n\r\n<P>udgifter kan nå frem, f.eks. til nødvendig sygebehandling og </P>  \r\n\r\n<P>dagcenterophold. </P>  \r\n\r\n<P>Da Københavns Sporveje i 1963 oprettede de såkaldte pensionistkort, </P>  \r\n\r\n<P>der i øvrigt blev videreført ved oprettelse af HT i 1974 og gennem </P>  \r\n\r\n<P>et takstsamarbejde med DSB i 1978, var ønsket at reducere den </P>  \r\n\r\n<P>økonomisk belastende myldretid ved at flytte kunderne til timerne </P>  \r\n\r\n<P>midt på dagen og om aftenen. </P>  \r\n\r\n<P>Op mod halvdelen af passagerer med busser og tog kører i to timer om </P>  \r\n\r\n<P>morgenen og eftermiddagen på de fem af ugens dage, og såvel tog </P>  \r\n\r\n<P>som busser er dimensioneret til denne drift. </P>  \r\n\r\n<P>I HT-området har over 125.000 pensionister købt det såkaldte </P>  \r\n\r\n<P>pensionistkort, og det er ganske indlysende, at enhver, der har </P>  \r\n\r\n<P>mulighed for at vælge et andet tidspunkt end myldretiden, gør </P>  \r\n\r\n<P>dette for at undgå at blive klemt og mast eller at stå op i bussen </P>  \r\n\r\n<P>eller toget. </P>  \r\n\r\n<P>Også pensionister har naturligvis behov for en gang imellem at skulle </P>  \r\n\r\n<P>tage bussen i myldretiden, og det kan f.eks. være, fordi de skal </P>  \r\n\r\n<P>hen og passe et sygt barnebarn, medens forældrene er på arbejde, </P>  \r\n\r\n<P>og i de situationer må de løse en almindelig billet. </P>  \r\n\r\n<P>De fleste passagerer har været ude for, at busserne få minutter før </P>  \r\n\r\n<P>kl. 9 har afvist pensionister med et pensionistkort, og alle har </P>  \r\n\r\n<P>følt det ydmyngende og åbenbart urimeligt ikke mindst, fordi </P>  \r\n\r\n<P>busserne netop på tidspunktet lige før kl. 9 næsten altid er </P>  \r\n\r\n<P>tomme. </P>  \r\n\r\n<P>Fra pensionistorganisationerne har der ofte været rejst kritik af </P>  \r\n\r\n<P>tidsbegrænsningerne i de såkaldte pensionistkort, og der er ingen </P>  \r\n\r\n<P>tvivl om, at ophævelse af disse tidsbegrænsninger vil betyde, at </P>  \r\n\r\n<P>man i fremtiden undgår de ydmygende situationer, hvor pensionister </P>  \r\n\r\n<P>afvises i busserne, ligesom kortet for den enkelte pensionist får </P>  \r\n\r\n<P>en væsentlig højere værdi og skaber mulighed for, at den </P>  \r\n\r\n<P>pågældende ved benyttelse af de kollektive trafikmidler kan </P>  \r\n\r\n<P>disponere uden hensyn til disse tidsbegrænsninger. </P>  \r\n\r\n<P>Der er ingen tvivl om, at pensionister også i fremtiden, så vidt det </P>  \r\n\r\n<P>overhovedet er dem muligt, vil anvende de kollektive trafikmidler </P>  \r\n\r\n<P>uden for egentlig myldretid - ligesom alle andre, der har mulighed </P>  \r\n\r\n<P>for det - og der er næppe grund til at frygte, at pensionister i </P>  \r\n\r\n<P>tusindvis vil benytte tog og busser, når andre skal til og fra </P>  \r\n\r\n<P>arbejde. </P>  \r\n\r\n<P>Det vil ikke være rimeligt, hvis udgiften til forøgelse af </P>  \r\n\r\n<P>dispositionsmulighederne vedrørende pensionistkort skal bæres af </P>  \r\n\r\n<P>trafikselskaberne. Det er en statsopgave, og staten må holde </P>  \r\n\r\n<P>trafikselskaberne og DSB skadesløse for merudgiften. </P>  \r\n\r\n<P>Den maksimale merudgift på årsbasis anslås til 50 mill. kr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00111"
        },
        {
            "displayName": "Entydig dokumentidentifikation",
            "displayValue": "CL005710"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "111"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}