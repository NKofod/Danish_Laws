{
    "id": 112693,
    "title": "1985 LSF 110   FORSLAG TIL LOV OM EN BØRNEFAMILIEYDELSE ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 110",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 110 </P>  \r\n\r\n<P></P>  \r\n\r\n<P>Forslag til Lov om en børnefamilieydelse </P>  \r\n\r\n<P></P>  \r\n\r\n<P>Fremsat af Ministeren for skatter afgifter </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Kapitel 1 </P>  \r\n\r\n<P>Børnefamilieydelsen </P>  \r\n\r\n<P>§ 1. For børn under 18 år udbetales en skattefri børnefamilieydelse </P>  \r\n\r\n<P>på 5.000 kr. årlig. </P>  \r\n\r\n<P>Stk. 2. Børnefamilieydelsen reguleres i overensstemmelse med reglerne </P>  \r\n\r\n<P>i § 20 i lov om indkomstskat og formueskat for personer m.v. </P>  \r\n\r\n<P>(personskatteloven). </P>  \r\n\r\n<P>Kapitel 2 </P>  \r\n\r\n<P>Betingelser for retten til børnefamilieydelsen </P>  \r\n\r\n<P>§ 2. Retten til børnefamilieydelsen er betinget af, </P>  \r\n\r\n<P>1) at den person, der har forældremyndigheden over barnet eller har </P>  \r\n\r\n<P>taget barnet i pleje med henblik på adoption, er fuldt </P>  \r\n\r\n<P>skattepligtig efter kildeskattelovens § 1, </P>  \r\n\r\n<P>2) at barnet har hjemsted her i landet, </P>  \r\n\r\n<P>3) at barnet ikke har indgået ægteskab, og </P>  \r\n\r\n<P>4) at barnet ikke er anbragt uden for hjemmet i henhold til lov om </P>  \r\n\r\n<P>social bistand eller i øvrigt forsørges af offentlige midler. </P>  \r\n\r\n<P>§ 3. Betingelserne i §§ 1 og 2 skal være opfyldt den første dag i den </P>  \r\n\r\n<P>periode, som den enkelte udbetaling vedrører, jfr. § 6, stk. 2. </P>  \r\n\r\n<P>Kapitel 3 </P>  \r\n\r\n<P>Udbetalingsregler </P>  \r\n\r\n<P>§ 4. Børnefamilieydelsen udbetales til barnets moder. </P>  \r\n\r\n<P>Stk. 2. Har kun faderen forældremyndigheden over barnet, udbetales </P>  \r\n\r\n<P>ydelsen til ham. </P>  \r\n\r\n<P>Stk. 3. Tilkommer forældremyndigheden den ene af forældrene, og den </P>  \r\n\r\n<P>anden af forældrene godtgør, at barnet bor hos ham eller hende, </P>  \r\n\r\n<P>kan ydelsen efter det sociale udvalgs bestemmelse udbetales til </P>  \r\n\r\n<P>den, som barnet bor hos. </P>  \r\n\r\n<P>Stk. 4. Lever forældre, der har fælles forældremyndighed, ikke </P>  \r\n\r\n<P>sammen, udbetales ydelsen til den af forældrene, der har barnet </P>  \r\n\r\n<P>hos sig. Opholder barnet sig i disse tilfælde lige meget hos begge </P>  \r\n\r\n<P>forældre, udbetales børnefamilieydelsen til den af forældrene, på </P>  \r\n\r\n<P>hvis adresse barnet er tilmeldt folkeregistret. </P>  \r\n\r\n<P>Stk. 5. Er barnet i privat familiepleje, jfr. bistandslovens § 65, </P>  \r\n\r\n<P>kan ydelsen efter det sociale udvalgs bestemmelse udbetales til </P>  \r\n\r\n<P>den, der har taget barnet i pleje. Er barnet i pleje hos et </P>  \r\n\r\n<P>ægtepar, udbetales ydelsen i givet fald til plejemoderen. </P>  \r\n\r\n<P>Stk. 6. Såfremt det skønnes bedst for barnet, kan det sociale udvalg </P>  \r\n\r\n<P>bestemme, at børnefamilieydelsen skal udbetales til barnet selv. </P>  \r\n\r\n<P>Kapitel 4 </P>  \r\n\r\n<P>Administration </P>  \r\n\r\n<P>§ 5. Udbetaling af ydelsen efter § 4, stk. 1, sker uden ansøgning. </P>  \r\n\r\n<P>Udbetaling af ydelsen efter § 4, stk. 2, 3 og 4, når udbetaling </P>  \r\n\r\n<P>skal ske til faderen, samt efter § 4, stk. 5 og 6, sker efter </P>  \r\n\r\n<P>ansøgning til det sociale udvalg, hvor ansøgeren bor. </P>  \r\n\r\n<P>Stk. 2. Afgørelser om udbetaling af ydelser efter loven kan, bortset </P>  \r\n\r\n<P>fra det tilfælde, der er nævnt i stk. 4, påklages efter reglerne i </P>  \r\n\r\n<P>lov om børnetilskud og andre familieydelser og de regler, der </P>  \r\n\r\n<P>fastsættes om klager efter den nævnte lov. </P>  \r\n\r\n<P>Stk. 3. Spørgsmål om senere ændring af en afgørelse efter § 4, </P>  \r\n\r\n<P>behandles efter ansøgning af det sociale udvalg, hvor modtageren </P>  \r\n\r\n<P>af ydelsen bor. </P>  \r\n\r\n<P>Stk. 4. Om en person opfylder betingelsen i § 2, nr. 1, afgøres </P>  \r\n\r\n<P>altid af amtsskatteinspektoratet på det sted, hvor personen bor. </P>  \r\n\r\n<P>Stk. 5. Afgørelser efter stk. 4 kan påklages til statsdirektoratet. </P>  \r\n\r\n<P>Klagen indgives til det sociale udvalg, der videresender klagen </P>  \r\n\r\n<P>til amtsskatteinspektoratet. Amtsskatteinspektoratet videresender </P>  \r\n\r\n<P>klagen til statsskattedirektoratet forsynet med en udtalelse om </P>  \r\n\r\n<P>klagen. Klagen skal være modtaget af det sociale udvalg senest 4 </P>  \r\n\r\n<P>uger efter, at der er givet vedkommende meddelelse om afgørelsen. </P>  \r\n\r\n<P>Statsskattedirektoratet kan se bort fra overskridelsen af </P>  \r\n\r\n<P>klagefristen, når der er særlig grund hertil. </P>  \r\n\r\n<P>Stk. 6. Afgørelser efter stk. 5 kan ikke indbringes for anden </P>  \r\n\r\n<P>administrativ myndighed. </P>  \r\n\r\n<P>Stk. 7. I kommuner, der har magistratsordning, udføres det sociale </P>  \r\n\r\n<P>udvalgs opgaver efter loven af magistraten. For Københavns og </P>  \r\n\r\n<P>Frederiksberg kommuner udfører endvidere skattedirektoratet de </P>  \r\n\r\n<P>opgaver, som amtsskatteinspektoratet har efter loven. </P>  \r\n\r\n<P>§ 6. Udbetaling af ydelserne foretages af statsskattedirektoratet. </P>  \r\n\r\n<P>Foreligger der tvivl om, hvorvidt betingelser er opfyldt, afgøres </P>  \r\n\r\n<P>spørgsmålet af det sociale udvalg, hvor modtageren af ydelsen bor, </P>  \r\n\r\n<P>jfr. dog § 5, stk. 4. </P>  \r\n\r\n<P>Stk. 2. Ydelsen udbetales kvartalsvis forud, første gang for det </P>  \r\n\r\n<P>kvartal, der følger efter det kvartal, i hvilket retten til </P>  \r\n\r\n<P>ydelsen er erhvervet, og sidste gang for det kvartal, i hvilket </P>  \r\n\r\n<P>retten til ydelsen ophører. I de tilfælde, hvor ydelsen bliver </P>  \r\n\r\n<P>udbetalt efter § 4, stk. 2-6, bestemmes det i afgørelsen, for </P>  \r\n\r\n<P>hvilket kvartal ydelsen første gang skal udbetales til ansøgeren. </P>  \r\n\r\n<P>§ 7. Har nogen mod bedre vidende uberettiget modtaget </P>  \r\n\r\n<P>børnefamilieydelsen, skal beløbet tilbagebetales. </P>  \r\n\r\n<P>§ 8. Offentlige myndigheder skal afgive de oplysninger, der er </P>  \r\n\r\n<P>nødvendige for en sags afgørelse. </P>  \r\n\r\n<P>Stk. 2. Med bøde eller hæfte straffes, medmindre strengere straf er </P>  \r\n\r\n<P>forskyldt efter borgerlig straffelov, den, der </P>  \r\n\r\n<P>1) afgiver urigtige eller vildledende oplysninger til brug ved </P>  \r\n\r\n<P>afgørelser efter denne lov eller </P>  \r\n\r\n<P>2) i forbindelse med en ansøgning, eller når der afkræves </P>  \r\n\r\n<P>oplysninger, fortier forhold af betydning for sagens afgørelse. </P>  \r\n\r\n<P>Kapitel 5 </P>  \r\n\r\n<P>Andre bestemmelser </P>  \r\n\r\n<P>§ 9. Udgifterne til børnefamilieydelsen afholdes af statskassen. </P>  \r\n\r\n<P>§ 10. Børnefamilieydelsen indgår ikke ved beregning af ydelser efter </P>  \r\n\r\n<P>den sociale lovgivning eller efter lovgivningen om </P>  \r\n\r\n<P>uddannelsesstøtte. </P>  \r\n\r\n<P>§ 11. Krav på børnefamilieydelsen kan ikke overdrages eller gøres til </P>  \r\n\r\n<P>genstand for retsforfølgning. </P>  \r\n\r\n<P>Stk. 2. Ydelsen kan ikke anvendes til modregning af eventuelle </P>  \r\n\r\n<P>offentlige krav mod beløbsmodtageren. </P>  \r\n\r\n<P>§ 12. Nærmere regler om administrationen af denne lov fastsættes af </P>  \r\n\r\n<P>ministeren for skatter og afgifter. </P>  \r\n\r\n<P>§ 13. Ministeren for skatter og afgifter kan fastsætte regler, </P>  \r\n\r\n<P>hvorved der gøres undtagelse fra reglerne i denne lov i det </P>  \r\n\r\n<P>omfang, det er nødvendigt til opfyldelse af internationale </P>  \r\n\r\n<P>forpligtelser. </P>  \r\n\r\n<P>§ 14. Loven har virkning fra den 1. juli 1987. </P>  \r\n\r\n<P>Stk. 2. Bestemmelsen i § 26, stk. 3, i lov om indkomstskat og </P>  \r\n\r\n<P>formueskat for personer m.v. (personskatteloven) om </P>  \r\n\r\n<P>reguleringstallet for 1988 finder tilsvarende anvendelse på </P>  \r\n\r\n<P>ydelser efter denne lov. </P>  \r\n\r\n<P>§ 15. Loven gælder ikke for Færøerne og Grønland. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 255 </P>  \r\n\r\n<P>Kapitel 1 </P>  \r\n\r\n<P>Børnefamilieydelsen </P>  \r\n\r\n<P>§ 1. For børn under 18 år udbetales en skattefri børnefamilieydelse </P>  \r\n\r\n<P>på 5.000 kr. årlig. </P>  \r\n\r\n<P>Stk. 2. Børnefamilieydelsen reguleres i overensstemmelse med reglerne </P>  \r\n\r\n<P>i § 20 i lov om indkomstskat og formueskat for personer m.v. </P>  \r\n\r\n<P>(Personskatteloven). </P>  \r\n\r\n<P>Kapitel 2 </P>  \r\n\r\n<P>Betingelser for retten til børnefamilieydelsen </P>  \r\n\r\n<P>§ 2. Retten til børnefamilieydelsen er betinget af, </P>  \r\n\r\n<P>1) at den person, der har forældremyndigheden over barnet eller har </P>  \r\n\r\n<P>taget barnet i pleje med henblik på adoption, er fuldt </P>  \r\n\r\n<P>skattepligtig efter kildeskattelovens § 1, </P>  \r\n\r\n<P>2) at barnet har hjemsted her i landet, </P>  \r\n\r\n<P>3) at barnet ikke har indgået ægteskab, og </P>  \r\n\r\n<P>4) at barnet ikke er anbragt uden for hjemmet i henhold til lov om </P>  \r\n\r\n<P>social bistand eller i øvrigt forsørges af offentlige midler. </P>  \r\n\r\n<P>§ 3. Betingelserne i §§ 1 og 2 skal være opfyldt den første dag i den </P>  \r\n\r\n<P>periode, som den enkelte udbetaling vedrører, jfr. § 6, stk. 2. </P>  \r\n\r\n<P>Kapitel 3 </P>  \r\n\r\n<P>Udbetalingsregler </P>  \r\n\r\n<P>§ 4. Børnefamilieydelsen udbetales til barnets moder. </P>  \r\n\r\n<P>Stk. 2. Har kun faderen forældremyndigheden over barnet, udbetales </P>  \r\n\r\n<P>ydelsen til ham. </P>  \r\n\r\n<P>Stk. 3. Tilkommer forældremyndigheden den ene af forældrene, og den </P>  \r\n\r\n<P>anden af forældrene godtgør, at barnet bor hos ham eller hende, </P>  \r\n\r\n<P>kan ydelsen efter det sociale udvalgs bestemmelse udbetales til </P>  \r\n\r\n<P>den, som barnet bor hos. </P>  \r\n\r\n<P>Stk. 4. Bor forældrene ikke sammen, og har begge forældre del i </P>  \r\n\r\n<P>forældremyndigheden, udbetales ydelsen til barnets moder, jfr. </P>  \r\n\r\n<P>stk. 1. Dette gælder dog ikke, hvis faderen godtgør, at barnet bor </P>  \r\n\r\n<P>hos ham eller mest hos ham. I så fald kan ydelsen efter det </P>  \r\n\r\n<P>sociale udvalgs bestemmelse udbetales til ham. </P>  \r\n\r\n<P>Stk. 5. Er barnet i privat familiepleje, jfr. bistandslovens § 65, </P>  \r\n\r\n<P>kan ydelsen efter det sociale udvalgs bestemmelse udbetales til </P>  \r\n\r\n<P>den, der har taget barnet i pleje. Er barnet i pleje hos et </P>  \r\n\r\n<P>ægtepar, udbetales ydelsen i givet fald til plejemoderen. </P>  \r\n\r\n<P>Stk. 6. Såfremt det skønnes bedst for barnet, kan det sociale udvalg </P>  \r\n\r\n<P>bestemme, at børnefamilieydelsen skal udbetales til barnet selv. </P>  \r\n\r\n<P>Kapitel 4 </P>  \r\n\r\n<P>Administration </P>  \r\n\r\n<P>§ 5. Udbetaling af ydelsen efter § 4, stk. 1, sker uden ansøgning. </P>  \r\n\r\n<P>Udbetaling af ydelsen efter § 4, stk. 2 og 3, stk. 4, 2. og 3. </P>  \r\n\r\n<P>pkt., stk. 5 og 6 sker efter ansøgning til det sociale udvalg, </P>  \r\n\r\n<P>hvor ansøgeren bor. </P>  \r\n\r\n<P>Stk. 2. Afgørelser om udbetaling af ydelser efter loven kan, bortset </P>  \r\n\r\n<P>fra det tilfælde der er nævnt i stk. 4, påklages efter reglerne i </P>  \r\n\r\n<P>lov om børnetilskud og andre familieydelser og de regler, der </P>  \r\n\r\n<P>fastsættes om klager efter den nævnte lov. </P>  \r\n\r\n<P>Stk. 3. Spørgsmål om senere ændring af en afgørelse efter § 4, </P>  \r\n\r\n<P>behandles efter ansøgning af det sociale udvalg, hvor modtageren </P>  \r\n\r\n<P>af ydelsen bor. </P>  \r\n\r\n<P>Stk. 4. Om en person opfylder betingelsen i § 2, nr. 1, afgøres </P>  \r\n\r\n<P>altid af amtsskatteinspektoratet på det sted, hvor personen bor. </P>  \r\n\r\n<P>Stk. 5. Afgørelser efter stk. 4 kan påklages til statsdirektoratet. </P>  \r\n\r\n<P>Klagen indgives til det sociale udvalg, der videresender klagen </P>  \r\n\r\n<P>til amtsskatteinspektoratet. Amtsskatteinspektoratet videresender </P>  \r\n\r\n<P>klagen til statsskattedirektoratet forsynet med en udtalelse om </P>  \r\n\r\n<P>klagen. Klagen skal være modtaget af det sociale udvalg senest 4 </P>  \r\n\r\n<P>uger efter, at der er givet vedkommende meddelelse om afgørelsen. </P>  \r\n\r\n<P>Statsskattedirektoratet kan se bort fra overskridelsen af </P>  \r\n\r\n<P>klagefristen, når der er særlig grund hertil. </P>  \r\n\r\n<P>Stk. 6. Afgørelser efter stk. 5 kan ikke indbringes for anden </P>  \r\n\r\n<P>administrativ myndighed. </P>  \r\n\r\n<P>Stk. 7. I kommuner, der har magistratsordning, udføres det sociale </P>  \r\n\r\n<P>udvalgs opgaver efter loven af magistraten. For Københavns og </P>  \r\n\r\n<P>Frederiksberg kommuner udfører endvidere skattedirektoratet de </P>  \r\n\r\n<P>opgaver, som amtsskatteinspektoratet har efter loven. </P>  \r\n\r\n<P>§ 6. Udbetaling af ydelserne foretages af statsskattedirektoratet. </P>  \r\n\r\n<P>Foreligger der tvivl om, hvorvidt betingelser er opfyldt, afgøres </P>  \r\n\r\n<P>spørgsmålet af det sociale udvalg, hvor modtageren af ydelsen bor, </P>  \r\n\r\n<P>jfr. dog § 5, stk. 4. </P>  \r\n\r\n<P>Stk. 2. Ydelsen udbetales kvartalsvis forud, første gang for det </P>  \r\n\r\n<P>kvartal, der følger efter det kvartal, i hvilket retten til </P>  \r\n\r\n<P>ydelsen er erhvervet, og sidste gang for det kvartal, i hvilket </P>  \r\n\r\n<P>retten til ydelsen ophører. I de tilfælde, hvor ydelsen bliver </P>  \r\n\r\n<P>udbetalt efter § 4, stk. 2-6, bestemmes det i afgørelsen, for </P>  \r\n\r\n<P>hvilket kvartal ydelsen første gang skal udbetales til ansøgeren. </P>  \r\n\r\n<P>§ 7. Har nogen mod bedre vidende uberettiget modtaget </P>  \r\n\r\n<P>børnefamilieydelsen, skal beløbet tilbagebetales. </P>  \r\n\r\n<P>§ 8. Offentlige myndigheder skal afgive de oplysninger, der er </P>  \r\n\r\n<P>nødvendige for en sags afgørelse. </P>  \r\n\r\n<P>Stk. 2. Med bøde eller hæfte straffes, med mindre strengere straf er </P>  \r\n\r\n<P>forskyldt efter borgerlig straffelov, den, der </P>  \r\n\r\n<P>1) afgiver urigtige eller vildledende oplysninger til brug ved </P>  \r\n\r\n<P>afgørelser efter denne lov, eller </P>  \r\n\r\n<P>2) i forbindelse med en ansøgning, eller når der afkræves </P>  \r\n\r\n<P>oplysninger, fortier forhold af betydning for sagens afgørelse. </P>  \r\n\r\n<P>Kapitel 5 </P>  \r\n\r\n<P>Andre bestemmelser </P>  \r\n\r\n<P>§ 9. Udgifterne til børnefamilieydelsen afholdes af statskassen. </P>  \r\n\r\n<P>§ 10. Børnefamilieydelsen indgår ikke ved beregning af ydelser efter </P>  \r\n\r\n<P>den sociale lovgivning eller efter lovgivningen om </P>  \r\n\r\n<P>uddannelsesstøtte. </P>  \r\n\r\n<P>§ 11. Krav på børnefamilieydelsen kan ikke overdrages eller gøres til </P>  \r\n\r\n<P>genstand for retsforfølgning. </P>  \r\n\r\n<P>Stk. 2. Ydelsen kan ikke anvendes til modregning af eventuelle </P>  \r\n\r\n<P>offentlige krav mod beløbsmodtageren. </P>  \r\n\r\n<P>§ 12. Nærmere regler om administrationen af denne lov fastsættes af </P>  \r\n\r\n<P>ministeren for skatter og afgifter. </P>  \r\n\r\n<P>§ 13. Ministeren for skatter og afgifter kan fastsætte regler, </P>  \r\n\r\n<P>hvorved der gøres undtagelse fra reglerne i denne lov, i det </P>  \r\n\r\n<P>omfang det er nødvendigt til opfyldelse af internationale </P>  \r\n\r\n<P>forpligtelser. </P>  \r\n\r\n<P>§ 14. Loven har virkning fra den 1. juli 1987. </P>  \r\n\r\n<P>Stk. 2. Bestemmelsen i § 26, stk. 3, i lov om indkomstskat og </P>  \r\n\r\n<P>formueskat for personer m.v. (Personskatteloven) om </P>  \r\n\r\n<P>reguleringstallet for 1988 finder tilsvarende anvendelse på </P>  \r\n\r\n<P>ydelser efter denne lov. </P>  \r\n\r\n<P>§ 15. Loven gælder ikke for Færøerne og Grønland. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Lovforslaget går ud på at indføre en ordning, hvorefter der </P>  \r\n\r\n<P>kvartalsvis skal udbetales en skattefri ydelse for alle børn under </P>  \r\n\r\n<P>18 år. Ydelsen udgør for hvert barn 5.000 kr., der reguleres efter </P>  \r\n\r\n<P>samme regler som personfradrag m.v. for personer. </P>  \r\n\r\n<P>Lovforslaget fremsættes som et led i aftalen af 19. juni 1985 mellem </P>  \r\n\r\n<P>regeringspartierne (Det konservative Folkeparti, Venstre, </P>  \r\n\r\n<P>Centrum-Demokraterne og Kristeligt Folkeparti), Socialdemokratiet </P>  \r\n\r\n<P>og Det radikale Venstre om en skattereform. Forslaget er et led i </P>  \r\n\r\n<P>den samlede reform af det danske skattesystem, der er aftalt bl.a. </P>  \r\n\r\n<P>med henblik på at forbedre børnefamiliernes vilkår. </P>  \r\n\r\n<P>Efter aftalen skal retten til børnefamilieydelsen være uafhængig af </P>  \r\n\r\n<P>familiens indkomst. Ydelsen skal udbetales til samme person, som </P>  \r\n\r\n<P>efter gældende regler er berettiget til børnetilskud. </P>  \r\n\r\n<P>Forbedringen skal slå fuldt igennem også for familier, der får hjælp </P>  \r\n\r\n<P>efter bistandsloven. </P>  \r\n\r\n<P>Efter to love om særlige udbetalinger til børnefamilier i henholdsvis </P>  \r\n\r\n<P>1984 og 1985 er der i disse to år udbetalt 800 kr. fra skatte- og </P>  \r\n\r\n<P>afgiftsministeriet til alle fuldt skattepligtige personer for </P>  \r\n\r\n<P>hvert barn under 10 år, som de havde hos sig. Et forslag til lov </P>  \r\n\r\n<P>om en tilsvarende udbetaling i 1986 er vedtaget i efteråret 1985. </P>  \r\n\r\n<P>Efter skattereformaftalen skal der ikke fremsættes forslag til </P>  \r\n\r\n<P>love om sådanne udbetalinger i senere år. </P>  \r\n\r\n<P>Også det almindelige børnetilskud, der efter lov om børnetilskud og </P>  \r\n\r\n<P>andre familieydelser ydes til børn under 16 år afhængigt af </P>  \r\n\r\n<P>forældrenes indtægt, skal bortfalde efter aftalen. </P>  \r\n\r\n<P>Til børn af enlige forsørgere og til børn af forældre, der begge er </P>  \r\n\r\n<P>folke- eller førtidspensionister, ydes der efter </P>  \r\n\r\n<P>børnetilskudsloven et forhøjet børnetilskud i stedet for det </P>  \r\n\r\n<P>almindelige børnetilskud. Til enlige forsørgere, der har børnene </P>  \r\n\r\n<P>hos sig, ydes der samtidig i alt et ekstra børnetilskud. Også </P>  \r\n\r\n<P>disse to tilskud er indtægtsafhængige. Efter skattereformaftalen </P>  \r\n\r\n<P>skal begge tilskuddene, der som det ses udbetales i tilfælde, hvor </P>  \r\n\r\n<P>forsørgerbyrden føles særligt tyngende, udbetales ved siden af den </P>  \r\n\r\n<P>foreslåede børnefamilieydelse. </P>  \r\n\r\n<P>Også det særlige børnetilskud skal udbetales ved siden af den </P>  \r\n\r\n<P>foreslåede børnefamilieydelse. Dette tilskud ydes uden hensyn til </P>  \r\n\r\n<P>forsørgerindtægten og ud over de øvrige børnetilskud til særligt i </P>  \r\n\r\n<P>loven opregnede grupper af børn og unge under 18 år, f.eks. børn, </P>  \r\n\r\n<P>hvis fader eller moder er død, forældreløse børn og børn af folke- </P>  \r\n\r\n<P>eller førtidspensionister. </P>  \r\n\r\n<P>Om de nævnte ændringer i børnetilskudsloven henvises i øvrigt til det </P>  \r\n\r\n<P>lovforslag herom, som fremsættes af socialministeren. </P>  \r\n\r\n<P>Børnefamilieydelsen skal første gang udbetales for det kvartal, der </P>  \r\n\r\n<P>begynder den 1. juli 1987. </P>  \r\n\r\n<P>I de to første kvartaler af 1987 skal det almindelige børnetilskud </P>  \r\n\r\n<P>udbetales med dets dobbelte beløb. </P>  \r\n\r\n<P>Virkningerne af de ovenfor omtalte forslag er i vedføjede bilag </P>  \r\n\r\n<P>belyst ved nogle eksempler. Det er her angivet, hvad </P>  \r\n\r\n<P>børnetilskuddet efter gældende regler og børnefamilieydelsen efter </P>  \r\n\r\n<P>lovforslaget andrager for familier med henholdsvis 1 og 2 børn. </P>  \r\n\r\n<P>Udbetalingen af børnefamilieydelser skønnes for 1987, hvor ydelsen </P>  \r\n\r\n<P>udbetales for 2. halvår, at medføre en udgift for staten på ca. </P>  \r\n\r\n<P>2.765 mill. kr. For 1988, hvor udbetalingen første gang sker for </P>  \r\n\r\n<P>et helt år, skønnes udgiften at beløbe sig til ca. 5.530 mill. kr. </P>  \r\n\r\n<P>(1987-niveau). </P>  \r\n\r\n<P>Ved bedømmelsen af denne udgift må man tage de besparelser i </P>  \r\n\r\n<P>betragtning, der følger af andre lovforslag, der skal fremsættes i </P>  \r\n\r\n<P>forbindelse med skattereformaftalen. Således foreslås som nævnt de </P>  \r\n\r\n<P>nuværende almindelige børnetilskud og den årlige &#187;børnecheck&#171; på  \r\n\r\n</P>  \r\n\r\n<P>800 kr. afskaffet, ligesom puljen til ungdomsydelserne reduceres </P>  \r\n\r\n<P>med 1/6 i 1987 og 1/3 i årene derefter. Også skatte- og </P>  \r\n\r\n<P>afgiftsministerens forslag om nedsættelse af personfradraget for </P>  \r\n\r\n<P>børn og unge under 18 år medfører besparelser. </P>  \r\n\r\n<P>For så vidt angår de administrative konsekvenser bemærkes, at </P>  \r\n\r\n<P>lovforslaget indebærer et vist merarbejde for såvel </P>  \r\n\r\n<P>amtsskatteinspektoraterne som statsskattedirektoratet. </P>  \r\n\r\n<P>Den langt overvejende del af den konkrete sagsbehandling i </P>  \r\n\r\n<P>forbindelse med den foreslåede ordning vil hvile på de kommunale </P>  \r\n\r\n<P>sociale myndigheder, idet det i hovedsagen er de sociale udvalg, </P>  \r\n\r\n<P>der skal tage stilling til spørgsmålet om udbetaling af ydelsen i </P>  \r\n\r\n<P>tilfælde, hvor den ikke skal udbetales til moderen efter lovens </P>  \r\n\r\n<P>hovedregel. Det samme gælder i de tilfælde, hvor ydelsen skal </P>  \r\n\r\n<P>udbetales efter internationale regler til andre end dem, der er </P>  \r\n\r\n<P>berettiget til ydelsen efter lovens regler. Endvidere skal de </P>  \r\n\r\n<P>sociale udvalg i tvivlstilfælde afgøre, hvorvidt lovens </P>  \r\n\r\n<P>betingelser er opfyldt, også hvor ydelsen skal udbetales uden </P>  \r\n\r\n<P>ansøgning. Alene spørgsmålet om, hvorvidt kravet om skattepligt </P>  \r\n\r\n<P>er opfyldt, afgøres efter forslaget af skattemyndighederne </P>  \r\n\r\n<P>(amtsskatteinspektoraterne). </P>  \r\n\r\n<P>Samtidig må det imidlertid erindres, at kommunerne ved gennemførelsen </P>  \r\n\r\n<P>af den nye ordning lettes for administrationen af det almindelige </P>  \r\n\r\n<P>børnetilskud, der skal bortfalde. Herved fritages kommunerne for </P>  \r\n\r\n<P>det betydelige arbejde, der er forbundet med bl.a. </P>  \r\n\r\n<P>indtægtsreguleringen af dette tilskud og med adgangen til at </P>  \r\n\r\n<P>regulere på grundlag af den aktuelle indkomst og dermed fravige </P>  \r\n\r\n<P>lovens hovedregel om, at reguleringen skal ske på grundlag af </P>  \r\n\r\n<P>socialindkomsten. Alt i alt vil børnefamilieydelsen derfor nok </P>  \r\n\r\n<P>betyde en vis administrativ lettelse for kommunerne. </P>  \r\n\r\n<P>Skatteyderne må forud for lovens gennemførelse orienteres om lovens </P>  \r\n\r\n<P>indhold. </P>  \r\n\r\n<P>Der henvises i øvrigt for så vidt angår de administrative virkninger </P>  \r\n\r\n<P>til bemærkningerne herom i forslaget til lov om indkomstskat og </P>  \r\n\r\n<P>formueskat for personer m.v. (Skattereformen). </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Børnefamilieydelsen udbetales for børn og unge under 18 år. Ydelsen </P>  \r\n\r\n<P>udgør 5.000 kr. årligt i 1987. I årene derefter skal ydelsen </P>  \r\n\r\n<P>reguleres efter samme regler som personfradrag m.v. for personer. </P>  \r\n\r\n<P>I teksten er det lagt til grund, at der gennemføres regler om </P>  \r\n\r\n<P>regulering af personfradrag m.v. i det lovforslag, der som et led </P>  \r\n\r\n<P>i skattereformen skal fremsættes om hovedprincipperne for </P>  \r\n\r\n<P>beskatning af personer m.v. </P>  \r\n\r\n<P>Til § 2 </P>  \r\n\r\n<P>Til nr. 1. </P>  \r\n\r\n<P>Ydelsen skal ses som en skattelettelse for børnefamilierne. </P>  \r\n\r\n<P>Udbetaling af ydelsen er derfor i nr. 1 gjort betinget af, at den </P>  \r\n\r\n<P>person, der forsørger barnet, er fuldt skattepligtig til den </P>  \r\n\r\n<P>danske stat efter kildeskattelovens § 1. </P>  \r\n\r\n<P>Pligten til at forsørge et barn såvel privatretligt som i forhold til </P>  \r\n\r\n<P>det offentlige påhviler barnets forældre. Forsørgelsen sker som </P>  \r\n\r\n<P>hovedregel enten ved at barnet opholder sig i forsørgerens hjem, </P>  \r\n\r\n<P>eller ved, at forsørgeren betaler bidrag til barnets forsørgelse. </P>  \r\n\r\n<P>Har kun den ene af forældrene forældremyndigheden over barnet, </P>  \r\n\r\n<P>opfylder den anden af forældrene som oftest sin forsørgelsespligt </P>  \r\n\r\n<P>ved betaling af bidrag. I de tilfælde hvor kun den ene af </P>  \r\n\r\n<P>forældrene har forældremyndigheden, har barnet som alt overvejende </P>  \r\n\r\n<P>hovedregel sit hjem hos denne, og er sammen med indehaveren af </P>  \r\n\r\n<P>forældremyndigheden en sådan børnefamilie, hvis vilkår efter </P>  \r\n\r\n<P>skattereformaftalen skal lettes. </P>  \r\n\r\n<P>Bliver et barn forældreløst, skal forældremyndigheden altid overføres </P>  \r\n\r\n<P>til en anden person. Den nye indehaver af forældremyndigheden skal </P>  \r\n\r\n<P>herefter drage omsorg for barnet. Bor barnet hos </P>  \r\n\r\n<P>forældremyndighedsindehaveren, vil denne til barnets forsørgelse </P>  \r\n\r\n<P>modtage det særlige børnebidrag, der i et sådant tilfælde svarer </P>  \r\n\r\n<P>til summen af faderens og moderens normalbidrag (de bidrag, der </P>  \r\n\r\n<P>normalt fastsættes ved separation og skilsmisse for den af </P>  \r\n\r\n<P>forældrene, der ikke får forældremyndigheden tillagt, og som har </P>  \r\n\r\n<P>indtægt under en vis størrelse). Forældremyndighedsindehaveren </P>  \r\n\r\n<P>modtager endvidere efter de gældende regler det almindelige eller </P>  \r\n\r\n<P>det forhøjede og ekstra børnetilskud for barnet på grundlag af </P>  \r\n\r\n<P>sine egne forhold. Også den nye indehaver af forældremyndigheden </P>  \r\n\r\n<P>er således sammen med barnet en sådan børnefamilie, hvis vilkår </P>  \r\n\r\n<P>efter skattereformaftalen skal lettes. </P>  \r\n\r\n<P>I forslagets § 2, nr. 1, lægges derfor vægt på den fulde skattepligt </P>  \r\n\r\n<P>hos den person, der har forældremyndigheden over barnet. </P>  \r\n\r\n<P>Ved adoption indtræder adoptivforældrene i de biologiske forældres </P>  \r\n\r\n<P>sted og overtager således pligten til at forsørge barnet. </P>  \r\n\r\n<P>Ved adoption af udenlandske børn kan tidsrummet fra barnet optages i </P>  \r\n\r\n<P>hjemmet, og til adoptionen er gennemført, variere fra et par </P>  \r\n\r\n<P>måneder til adskillige år. </P>  \r\n\r\n<P>Da forsørgelsen af barnet i praksis påhviler plejeforældrene allerede </P>  \r\n\r\n<P>fra plejens start, er det foreslået, at børnefamilieydelsen også </P>  \r\n\r\n<P>skal udbetales betinget af de kommende adoptanters fulde </P>  \r\n\r\n<P>skattepligt. </P>  \r\n\r\n<P>Til nr. 2. </P>  \r\n\r\n<P>Selvom børnefamilieydelsen som nævnt ovenfor skal ses som en </P>  \r\n\r\n<P>skattelettelse, har den dog også karakter af en social ydelse. </P>  \r\n\r\n<P>Ydelsen skal således træde i stedet for det almindelige </P>  \r\n\r\n<P>børnetilskud. </P>  \r\n\r\n<P>I et vist omfang medfører EF-regler om social sikring og </P>  \r\n\r\n<P>internationale socialforsikringsoverenskomster, at sociale ydelser </P>  \r\n\r\n<P>skal udbetales til ikke herboende personer, jfr. § 13 i nærværende </P>  \r\n\r\n<P>lovforslag. Bortset fra sådanne tilfælde er hovedreglen, at </P>  \r\n\r\n<P>sociale ydelser kun udbetales for herværende personer. Det er </P>  \r\n\r\n<P>derfor foreslået, at udbetalinger af børnefamilieydelsen er </P>  \r\n\r\n<P>betinget af, at det pågældende barn har hjemsted her i landet. </P>  \r\n\r\n<P>Begrebet &#187;hjemsted&#171; skal forstås på samme måde som i </P>  \r\n\r\n<P>børnetilskudsloven, jfr. denne lovs § 11, stk. 1, nr. 2. </P>  \r\n\r\n<P>Et barn anses normalt for at have hjemsted, hvor forældrene bor. Har </P>  \r\n\r\n<P>forældrene fast bopæl her, vil barnet normalt have hjemsted her, </P>  \r\n\r\n<P>selvom det opholder sig på ferie eller kortere uddannelse i </P>  \r\n\r\n<P>udlandet. Er forældrene udlændinge, vil det normalt være en </P>  \r\n\r\n<P>forudsætning for, at barnet kan anses for at have hjemsted her, at </P>  \r\n\r\n<P>det tidligere har haft ophold hos forældrene her, og at </P>  \r\n\r\n<P>forbindelsen med forældrene er bevaret. </P>  \r\n\r\n<P>Til nr. 3. </P>  \r\n\r\n<P>Forpligtelsen til at forsørge sit barn ophører, når barnet indgår </P>  \r\n\r\n<P>ægteskab. Det er derfor foreslået, at børnefamilieydelsen ikke </P>  \r\n\r\n<P>skal komme til udbetaling, efter at barnet har indgået ægteskab. </P>  \r\n\r\n<P>Til nr. 4. </P>  \r\n\r\n<P>Anbringelse af et barn uden for hjemmet efter bistandslovens regler </P>  \r\n\r\n<P>bringer principielt ikke forældrenes forsørgelsespligt til ophør. </P>  \r\n\r\n<P>Forældrene har i princippet efter regler fastsat af </P>  \r\n\r\n<P>socialministeriet, pligt til at bidrage til udgifterne ved </P>  \r\n\r\n<P>opholdet. I praksis meddeles der dog ofte hel eller delvis </P>  \r\n\r\n<P>fritagelse herfor. Allerede af denne grund er det foreslået, at </P>  \r\n\r\n<P>børnefamilieydelsen ikke skal udbetales, hvis barnet er anbragt </P>  \r\n\r\n<P>uden for hjemmet efter bistandslovens regler, ligesom det er </P>  \r\n\r\n<P>foreslået, at ydelsen ikke skal komme til udbetaling, hvis barnet </P>  \r\n\r\n<P>i øvrigt forsørges af offentlige midler. </P>  \r\n\r\n<P>Bestemmelsen er udformet i overensstemmelse med betingelsen i </P>  \r\n\r\n<P>børnetilskudslovens § 11, stk. 1, nr. 4, for udbetaling af </P>  \r\n\r\n<P>børnetilskud. </P>  \r\n\r\n<P>Til § 3 </P>  \r\n\r\n<P>Forslaget om, at de i §§ 1 og 2 nævnte betingelser skal være opfyldt </P>  \r\n\r\n<P>den første dag i den periode, som udbetalingen vedrører, skal </P>  \r\n\r\n<P>forstås således, at betingelserne skal være opfyldt allerede ved </P>  \r\n\r\n<P>døgnets begyndelse. </P>  \r\n\r\n<P>Til § 4 </P>  \r\n\r\n<P>§ 4 fastsætter, hvem børnefamilieydelsen skal udbetales til, når de i </P>  \r\n\r\n<P>§ 2 fastsatte betingelser for retten til børnefamilieydelsen er </P>  \r\n\r\n<P>opfyldt. </P>  \r\n\r\n<P>Herefter foreslås det, at ydelsen primært udbetales til barnets </P>  \r\n\r\n<P>moder. En sådan regel, der er i overensstemmelse med </P>  \r\n\r\n<P>børnetilskudsloven, foreslås under hensyn til, at det i praksis </P>  \r\n\r\n<P>formentlig i de fleste tilfælde er barnets moder, der står for </P>  \r\n\r\n<P>indkøbene af barnets fornødenheder. Er forældremyndigheden </P>  \r\n\r\n<P>overført til et ægtepar, sidestilles den kvindelige part med en </P>  \r\n\r\n<P>moder. </P>  \r\n\r\n<P>Har kun den ene af forældrene del i forældremyndigheden, foreslås </P>  \r\n\r\n<P>det, at børnefamilieydelsen udbetales til denne. Ydelsen kan dog i </P>  \r\n\r\n<P>stedet udbetales til den, der ikke har forældremyndigheden, </P>  \r\n\r\n<P>såfremt vedkommende har barnet boende hos sig. </P>  \r\n\r\n<P>Det foreslås, at hovedreglen om udbetaling til barnets moder også </P>  \r\n\r\n<P>følges i tilfælde, hvor begge forældre har del i </P>  \r\n\r\n<P>forældremyndigheden, selv om de ikke bor sammen. Denne hovedregel </P>  \r\n\r\n<P>skal dog efter forslaget kunne fraviges, såfremt faderen godtgør, </P>  \r\n\r\n<P>at barnet bor mest hos ham. </P>  \r\n\r\n<P>Opholder barnet sig i privat familiepleje i overensstemmelse med </P>  \r\n\r\n<P>reglerne i bistandslovens § 65, foreslås det, at ydelsen udbetales </P>  \r\n\r\n<P>til den, der har barnet i pleje, primært til plejemoderen. </P>  \r\n\r\n<P>En privat familiepleje for børn under 14 år er lovlig, hvis kommunens </P>  \r\n\r\n<P>sociale udvalg har givet plejetilladelse til den, der har barnet i </P>  \r\n\r\n<P>pleje. For børn over 14 år kan familiepleje etableres blot ved </P>  \r\n\r\n<P>aftale mellem indehaveren af forældremyndigheden og den, der tager </P>  \r\n\r\n<P>barnet i pleje. </P>  \r\n\r\n<P>Skønnes det bedst for barnet, kan udbetaling ske til barnet selv. </P>  \r\n\r\n<P>Reglen er foreslået under hensyn til, at børnefamilieydelsen skal </P>  \r\n\r\n<P>udbetales helt op til barnets 18. år, hvor mange børn nu om dage </P>  \r\n\r\n<P>ikke længere bor hos deres forældre. Reglen må bl.a. administreres </P>  \r\n\r\n<P>på grundlag af et skøn over barnets modenhed. Det vil også være af </P>  \r\n\r\n<P>betydning, om forældrene fortsat forsørger barnet og da på </P>  \r\n\r\n<P>hvilken måde. </P>  \r\n\r\n<P>Til § 5 </P>  \r\n\r\n<P>Udbetaling til barnets moder skal ske automatisk efter lovens </P>  \r\n\r\n<P>hovedregel i § 4, stk. 1. </P>  \r\n\r\n<P>Det foreslås, at udbetalinger, der ikke skal ske efter denne </P>  \r\n\r\n<P>hovedregel, første gang skal ske efter ansøgning. Dette gælder </P>  \r\n\r\n<P>også udbetalinger til faderen, når han alene har </P>  \r\n\r\n<P>forældremyndigheden over barnet. Dette skyldes, at der ikke </P>  \r\n\r\n<P>foretages indberetning til noget register, når den fælles </P>  \r\n\r\n<P>forældremyndighed ophører. </P>  \r\n\r\n<P>Da udbetaling til andre end den, der efter lovens hovedregel skal </P>  \r\n\r\n<P>være berettiget til at modtage ydelsen, kræver en stillingtagen, </P>  \r\n\r\n<P>der bedst foretages af de sociale myndigheder, f.eks. afgørelsen </P>  \r\n\r\n<P>af, om udbetalingen skal ske til barnet selv, foreslås det at </P>  \r\n\r\n<P>henlægge kompetencen til at træffe sådanne afgørelser til de </P>  \r\n\r\n<P>sociale udvalg (magistraten i de kommuner, der har en godkendt </P>  \r\n\r\n<P>magistratsordning) med rekurs efter reglerne i børnetilskudsloven </P>  \r\n\r\n<P>til amtsankenævnene (den sociale ankestyrelse). Det foreslås også, </P>  \r\n\r\n<P>at det sociale udvalg efter ansøgning kan ændre en afgørelse efter </P>  \r\n\r\n<P>§ 4. </P>  \r\n\r\n<P>Afgørelsen af, hvorvidt betingelsen om forsørgerens fulde skattepligt </P>  \r\n\r\n<P>er opfyldt, skal efter forslaget træffes af </P>  \r\n\r\n<P>amtsskatteinspektoratet (i Københavns og Frederiksberg kommuner </P>  \r\n\r\n<P>skattedirektoratet), med rekurs til statsskattedirektoratet, hvis </P>  \r\n\r\n<P>afgørelse skal være endelig. </P>  \r\n\r\n<P>På grund af denne tvedelte ankevej foreslås det, at klagen altid skal </P>  \r\n\r\n<P>indgives til det sociale udvalg, der herefter skal sørge for, at </P>  \r\n\r\n<P>klagen bliver videresendt til den rette klagemyndighed. </P>  \r\n\r\n<P>Til § 6 </P>  \r\n\r\n<P>Det foreslås, at udbetalingen af ydelsen foretages af </P>  \r\n\r\n<P>statsskattedirektoratet. Opstår der tvivl om, hvorvidt lovens </P>  \r\n\r\n<P>betingelser - bortset fra betingelsen om skattepligt - er opfyldt, </P>  \r\n\r\n<P>f.eks. betingelsen om hjemsted for barnet her, træffer det sociale </P>  \r\n\r\n<P>udvalg (magistraten) afgørelse herom. </P>  \r\n\r\n<P>Af praktiske grunde foreslås det, at børnefamilieydelsen - ligesom </P>  \r\n\r\n<P>børnetilskuddene - udbetales kvartalsvis forud. Under hensyn </P>  \r\n\r\n<P>hertil udbetales det første tilskud fra kvartalet efter, at retten </P>  \r\n\r\n<P>til ydelsen er opstået og derfor sidste gang for det kvartal, hvor </P>  \r\n\r\n<P>retten ophører. </P>  \r\n\r\n<P>Udbetalinger efter ansøgning vil som hovedregel ske efter, at ydelsen </P>  \r\n\r\n<P>for samme barn tidligere har været udbetalt til en anden. For at </P>  \r\n\r\n<P>forhindre dobbeltudbetalinger for den tid, ansøgningen er under </P>  \r\n\r\n<P>ekspedition, er det foreslået, at det i afgørelsen bestemmes, for </P>  \r\n\r\n<P>hvilket kvartal ydelsen første gang skal udbetales til ansøgeren. </P>  \r\n\r\n<P>Til §§ 7 og 8 </P>  \r\n\r\n<P>Reglerne svarer til bestemmelserne herom i sociallovgivningen. </P>  \r\n\r\n<P>Til § 9 </P>  \r\n\r\n<P>Det foreslås, at børnefamilieydelsen betales af statskassen. </P>  \r\n\r\n<P>Udgifterne for kommunerne i forbindelse med de sociale </P>  \r\n\r\n<P>myndigheders administration afholdes af kommunen. </P>  \r\n\r\n<P>Til § 10 </P>  \r\n\r\n<P>Børnefamilieydelsen skal som anført gives til alle uanset forældrenes </P>  \r\n\r\n<P>indkomstforhold. Det er i konsekvens heraf foreslået, at ydelsen </P>  \r\n\r\n<P>ikke skal have konsekvenser for de ydelser, der udbetales eller </P>  \r\n\r\n<P>opkræves efter den sociale lovgivning. Kontanthjælp efter </P>  \r\n\r\n<P>bistandsloven vil derfor ikke blive påvirket af udbetalingen. </P>  \r\n\r\n<P>Tilsvarende skal ydelsen heller ikke have konsekvenser for </P>  \r\n\r\n<P>udmålingen af ydelser efter lovgivningen om uddannelsesstøtte. </P>  \r\n\r\n<P>Børnefamilierne skal efter forslaget være skattefri og vil derfor </P>  \r\n\r\n<P>ikke indgå i socialindkomsten. De ydelser, bl.a. boligstøtte, der </P>  \r\n\r\n<P>udmåles på grundlag af socialindkomsten, vil derfor ikke blive </P>  \r\n\r\n<P>påvirket af børnefamilieydelsen. </P>  \r\n\r\n<P>Til § 11 </P>  \r\n\r\n<P>Der kan efter forslaget ikke ske overdragelse af eller </P>  \r\n\r\n<P>retsforfølgning mod krav på udbetaling af børnefamilieydelsen. </P>  \r\n\r\n<P>Herved sikrer man, at statsskattedirektoratet altid kan udbetale </P>  \r\n\r\n<P>børnefamilieydelsen med frigørende virkning til den, der efter </P>  \r\n\r\n<P>loven har krav på den. </P>  \r\n\r\n<P>Beløbet kan hverken af det offentlige eller af den berettigede </P>  \r\n\r\n<P>anvendes til modregning af eventuelle offentlige krav mod den </P>  \r\n\r\n<P>berettigede. </P>  \r\n\r\n<P>De nævnte regler er foreslået ud fra et ønske om at sikre, at </P>  \r\n\r\n<P>børnefamilieydelsen virkelig kommer børnefamilien til gode. </P>  \r\n\r\n<P>Reglerne gør endvidere administrationen af udbetalingen mere </P>  \r\n\r\n<P>enkel. </P>  \r\n\r\n<P>Til § 12 </P>  \r\n\r\n<P>Ved den foreslåede regel bemyndiges ministeren for skatter og </P>  \r\n\r\n<P>afgifter til at fastsætte nærmere regler om lovens administration. </P>  \r\n\r\n<P>Til § 13 </P>  \r\n\r\n<P>Efter de foreslåede regler er retten til børnefamilieydelsen bl.a. </P>  \r\n\r\n<P>betinget af, at barnet har hjemsted her i landet. Efter EF-regler </P>  \r\n\r\n<P>om social sikring er Danmark forpligtet til at udbetale </P>  \r\n\r\n<P>familieydelser i tilfælde, hvor barnet ikke har hjemsted her, </P>  \r\n\r\n<P>ligesom reglerne kan bevirke, at andre EF-lande er forpligtet til </P>  \r\n\r\n<P>at udbetale familieydelser til borgere, der efter reglerne i </P>  \r\n\r\n<P>nærværende lovforslag er berettiget til børnefamilieydelsen. Efter </P>  \r\n\r\n<P>de socialforsikringsaftaler, som Danmark har indgået med andre </P>  \r\n\r\n<P>lande, kan det ligeledes forekomme i særlige tilfælde, at </P>  \r\n\r\n<P>familieydelsen skal udbetales fra et andet land end der, hvor </P>  \r\n\r\n<P>barnet bor. </P>  \r\n\r\n<P>Det foreslås derfor at bemyndige ministeren for skatter og afgifter </P>  \r\n\r\n<P>til at fastsætte regler, hvorved der i overensstemmelse med </P>  \r\n\r\n<P>internationale regler gøres undtagelser fra bestemmelserne i </P>  \r\n\r\n<P>lovforslaget. Sådanne undtagelser skal sikre, at Danmark opfylder </P>  \r\n\r\n<P>sine internationale forpligtelser, og at ingen modtager en fuld </P>  \r\n\r\n<P>børnefamilieydelse fra Danmark og samtidig en tilsvarende ydelse </P>  \r\n\r\n<P>fra et andet land. </P>  \r\n\r\n<P>Til § 14 </P>  \r\n\r\n<P>Efter den foreslåede § 1 i nærværende lovforslag skal </P>  \r\n\r\n<P>børnefamilieydelsen reguleres i overensstemmelse med reglen i § 20 </P>  \r\n\r\n<P>i lov om indkomstskat og formueskat for personer m.v. </P>  \r\n\r\n<P>(Personskatteloven). </P>  \r\n\r\n<P>Efter denne bestemmelse fastsættes reguleringstallet til 100 i 1987, </P>  \r\n\r\n<P>svarende til en &#187;nulstilling&#171; af de beløbsgrænser, der årligt  \r\n\r\n</P>  \r\n\r\n<P>reguleres. </P>  \r\n\r\n<P>I forslaget til en personskattelov er det i § 26, stk. 3, </P>  \r\n\r\n<P>(overgangsreglen) foreslået, at reguleringstallet for 1988 skal </P>  \r\n\r\n<P>være 102, såfremt der ikke inden 1. juli 1987 er fastsat et </P>  \r\n\r\n<P>reguleringstal for 1988. </P>  \r\n\r\n<P>Det foreslås, at denne regel også skal gælde reguleringen af </P>  \r\n\r\n<P>børnefamilieydelsen. </P>  \r\n\r\n<P>Bilag </P>  \r\n\r\n<P>Ydelser til ægtepar og enlige med 1 eller 2 børn i alderen 10 til 15 </P>  \r\n\r\n<P>år. </P>  \r\n\r\n<P>Lovforslag og gældende regler </P>  \r\n\r\n<P><IMG SRC=\"/image.aspx?id=112693&img=CL6095_1.gif\" align=middle width=235 height=85 border=no alt=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"></P>  \r\n\r\n<P>Anmærkninger: </P>  \r\n\r\n<P>1) Børnechecken på 800 kr. pr. barn under 10 år forudsættes udbetalt </P>  \r\n\r\n<P>efter gældende regler men bortfalder efter lovforslaget. Ydelser </P>  \r\n\r\n<P>efter gældende regler forøges derfor med henholdsvis 800 kr. og </P>  \r\n\r\n<P>1.600 kr.i tabellen ovenfor, hvis et henholdsvis to børn er under </P>  \r\n\r\n<P>10 år. </P>  \r\n\r\n<P>2) Efter gældende regler forventes det almindelige fulde børnetilskud </P>  \r\n\r\n<P>at udgøre 2.453 kr. i 1987. Ved beregningerne efter gældende </P>  \r\n\r\n<P>lovgivning forudsættes dette beløb også at gælde for 1988 (og i </P>  \r\n\r\n<P>øvrigt også i de følgende år) regnet i 1987-niveau. </P>  \r\n\r\n<P>Efter lovforslaget fordobles det almindelige børnetilskud i 1. og </P>  \r\n\r\n<P>2. kvartal i 1987 og udbetales med i alt 2.446 kr. for 1. halvår </P>  \r\n\r\n<P>1987 (forskellen på de 7 kr. i forhold til gældende lovgivning </P>  \r\n\r\n<P>(2.453 kr. ¬ 2.446 kr.) skyldes, at børnetilskuddet forudsættes at </P>  \r\n\r\n<P>være lavere i 1. kvartal 1987 end i resten af året). </P>  \r\n\r\n<P>Pr. 1. juli 1987 bortfalder det almindelige børnetilskud. Der </P>  \r\n\r\n<P>indføres samtidig en ydelse til familier med børn og unge under 18 </P>  \r\n\r\n<P>år på 1.250 kr. pr. kvartal eller 2.500 kr. i alt for 2.halvår </P>  \r\n\r\n<P>1987. I 1988 og følgende år udgør børnefamilieydelsen 5.000 kr. </P>  \r\n\r\n<P>(1987-niveau). </P>  \r\n\r\n<P>Forhøjet børnetilskud og ekstra børnetilskud til enlige forsørgere </P>  \r\n\r\n<P>berøres ikke af skattereformen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>INGEN </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00110"
        },
        {
            "displayName": "Entydig dokumentidentifikation",
            "displayValue": "CL006095"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "110"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}