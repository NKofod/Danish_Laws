{
    "id": 117082,
    "title": "Vejledning om automatiske vægte m.m. Procedure mv. ved typegodkendelse Måleteknisk vejledning (MV 04.31-01, udg. 3)",
    "documentTypeId": "180",
    "isSagsforlobPeriodValid": true,
    "shortName": "VEJ nr 9177 af 17/01/2008",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om automatiske vægte m.m. Procedure mv. ved typegodkendelse Måleteknisk vejledning (MV 04.31-01, udg. 3)</p>\r\n      <p class=\"TekstV\"><span class=\"Bold\">1.</span> <span class=\"Bold\">Formål</span></p>\r\n      <p class=\"TekstV\">Gældende bestemmelser for automatiske vægte og andet automatisk måleudstyr til bestemmelse af masse (vægt) er bekendtgørelse nr. 1033 af 17. oktober 2006. Bekendtgørelsen deler måleudstyret op i 2 grupper:</p>\r\n      <p class=\"TekstV\"><span class=\"Bold\">Første gruppe:</span> Automatiske opsamlingsvægte i kategori X (fx checkvejere), automatiske opsamlingsvægte i kategori Y (fx prismærkningsvægte), automatiske gravimetriske påfyldningsvægte (doservægte), diskontinuerlige summationsvægte (gennemløbs beholdervægte), kontinuerlige summationsvægte (båndvægte) og automatiske jernbanevægte.</p>\r\n      <p class=\"TekstV\">Denne gruppe vægte er omfattet af MID direktivet og er ikke behandlet i denne vejledning.</p>\r\n      <p class=\"TekstV\"><span class=\"Bold\">Anden gruppe:</span> Alle andre typer automatiske vægte samt andet automatisk måleudstyr til måling af masse (bortset fra masseflowmålere).</p>\r\n      <p class=\"TekstV\">Denne gruppe skal have dansk typegodkendelse og dansk førstegangsverifikation.</p>\r\n      <p class=\"TekstV\">Formålet med denne vejledning er at give en kort oversigt over de procedurer mv., der i følge ovenanførte bekendtgørelse kræves gennemført i forbindelse med en typegodkendelse.</p>\r\n      <p class=\"TekstV\"><span class=\"Bold\">2.</span> <span class=\"Bold\">Typegodkendelse</span></p>\r\n      <p class=\"TekstV\">Ved typegodkendelse forstås den beslutning, som medfører anerkendelse af, at vægtens konstruktion opfylder forskriftsmæssige krav.</p>\r\n      <p class=\"TekstV\">Når en vægttype er typegodkendt, kan enkelteksemplarer af samme type verificeres.</p>\r\n      <p class=\"TekstV\"><span class=\"Bold\">2.1</span> Typegodkendelse dokumenteres gennem udstedelse af en typegodkendelsesattest. Attesten indeholder beskrivelse, foto mv., der er nødvendige til identifikation af vægten og til forklaring af dens funktion. Desuden specificerer attesten væsentlige metrologiske data samt bestemmelser vedrørende prøvning, påskrifter og plombering. Endelig angiver attesten et godkendelsesmærke \"SYSTEMBETEGNELSE\" som alle vægte af pågældende type skal bære, når de verificeres.</p>\r\n      <p class=\"TekstV\"><span class=\"Bold\">2.2</span> Ændringer i eller tilføjelser til en godkendt vægtkonstruktion kræver en tillægsgodkendelse. Tillægsgodkendelse kan udstedes til den oprindelige ansøger eller til en, som har fuldmagt fra den oprindelige ansøger til at opnå tillægsgodkendelse.</p>\r\n      <p class=\"TekstV\"><span class=\"Bold\">2.3</span> Typegodkendelse udstedes for en nærmere angivet gyldighedsperiode. Inden for den angivne gyldighedsperiode kan typegodkendelsen danne grundlag for førstegangsverifikation <a class=\"FodnoteHenvisning\" name=\"Henvisning_Not1\" href=\"#Not1\">1)</a>. Efter udløbet af gyldighedsperioden kan der ikke mere førstegangsverificeres vægte af pågældende type, men reverifikation af allerede godkendte vægte kan fortsat foretages i henhold til typegodkendelsen.</p>\r\n      <p class=\"TekstV\">Typegodkendelser kan gyldighedsforlænges på ansøgning fra oprindelige ansøger eller til en, som har fuldmagt fra den oprindelige ansøger til at opnå gyldighedsforlængelse.</p>\r\n      <p class=\"TekstV\"><span class=\"Bold\">3.</span> <span class=\"Bold\">Procedurer ved typegodkendelse</span></p>\r\n      <p class=\"TekstV\"><span class=\"Bold\">3.1</span> Typegodkendelse kan søges af vægtfabrikanten eller af dennes befuldmægtigede.</p>\r\n      <p class=\"TekstV\"><span class=\"Bold\">3.2</span> Ansøgning om typegodkendelse, tillægsgodkendelse eller gyldighedsforlængelse skal indsendes til Den Danske Akkrediterings- og Metrologifond.</p>\r\n      <p class=\"TekstV\">Ansøgning skal indeholde alle nødvendige oplysninger for vurdering af den omhandlede vægt. Hvis vægten allerede er typeprøvet indsendes typeprøvningsrapporten. Såfremt vægten ikke er typeprøvet på ansøgningstidspunktet, vil ansøger få instruktion om hvorledes han skal få en typeprøvning foretaget.</p>\r\n      <p class=\"TekstV\">En nærmere beskrivelse af hvorledes ansøgning skal udfærdiges og hvilke oplysninger den skal indeholde, er givet i MV 04.31-02.</p>\r\n      <p class=\"TekstV\"><span class=\"Bold\">3.3</span> Typeprøvning af vægte som grundlag for typegodkendelse, foretages som akkrediteret prøvning af laboratorier, der har fornøden akkreditering fra Dansk Akkreditering (DANAK). På begæring af ansøger, vil der blive taget hensyn til prøvninger, som den pågældende vægttype har været underkastet hos den kompetente myndighed i et andet EØS-land, når resultater fra disse prøvninger stilles til rådighed for fonden.</p>\r\n      <p class=\"TekstV\"><span class=\"Bold\">3.4</span> Når fonden ved vurdering af ansøgningen samt den tilhørende typeprøvningsrapport har fundet, at vægten opfylder forskriftsmæssige krav, sendes et tilbud om typegodkendelse til ansøger. Tilbuddet har form af et udkast til typegodkendelsesattest. Når ansøger har godkendt attestudkastet er typegodkendelsen principielt udstedt. Efterfølgende vil attesten blive trykt i det fornødne antal.</p>\r\n      <p class=\"TekstV\"><span class=\"Bold\">3.5</span> Omkostninger i forbindelse med typegodkendelser påhviler ansøgeren.</p>\r\n      <p class=\"TekstV\">Det laboratorium, som har udført typeprøvningen, vil opkræve beløbet direkte hos ansøger.</p>\r\n      <p class=\"TekstV\">Fonden vil opkræve alle omkostninger i forbindelse med vurdering, attestudformning, administration og trykning.</p>\r\n      <p class=\"TekstV\"><span class=\"Bold\">4.</span> <span class=\"Bold\">Prøvningsomfang ved typegodkendelse.</span></p>\r\n      <p class=\"TekstV\">Afprøvning af en vægts funktion sker principielt som anført i det for pågældende vægt relevante måletekniske direktiv, herunder i de tilhørende standarder / rekommendationer. For instrumenttyper, der ikke er dækket af en standard / rekommendation fastlægges prøvningsomfanget ved hjælp af procedurerne i MDIR 20.05-02.</p>\r\n      <p class=\"TekstV\">Dele af prøvningerne kan evt. udføres på det endelige opstillingssted, hvis det er muligt at etablere de nødvendige prøvningsbetingelser.</p>\r\n      <p class=\"TekstV\">Endvidere gælder det, at man såfremt prøvernes forløb retfærdiggør det, kan nedskære de enkelte prøvers omfang eller kan kombinere prøverne, forudsat at der opnås en entydig konklusion.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Økonomi- og Erhvervsministeriet, den 17. januar 2008</I></P><P CLASS=SIGN1 ALIGN=\"CENTER\">Jesper Høy</P><P CLASS=SIGN2 ALIGN=\"RIGHT\">/ P. Claudi Johansen</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Automatiske vægte, som er i overensstemmelse med en typegodkendelse, kan førstegangsverificeres af laboratorier, som er bemyndiget hertil af Den Danske Akkrediterings- og Metrologifond. Førstegangsverifikation bestilles af vægtens ejer/bruger hos det laboratorium, han ønsker at bruge.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/05/2008"
        },
        {
            "displayName": "Accession",
            "displayValue": "C20080917760"
        },
        {
            "displayName": "Entydig dokumentidentifikation",
            "displayValue": "AU003250"
        },
        {
            "displayName": "Dato for førstegangsindlæggelse",
            "displayValue": "22/05/2008"
        },
        {
            "displayName": "Dato for indlæggelse",
            "displayValue": "22/05/2008"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9177"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "17/01/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Den Danske Akkrediterings- og Metrologifond"
        },
        {
            "displayName": "Ressortministeriets journalnummer",
            "displayValue": "20-01-03-0001"
        },
        {
            "displayName": "Stikord",
            "displayValue": "vægte"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}