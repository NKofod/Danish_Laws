{
    "id": 41296,
    "title": "Skattefri virksomhedsomdannelse",
    "documentTypeId": "230",
    "isSagsforlobPeriodValid": false,
    "shortName": "AFG nr 18567 af 27/01/1997",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En skibsfører ansøgte Ligningsrådet om tilladelse til skattefri  \r\n\r\n virksomhedsomdannelse, således at de af ham personligt ejede parter i 3  \r\n\r\n partsrederier blev overdraget til et nystiftet selskab, uden at de øvrige  \r\n\r\n partsredere gjorde noget tilsvarende. </I> </P>  \r\n\r\n<P> <I>Ligningsrådet afslog anmodningen, da man ikke fandt, at der var  \r\n\r\n hjemmel til at omdanne efter reglerne i lov om skattefri  \r\n\r\n virksomhedsomdannelse, når kun een af ejerne ønskede at anvende regelsættet.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skattefri virksomhedsomdannelse </H1>  \r\n\r\n<P></P>  \r\n\r\n<P>En skibsfører var personligt medejer af 3 partsrederier: A P/R som han  \r\n\r\n ejede 15 % af, B P/R som han ejede 20% af, og C P/R som han ejede 10% af.  \r\n\r\n Herudover deltog skibsføreren i drift af skibe gennem to af ham ejede  \r\n\r\n selskaber. </P>  \r\n\r\n<P>Skibsføreren ønskede pr. 1. januar 1998 at drive ovenstående tre andele i  \r\n\r\n selskabsform. Da de øvrige partredere ikke tilsvarende overdragede deres  \r\n\r\n andele i partrederierne, søgtes der om Ligningsrådets tilladelse til, at  \r\n\r\n overdragelsen af skibsførerens andele kunne ske som en skattefri  \r\n\r\n virksomhedsomdannelse med dispensation efter lovens § 2, stk. 3, jf § 2, stk.  \r\n\r\n 2. </P>  \r\n\r\n<P>Det fremgik af ansøgningen, at skibsførerens andel i værdien af skibene i  \r\n\r\n de privat ejede partrederier indgik i en fælles afskrivningskonto, og  \r\n\r\n saldoværdien udgjorde pr. 31. december 1996 1.250.123 kr. </P>  \r\n\r\n<P>Kommunen udtalte, at den kommunale skatteadministration anså skibsføreren  \r\n\r\n for omfattet af virksomhedsomdannelseslovens § 2, stk. 2. Da flere af  \r\n\r\n betingelserne ikke var opfyldt - bl.a. punkterne a, c, d og e - og der ikke  \r\n\r\n forelå ganske særlige omstændigheder, jf. virksomhedsomdannelseslovens § 2,  \r\n\r\n stk. 3, indstillede man, at skibsførerens ansøgning ikke blev imødekommet.  \r\n\r\n Regionen tilsluttede sig kommunens udtalelse. </P>  \r\n\r\n<P>Af bemærkningerne til forslag til lov om skattefri virksomhedsomdannelse  \r\n\r\n (L 80, Folketingsåret 1982/83) fremgik, at lovens regler om skattefri  \r\n\r\n virksomhedsomdannelse først og fremmest tog sigte på omdannelse af  \r\n\r\n enkeltmandsvirksomheder, men at der kunne være tilfælde, hvor det ville virke  \r\n\r\n mindre rimeligt at afskære interessentskaber med få deltagere fra at omdanne  \r\n\r\n skattefrit, hvis der kunne opgøres et entydigt successionsgrundlag. </P>  \r\n\r\n<P>På denne baggrund udtalte Told- og Skattestyrelsen, at da ejerskabet af  \r\n\r\n andele i partrederierne var kendetegnet ved, at ejerforholdet kun eksisterede  \r\n\r\n til en vis delmængde af partederiets aktiv(er) og passiver, der tilsammen  \r\n\r\n udgør den faktiske virksomhed, var det bl.a. en betingelse for at anvende  \r\n\r\n lovens regler, at alle deltagere anvendte lovens regler. Da det i den  \r\n\r\n konkrete sag kun var skibsførerens andele i de forskellige partrederier og  \r\n\r\n ikke tillige de øvrige partsrederes andele, der ønskedes omdannet efter Lov  \r\n\r\n om skattefri virksomhedsomdannelse, var det ikke - som loven og  \r\n\r\n lovbemærkningerne forudsætter - alle deltagere, der deltog i omdannelsen.  \r\n\r\n</P>  \r\n\r\n<P>Ligningsrådet tiltrådte styrelsens indstilling, hvorefter der ikke kunne  \r\n\r\n gives tilladelse til en skattefri virksomheddsomdannelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>LV 1996 E.H.2.1 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/05/1998"
        },
        {
            "displayName": "Accession",
            "displayValue": "X19971856701"
        },
        {
            "displayName": "Entydig dokumentidentifikation",
            "displayValue": "CA009267"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18567"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "27/01/1997"
        },
        {
            "displayName": "Ressortministeriets journalnummer",
            "displayValue": "99/97-4762-111"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}