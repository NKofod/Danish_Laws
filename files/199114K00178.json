{
    "id": 109436,
    "title": "1991 BTL 178   BETÆNKNING OVER FORSLAG TIL LOV OM ÆNDRING AF LOV OM VISSE FORHOLD PÅ   TELEKOMMUNIKATIONSOMRÅDET    NR L 178 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 178",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 178 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om visse forhold på  \r\n\r\n telekommunikationsområdet <BR>  \r\n\r\n Nr L 178 1991-92, 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19920227 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til kommunikationsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Der er af kommunikationsministeren stillet ændringsforslag, hvorom  \r\n\r\n henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlemmer) lovforslaget til <I>vedtagelse</I> med det  \r\n\r\n stillede ændringsforslag. </P>  \r\n\r\n<P>Et <I>mindretal</I> (Fremskridtspartiets medlemmer af udvalget) indstiller  \r\n\r\n lovforslaget til <I>forkastelse</I> ved 3. behandling og vil stemme imod det  \r\n\r\n stillede ændringsforslag. Mindretallet udtaler følgende: </P>  \r\n\r\n<P>Indførelsen af de såkaldte 900-tjenester betød en tiltrængt udvidelse af  \r\n\r\n mulighederne for anvendelse af telefonnettet. Som med så meget andet kom de  \r\n\r\n danske telefonselskaber først haltende bagefter mange andre lande med denne  \r\n\r\n nye specielle service. De danske telefonselskaber er ekstremt restriktive og  \r\n\r\n dybt konservative i deres syn på, hvad telefonnettet må og skal benyttes til.  \r\n\r\n Denne stivnakkede tilbageholdenhed betyder tab af mange spændende tilbud og  \r\n\r\n dermed fornægtelse af ny udvikling og ny teknologi. </P>  \r\n\r\n<P>Aldrig så snart var 900-tjenesterne blevet startet, før den danske  \r\n\r\n dobbeltmoral og jantelov igen kiggede frem. Nok må man bruge 900-tjenesterne,  \r\n\r\n men sandelig ikke til hvad som helst! Ytringsfriheden gælder kun, når den  \r\n\r\n statsautoriserede moral er dækket ind. Det blev selvfølgelig de såkaldte  \r\n\r\n erotiske tjenester, som hurtigt blev karakteriseret som misbrug. Set i lyset,  \r\n\r\n af hvilken international murbrækker for ytringsfriheden det var, da Danmark  \r\n\r\n frigav pornoen, så forekommer holdningen til erotiske telefontjenester noget  \r\n\r\n puritansk. Nok må forbrugerne leje pornovideoer, købe pornoblade, se  \r\n\r\n pornobiograffilm og på mange andre områder købe erotiske tjenester, men ikke  \r\n\r\n pr. telefon! </P>  \r\n\r\n<P>Straks skal 900-tjenesterne inddeles i statsautoriserede kategorier. Det  \r\n\r\n bliver statskommissærers opgave med uigenkaldelig dom at afgøre, hvorvidt en  \r\n\r\n tjeneste skal være I, II eller III. Kategoriseringen betyder, at forbrugerne  \r\n\r\n kun frit kan ringe til kategori I, mens kategori II kun er for centraler med  \r\n\r\n mulighed for digital spærring. Endelig kræver adgang til kategori III, at  \r\n\r\n kunden aktivt anmoder om åbning af telefonen. </P>  \r\n\r\n<P>Argumentet er bl.a., at børn og unge ikke skal misbruge forældrenes  \r\n\r\n telefon med kæmpe telefonregninger til følge. Imidlertid vil f.eks. en  \r\n\r\n kostbar børsservice være under kategori I, mens en erotisk tjeneste kommer i  \r\n\r\n kategori III. Telefonregningen må altså godt eksplodere som følge af  \r\n\r\n aflytning af moralsk &#187;acceptable&#171; tilbud, mens moralsk  \r\n\r\n &#187;uacceptable&#171; tilbud skal kræve særlig adgang. </P>  \r\n\r\n<P>Det er desuden en spændende kuriositet, at mens den seksuelle lavalder på  \r\n\r\n 15 år giver mulighed for graviditet i den alder, er det ikke tilladt af  \r\n\r\n aflytte erotiske telefontilbud, før man er fyldt 16 år! </P>  \r\n\r\n<P>På ovenstående forkvaklede baggrund vil ministeren have lovfastsat et  \r\n\r\n nævn, som skal udgøre moralens vogter og være stedet, hvor den  \r\n\r\n statsautoriserede holdning fastlægges. Det er statslig meningskontrol uden  \r\n\r\n rimelighed. Der skal derfor ikke være noget nævn og ej heller  \r\n\r\n ministerafgørelser af de nævnte spørgsmål. Markedet skal være frit for alle  \r\n\r\n telefontjenester, der ikke beskadiger telefonnettet. </P>  \r\n\r\n<P>Problemet med de svulmende telefonregninger kan afhjælpes med digitale  \r\n\r\n spærringer, aflåste telefontastaturer (med undtagelse af 0, til nødopkald),  \r\n\r\n aflåste telefontastaturer med undtagelse af knapper for indprogrammerede  \r\n\r\n forvalg osv. Muligheder er der nok af, hvis en enkelt abonnent har problemer.  \r\n\r\n Det forkastelige i denne som i så mange andre sager er, at når nogle få  \r\n\r\n forbrugere har problemer, så indfører man straks forbud og begrænsninger, der  \r\n\r\n rammer alle forbrugere, også de 95 pct., som ingen problemer har. </P>  \r\n\r\n<P>Det stillede ændringsforslag betyder, at såfremt ingen klager til dette  \r\n\r\n nævn, så kan nævnet skabe selvbeskæftigelse ved at tage emner op af egen  \r\n\r\n drift, et typisk eksempel på, hvorfor den offentlige sektor vokser. Hvis  \r\n\r\n ingen efterspørger offentlige ydelser, indbygger man bare adgang til, at  \r\n\r\n kontoret kan holdes i gang ved, at man klipper hinanden. Også  \r\n\r\n ændringsforslaget tager Fremskridtspartiet derfor afstand fra. </P>  \r\n\r\n<P>ÆndringsforslagAf <I>kommunikationsministeren</I> , tiltrådt af et  \r\n\r\n<I>flertal</I> (udvalget med undtagelse af FP): </P>  \r\n\r\n<P>Til § 1 <B>1)</B> I den under <I>nr. 1</I> foreslåede nye <I>§ 3 a</I>  \r\n\r\n affattes <I>stk. 3, nr. 2</I> , således: </P>  \r\n\r\n<P>&#187;2) At træffe afgørelser i klagesager og i sager, som nævnet tager op  \r\n\r\n af egen drift i medfør af de i nr. 1 nævnte forskrifter.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Med ændringsforslaget præciseres det, at service 900-nævnet har  \r\n\r\n mulighed for af egen drift at tage sager op. Erfaringerne med den hidtidige  \r\n\r\n administration af service 900-tjenesterne har vist, at der er behov for, at  \r\n\r\n nævnet har denne kompetence. </P>  \r\n\r\n<P>I den forretningsorden, som kommunikationsministeren vil fastsætte for  \r\n\r\n nævnet, vil der blive fastlagt en nærmere afgrænsning af nævnets kompetence  \r\n\r\n til at tage sager op af egen drift. </P>  \r\n\r\n<P> <I>Tove Lindbo Larsen (S) Hans Erenbjerg (S) Søren Hansen (S) J.K. Hansen  \r\n\r\n (S)</I> fmd. <I>Helge Mortensen (S) Kaj Poulsen (S) Jimmy Stahr (S) Tommy  \r\n\r\n Dinesen (SF) Arne Melchior (CD) Fischer (KF) Agnete Laustsen (KF) Svend  \r\n\r\n Heiselberg (V) Helge Sander (V) Ernst B. Schmidt (FP)</I> nfmd. <I>Ole Donner  \r\n\r\n (FP) Bilgrav-Nielsen (RV) Inger Stilling Pedersen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/03/1992"
        },
        {
            "displayName": "Accession",
            "displayValue": "199114K00178"
        },
        {
            "displayName": "Entydig dokumentidentifikation",
            "displayValue": "CL002235"
        },
        {
            "displayName": "Dato for førstegangsindlæggelse",
            "displayValue": "10/03/1992"
        },
        {
            "displayName": "Dato for indlæggelse",
            "displayValue": "10/03/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "178"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}