{
    "id": 82035,
    "title": "Tillæg til vejledning om almennyttig boligvirksomhed ",
    "documentTypeId": "180",
    "isSagsforlobPeriodValid": false,
    "shortName": "VEJ nr 127 af 31/07/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tillæg til vejledning om almennyttig  \r\n\r\n boligvirksomhed </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Ved lov nr. 87 af 8. februar 1995 om ændring af lov om boligbyggeri og lov  \r\n\r\n om ældre og personer med handicap er der sket en præcisering af reglerne om  \r\n\r\n de almennyttige boligselskabers hovedformål (kerneaktiviteter). </P>  \r\n\r\n<P>Det fremgår endvidere af loven, at boligselskaberne udover deres  \r\n\r\n hovedformål kan udøve visse sideaktiviteter. </P>  \r\n\r\n<P>Endelig er der i loven åbnet mulighed for at etablere en helt ny type  \r\n\r\n boligselskaber - almennyttige andelsselskaber -, hvis eneste formål er at  \r\n\r\n administrere støttet byggeri. </P>  \r\n\r\n<P>Loven trådte i kraft den 15. april 1996. </P>  \r\n\r\n<P>Bygge- og Boligstyrelsen har i henhold til en bemyndigelse i loven udstedt  \r\n\r\n en bekendtgørelse om de almennyttige boligselskabers sideaktiviteter, jf.  \r\n\r\n bekendtgørelse nr. 250 af 2. april 1996 (sideaktivitetsbekendtgørelsen). </P>  \r\n\r\n<P>Sideaktivitetsbekendtgørelsen indeholder en udtømmende beskrivelse af,  \r\n\r\n hvilke aktiviteter et almennyttigt boligselskab kan udøve ved siden af  \r\n\r\n selskabets hovedformål. </P>  \r\n\r\n<P>Bekendtgørelsen trådte ligeledes i kraft den 15. april 1996. </P>  \r\n\r\n<P>Bygge- og Boligstyrelsen har ved skrivelse af 17. april 1996 til samtlige  \r\n\r\n kommunalbestyrelser, amtsråd og almennyttige boligselskaber orienteret om de  \r\n\r\n nye regler. </P>  \r\n\r\n<P>De nye regler har givet anledning til en række konsekvensændringer i  \r\n\r\n Bygge- og Boligstyrelsens bekendtgørelse om almennyttig boligvirksomhed.  \r\n\r\n Ændringerne er sket ved bekendtgørelse nr. 251 af 2. april 1996 og  \r\n\r\n bekendtgørelse nr. 565 af 21. juni 1996. </P>  \r\n\r\n<P>Denne vejledning indeholder en nærmere omtale af disse ændringer. </P>  \r\n\r\n<P>Vejledningen indeholder i afsnit 2 en kort omtale af de ændringer, der  \r\n\r\n vedrører de nye almennyttige andelsselskaber. </P>  \r\n\r\n<P>Afsnit 3 indeholder en omtale af reglerne om oprettelse af særlige  \r\n\r\n afdelinger for sideaktiviteter. </P>  \r\n\r\n<P>Endelig er de regnskabsmæssige konsekvenser af de nye regler beskrevet i  \r\n\r\n afsnit 4 (selskabsregnskabet) og afsnit 5 (regnskaber for  \r\n\r\n sideaktivitets-afdelinger). </P>  \r\n\r\n<P>Hovedvægten i vejledningen er lagt på de to sidstnævnte afsnit. </P>  \r\n\r\n<P>Bekendtgørelse nr. 99 af 4. februar 1994 om almennyttig boligvirksomhed er  \r\n\r\n optrykt som bilag A til vejledningen. De senere ændringer af bekendtgørelsen,  \r\n\r\n herunder de ovenfor omtalte ændringer, er optrykt som bilag B-F. Det  \r\n\r\n bemærkes, at eventuelle bilag til bekendtgørelserne - kontoplaner m.v. - kun  \r\n\r\n er medtaget i ændringsbekendtgørelse nr. 565 af 21. juni 1996 (bilag F). </P>  \r\n\r\n<P CLASS=PUNKT> <B>2.</B> Almennyttige andelsselskaber </P>  \r\n\r\n<P>Der er nu skabt mulighed for etablering af særlige almennyttige  \r\n\r\n andelsselskaber. </P>  \r\n\r\n<P>De nye selskaber har som eneste formål at administrere byggeri, der er  \r\n\r\n omfattet af lov om boligbyggeri og lov om boliger for ældre og personer med  \r\n\r\n handicap. </P>  \r\n\r\n<P>Administrationen kan omfatte såvel byggerier under opførelse som byggerier  \r\n\r\n i drift. Andelsselskaberne kan derimod ikke selv være bygherre, ligesom de  \r\n\r\n heller ikke kan udøve sideaktiviteter. </P>  \r\n\r\n<P>Andelsselskaberne kan dog eje og administrere opførelse og drift af egne  \r\n\r\n administrationsbygninger samt indrette kursuslokaler i disse bygninger til  \r\n\r\n brug for ansatte i selskabet samt ansatte og beboere i administrerede  \r\n\r\n selskaber og disses afdelinger. Andelsselskaberne kan endvidere administrere  \r\n\r\n drift af grundejerforeninger, ejerforeninger, gård- og vejlaug o.lign., hvori  \r\n\r\n selskabet er medlem. </P>  \r\n\r\n<P>Andelsselskabernes virksomhedsområde er nærmere beskrevet i den nævnte  \r\n\r\n skrivelse til samtlige kommunalbestyrelser, amtsråd og almennyttige  \r\n\r\n boligselskaber. </P>  \r\n\r\n<P>Andelsselskaberne er omfattet af de almennyttige regler, i det omfang  \r\n\r\n disse efter forholdets natur kan finde anvendelse på disse selskaber. </P>  \r\n\r\n<P>Bygge- og Boligstyrelsen har endvidere udarbejdet et sæt normalvedtægter  \r\n\r\n for de almennyttige andelsselskaber, jf. bekendtgørelse nr. 253 af 11. april  \r\n\r\n 1996. </P>  \r\n\r\n<P>Ved de ovenfor omtalte bekendtgørelser om ændring af bekendtgørelse om  \r\n\r\n almennyttig boligvirksomhed er der sket en række tilpasninger af det  \r\n\r\n eksisterende regelsæt således, at der som udgangspunkt gælder samme regler  \r\n\r\n for almennyttige andelsselskaber og almennyttige forretningsførerselskaber.  \r\n\r\n</P>  \r\n\r\n<P>Der er dog nogle undtagelser fra dette udgangspunkt. Det skal således  \r\n\r\n fremhæves, at de almennyttige andelsselskaber således <I>ikke</I> kan: </P>  \r\n\r\n<P>- Have afdelinger eller stifte datterselskaber, jf. § 10, stk. 2, samt  \r\n\r\n</P>  \r\n\r\n<P>- have fælles forvaltning med administrerede almennyttige selskaber eller  \r\n\r\n disses afdelinger, jf. § 35, stk. 2, nr. 1, jf. dog § 35, stk. 2, nr. 3, om  \r\n\r\n anmeldte forvaltningsordninger. </P>  \r\n\r\n<P CLASS=PUNKT> <B>3.</B> Afdelinger for sideaktiviteter </P>  \r\n\r\n<P>Bekendtgørelsen om de almennyttige boligselskabers sideaktiviteter  \r\n\r\n (bekendtgørelse nr. 250 af 2. april 1996) har inden udstedelsen været  \r\n\r\n forelagt bl.a. Konkurrencerådet. </P>  \r\n\r\n<P>Konkurrencerådet har tilkendegivet, at der bør ske en regnskabsmæssig  \r\n\r\n adskillelse af boligselskabernes hovedaktiviteter og deres sideaktiviteter.  \r\n\r\n Baggrunden herfor er ønsket om at undgå konkurrenceforvridning  \r\n\r\n (krydssubsidiering). </P>  \r\n\r\n<P>Der er derfor i de nye regler stillet krav om, at en række sideaktiviteter  \r\n\r\n samles i nogle selvstændige, almennyttige afdelinger, jf. § 9 a i  \r\n\r\n bekendtgørelse om ændring af bekendtgørelse om almennyttig boligvirksomhed  \r\n\r\n (bekendtgørelse nr. 251 af 2. april 1996). </P>  \r\n\r\n<P>Det fremgår af den omtalte bestemmelse, at der skal oprettes selvstændige  \r\n\r\n afdelinger for følgende (side-)aktiviteter: </P>  \r\n\r\n<P>- Administration af boliger og institutioner m.v., som ikke ejes af  \r\n\r\n selskabet eller af en afdeling (ekstern ejendomsadministration). </P>  \r\n\r\n<P>- ferieboliger for beboere og ansatte, </P>  \r\n\r\n<P>- udførelse af intern teknisk rådgivning og intern håndværksvirksomhed,  \r\n\r\n</P>  \r\n\r\n<P>- indskud m.v. i andre virksomheder. </P>  \r\n\r\n<P>Der aflægges særskilte regnskaber for hver af disse  \r\n\r\n sideaktivitets-afdelinger jf. § 46, stk. 1, i bekendtgørelse nr. 251. De nye  \r\n\r\n kontoplaner for disse afdelinger er omtalt nærmere i afsnit 5. </P>  \r\n\r\n<P>Afdelingerne for sideaktiviteter har almennyttig status på linie med  \r\n\r\n boligafdelingerne i selskabet, hvilket bl.a. indebærer, at der er mulighed  \r\n\r\n for fælles forvaltning efter de gældende regler herom. </P>  \r\n\r\n<P>Der er dog gennemført en række særregler vedrørende de pågældende  \r\n\r\n afdelinger. Hovedsigtet med disse regler er at sikre, at økonomiske  \r\n\r\n mellemværender mellem selskabet og sideaktivitets-afdelingerne foregår på  \r\n\r\n markedsbestemte vilkår. </P>  \r\n\r\n<P>Ved bekendtgørelse nr. 251 er der således sket en ændring af § 39 i  \r\n\r\n bekendtgørelsen om almennyttig boligvirksomhed, der indebærer, at der ikke,  \r\n\r\n som for andre afdelinger, kan overføres tilskud fra selskabet til disse  \r\n\r\n afdelinger. </P>  \r\n\r\n<P>Sideaktivitets-afdelinger kan dog på linie med andre afdelinger opnå  \r\n\r\n<I>lån</I> fra selskabet, herunder af midler fra andre afdelinger og fra  \r\n\r\n dispositionsfonden, men der er fastsat en særlig regel om forrentning af  \r\n\r\n disse lån, jf. § 38, stk. 4. Udlån til disse afdelinger skal således mindst  \r\n\r\n forrentes med en rentesats svarende til Danmarks Nationalbanks diskonto plus  \r\n\r\n 2 pct.-point. </P>  \r\n\r\n<P>Reglerne om dispositionsfonden er ligeledes ændret, således at de nævnte  \r\n\r\n afdelinger ikke får mulighed for at opnå tilskud fra fonden, jf. § 28, stk.  \r\n\r\n 1, nr. 1. Som en konsekvens heraf skal afdelingerne ikke indbetale bidrag til  \r\n\r\n fonden, jf. § 26, stk. 1, nr. 1. </P>  \r\n\r\n<P>Som en konsekvens af, at en afdeling for sideaktiviteter ikke kan opnå  \r\n\r\n støtte fra dispositionsfonden, er der jf. § 42 a, åbnet mulighed for, at  \r\n\r\n afdelingen årligt kan foretage passende henlæggelser til konsolidering af  \r\n\r\n afdelingens økonomi. Hvis der opstår et overskud skal dette dog anvendes i  \r\n\r\n overensstemmelse med gældende regler. </P>  \r\n\r\n<P>Endelig er der fastsat særlige regler vedrørende det offentlige tilsyn.  \r\n\r\n</P>  \r\n\r\n<P>Tilsynet med sideaktivitets-afdelingerne føres således af den  \r\n\r\n kommunalbestyrelse, som fører tilsyn med selskabet (selskabets  \r\n\r\n hjemstedskommune). Regnskaberne for de pågældende afdelinger skal derfor  \r\n\r\n sendes til denne kommune, jf. § 49, stk. 2, og § 59, stk. 2, i bekendtgørelse  \r\n\r\n nr. 251. </P>  \r\n\r\n<P>For visse sideaktiviteter gælder, at der ikke er krav om, at de indgår i  \r\n\r\n en af de nævnte sideaktivitets-afdelinger. Det drejer sig om sideaktiviteter,  \r\n\r\n der enten ligger tæt på selskabernes kerneaktiviteter (hovedformål) uden dog  \r\n\r\n at være kerneaktiviteter, eller har et meget begrænset omfang, jf. nærmere  \r\n\r\n herom i afsnit 5. </P>  \r\n\r\n<P CLASS=PUNKT> <B>4.</B> Gennemgang af ændringer i konti i  \r\n\r\n selskabsregnskabet </P>  \r\n\r\n<P>I konsekvens af de nye regler om de almennyttige boligselskabers formål  \r\n\r\n m.v., herunder indførelsen af særlige afdelinger vedrørende nærmere angivne  \r\n\r\n sideaktiviteter, foretages nødvendige ændringer i selskabskontoplanen. </P>  \r\n\r\n<P>Det skal navnligt fremhæves, at tilgodehavender/gæld til  \r\n\r\n sideaktivitets-afdelingerne særskilt skal angives på selskabets balance. </P>  \r\n\r\n<P>Der optages endvidere en ny fast note i selskabet med oplysning om  \r\n\r\n sideaktiviteter i selskab og afdelinger. </P>  \r\n\r\n<P> <B>4.1 Regnskab for selskab </B></P>  \r\n\r\n<P>4.1.1. Resultatopgørelse </P>  \r\n\r\n<P>4.1.1.1 Udgifter </P>  \r\n\r\n<P> <I>Konto 514 Kontorlokaleudgifter (inkl. afskrivning,  \r\n\r\n administrationsejendom)</I>  </P>  \r\n\r\n<P>I forbindelse med erhvervelse af egen administrationsbygning eller i  \r\n\r\n forbindelse med lejede administrationslokaler med fremlejemulighed kan der  \r\n\r\n periodevis være behov for udlejning af ubenyttede arealer til fremmede. </P>  \r\n\r\n<P>Ved en sådan udlejning opnås lejeindtægter, som skal indtægtsføres på  \r\n\r\n<I>konto 602.22 Udlejningsindtægt m.v., kontorlokaler</I> . Den faste note  \r\n\r\n til konto 514 ændres således, at eventuel udlejningsindtægt vises. </P>  \r\n\r\n<P> <I>Konto 516 Særlige aktiviteter</I>  </P>  \r\n\r\n<P>På konto 516 bogføres udgifter vedrørende særlige aktiviteter, hvori kan  \r\n\r\n indgå sideaktiviteter, der ikke kræves udskilt i særskilte  \r\n\r\n sideaktivitets-afdelinger. Det drejer sig om udgifter ved udgivelse af  \r\n\r\n beboerblade o.lign., ved egen kursusvirksomhed, ved iværksættelse af sociale  \r\n\r\n aktiviteter og fritidsaktiviteter o.lign., ved udgivelse af publikationer og  \r\n\r\n bøger om almennyttig boligvirksomhed m.v., samt ved afholdelse af  \r\n\r\n arkitektkonkurrence i forbindelse med offentligt støttet byggeri. </P>  \r\n\r\n<P>Der er krav om en note til konto 516. I noten angives oplysninger om  \r\n\r\n udgifter (konto 516) og indtægter (konto 602.23-27) ved beboerbladsdrift,  \r\n\r\n egen kursusvirksomhed, publikationer/bøger m.v., sociale projekter m.v. og  \r\n\r\n arkitektkonkurrencer. </P>  \r\n\r\n<P>Visse af disse virksomhedsområder er helt eller delvist sideaktiviteter.  \r\n\r\n Vedrørende disse sideaktiviteter er der ikke krav om udskillelse i særskilte  \r\n\r\n sideaktivitets-afdelinger, jf. afsnit 5. </P>  \r\n\r\n<P>Det samme gælder udgifter til administration af erhvervslokaler, kapitel  \r\n\r\n 12 institutioner og boliger, erhvervelse af private ejendomme og diverse  \r\n\r\n kollektive anlæg m.v. i en afdelings regi, jf. afsnit 5. Udgifterne indgår  \r\n\r\n dog i administrationsudgifterne under konto 501-515. De nævnte  \r\n\r\n sideaktiviteter er organiseret i almindelige almennyttige bolig- og  \r\n\r\n erhvervsafdelinger. Administrationsudgiften indgår i de generelle  \r\n\r\n administrationsudgifter. </P>  \r\n\r\n<P>Udgifter til selskabets egen administrationsbygning henføres til konto  \r\n\r\n 514. </P>  \r\n\r\n<P> <I>Konto 532 Renteudgifter (inkl. kurstab, obligationer m.v.)</I>  </P>  \r\n\r\n<P>Det præciseres, at kurtage m.v. i forbindelse med forvaltning af  \r\n\r\n obligationer bogføres på konto 532. Den faste note ændres, således at der  \r\n\r\n tilføjes <I>konto 532.6 Kurtage m.v., obligationsbeholdning</I> og <I>konto  \r\n\r\n 532.7 Andet (p.t. konto 532.6)</I> . </P>  \r\n\r\n<P> <B>4.1.1.2 Indtægter</B>  </P>  \r\n\r\n<P> <I>Konto 601 Administrationsbidrag</I>  </P>  \r\n\r\n<P>Administration af eksterne foretagender opdeles med de nye regler  \r\n\r\n henholdsvis i administration af andet støttet boligbyggeri, hovedaktivitet og  \r\n\r\n i administration af sideaktivitets-afdelingerne. </P>  \r\n\r\n<P> <I>Konto 601.2</I> ændres derfor til alene at omfatte administration af  \r\n\r\n andet støttet boligbyggeri indenfor et selskabs hovedformål. På denne  \r\n\r\n underkonto posteres indtægter fra drifts-administration af andet offentligt  \r\n\r\n støttet boligbyggeri som f.eks. andre boligselskaber, selvejende ungdoms- og  \r\n\r\n ældrebolig-institutioner samt private andelsboliger med tilsagn efter  \r\n\r\n boligbyggeriloven. </P>  \r\n\r\n<P>Under <I>konto 601.3</I> indtægtsføres administrationsgebyr fra  \r\n\r\n sideaktivitets-afdelinger (bogføring, regnskabsaflæggelse, revision o.lign.).  \r\n\r\n</P>  \r\n\r\n<P> <I>Konto 602 Lovmæssige gebyrer m.v. og særlige ydelser</I>  </P>  \r\n\r\n<P>På konto 602 er hidtil alene indtægtsført lovmæssige gebyrer m.v. Gebyrer  \r\n\r\n m.v. kan kun opkræves i det omfang, der er hjemmel i lov el.lign. </P>  \r\n\r\n<P>Efter gennemførelsen af reglerne om almennyttige boligselskabers  \r\n\r\n sideaktiviteter er det fundet hensigtsmæssigt, at indtægter vedrørende  \r\n\r\n særlige ydelser kan modregnes inden fastsættelsen af det kostægte  \r\n\r\n administrationsbidrag. </P>  \r\n\r\n<P>Da modregning i større omfang direkte på udgiftskonti ikke anses for at  \r\n\r\n være i overensstemmelse med årsregnskabsloven, er det fundet mest korrekt at  \r\n\r\n postere disse indtægter vedrørende særlige ydelser på konto 602. </P>  \r\n\r\n<P>Der er fortsat foretaget en udtømmende registrering af hvilke indtægter,  \r\n\r\n der kan indgå på kontoen. Indtægter, som ikke falder inden for de beskrevne  \r\n\r\n underkonti, kan ikke bogføres på konto 602. </P>  \r\n\r\n<P> <I>Konto 602.21 Refusion af lønudgifter m.v.</I>  </P>  \r\n\r\n<P>Kontoen benyttes ved udlån af medarbejdere til særligt  \r\n\r\n byfornyelsesselskab, eksportselskab, ekstern ejendomsadministration,  \r\n\r\n administration af ferieboliger, intern teknisk rådgivning og intern  \r\n\r\n håndværksvirksomhed. Refusionen udredes af de særlige  \r\n\r\n sideaktivitets-afdelinger og skal beregnes til dækning fuldt ud af udgifter  \r\n\r\n til løn, pension, sociale ydelser, kontorhold m.v. </P>  \r\n\r\n<P> <I>Konto 602.22 Udlejningsindtægt m.v., kontor-lokaler</I>  </P>  \r\n\r\n<P>Der henvises til konto 514. </P>  \r\n\r\n<P> <I>Konto 602.23 Annonceindtægt m.v., beboerblade o.lign.</I>  </P>  \r\n\r\n<P>Annonceindtægter fra et beboerblad, som selskabet udgiver, bogføres på  \r\n\r\n denne konto. </P>  \r\n\r\n<P> <I>Konto 602.24 Deltagerbetaling, kursusvirksomhed o.lign.</I>  </P>  \r\n\r\n<P>Indtægter fra selskabets egen kursusvirksomhed o.lign. med  \r\n\r\n deltagerbetaling, bogføres på denne konto. </P>  \r\n\r\n<P> <I>Konto 602.25 Salg af publikationer, EDB-programmer o. lign.</I>  </P>  \r\n\r\n<P>Salgsindtægter fra publikationer, bøger, EDB-programmer o.lign., bogføres  \r\n\r\n på denne konto. </P>  \r\n\r\n<P> <I>Konto 602.26 Tilskud til sociale projekter o.lign.</I>  </P>  \r\n\r\n<P>Offentligt tilskud el.lign. til sociale aktiviteter og fritidsaktiviteter  \r\n\r\n o.lign., som selskabet iværksætter, bogføres på denne konto. </P>  \r\n\r\n<P>Det bemærkes, at sociale projekter m.v. typisk gennemføres på  \r\n\r\n afdelingsniveau og derfor ikke bogføres i selskabets drift. </P>  \r\n\r\n<P> <I>Konto 602.27 Tilskud til arkitektkonkurrencer</I>  </P>  \r\n\r\n<P>I det omfang selskabet opnår tilskud til afholdelse af  \r\n\r\n arkitektkonkurrencer vedrørende nyt almennyttigt boligbyggeri, renovering  \r\n\r\n el.lign., bogføres beløbet på konto 602.27. </P>  \r\n\r\n<P> <B>4.1.2. Balance </B></P>  \r\n\r\n<P>4.1.2.1 Aktiver </P>  \r\n\r\n<P> <I>Konto 715 Kapitalindskud, sideaktiviteter</I>  </P>  \r\n\r\n<P>Selskabet kan af midler fra sin arbejdskapital indskyde kapital i  \r\n\r\n sideaktivitets-afdelingerne. Indskuddet skal ske på markedsbestemte vilkår.  \r\n\r\n</P>  \r\n\r\n<P>Kapitalindskuddet optages på konto 715. Samtidig bindes under  \r\n\r\n arbejdskapitalen et tilsvarende beløb. Kapitalindskuddet specificeres under  \r\n\r\n den faste note til <I>konto 805 Arbejdskapital</I> . </P>  \r\n\r\n<P> <I>Konto 721.2 Tilgodehavender, afdelinger, sideaktiviteter</I>  </P>  \r\n\r\n<P>Sideaktivitets-afdelingerne har status som almennyttige afdelinger. Der er  \r\n\r\n således adgang til fælles forvaltning af midler fra selskab,  \r\n\r\n sideaktivitets-afdelinger og øvrige afdelinger. </P>  \r\n\r\n<P>Udlån ved mellemregning eller andet til en sideaktivitets-afdeling  \r\n\r\n forrentes efter særlige regler i bekendtgørelsen om almennyttig  \r\n\r\n boligvirksomhed § 38, stk. 4. Udlån til disse afdelinger skal mindst  \r\n\r\n forrentes med en rentesats svarende til Danmarks Nationalbanks diskonto med  \r\n\r\n tillæg af 2 pct.-point. </P>  \r\n\r\n<P>Nuværende konto 721 ændres til 721.1. </P>  \r\n\r\n<P> <B>4.1.2.2. Passiver</B>  </P>  \r\n\r\n<P> <I>Konto 821.2 Gæld, afdelinger, sideaktiviteter</I>  </P>  \r\n\r\n<P>Sideaktivitets-afdelinger med midler i selskabets fællesforvaltning  \r\n\r\n forrentes mindst med samme minimumsrente, som også gælder for øvrige  \r\n\r\n afdelinger, diskontoen med fradrag af 2 pct.-point. </P>  \r\n\r\n<P>Nuværende konto 821 ændres til 821.1. </P>  \r\n\r\n<P> <I>Eventualforpligtelser</I>  </P>  \r\n\r\n<P>Påtager et almennyttigt boligselskab sig en garantiforpligtelse for en  \r\n\r\n sideaktivitets-afdeling, f.eks. for afdelingen for ekstern  \r\n\r\n ejendomsadministration skal garantistillelsen ske på markedsbestemte vilkår.  \r\n\r\n Garantistillelsen oplyses under eventualforpligtelser. </P>  \r\n\r\n<P> <B>4.1.3. Faste noter </B></P>  \r\n\r\n<P>4.1.3.1 Sideaktiviteter i selskab og afdelinger </P>  \r\n\r\n<P>Sideaktiviteter efter de nye regler vil som nævnt ovenfor kunne foregå i  \r\n\r\n regi af selskabet, sideaktivitets-afdelingerne og øvrige afdelinger af  \r\n\r\n selskabet. </P>  \r\n\r\n<P>Det er derfor fundet hensigtsmæssigt at foretage en samlet opgørelse af de  \r\n\r\n konkrete sideaktiviteter for hvert regnskabsår. Opgørelsen skal, som  \r\n\r\n tidligere nævnt, fremgå af en ny fast note. </P>  \r\n\r\n<P>For hver aktivitet er der henvist til den relevante bestemmelse i  \r\n\r\n bekendtgørelsen om de almennyttige boligselskabers sideaktiviteter. </P>  \r\n\r\n<P>Ved hver aktivitet anføres endvidere omsætning, driftsresultat og  \r\n\r\n egenkapital. Der foretages ikke sammentælling, idet aktiviteterne kan være af  \r\n\r\n forskellig karakter. Opgørelsen viser selskabets og afdelingernes engagement  \r\n\r\n i de pågældende aktiviteter. </P>  \r\n\r\n<P>Vedrørende etablering og indskud i et særligt byfornyelsesselskab (punkt  \r\n\r\n 16) samt etablering og indskud i et eksportselskab til salg i udlandet af  \r\n\r\n viden om boligbyggeri og boligadministration (punkt 17) skal der imidlertid  \r\n\r\n tillige gives oplysninger om de pågældende eksterne selskabers omsætning,  \r\n\r\n driftsresultat og egenkapital. </P>  \r\n\r\n<P>Det bemærkes i denne forbindelse, at kommunalbestyrelsen hvert år inden  \r\n\r\n den 1. juni - første gang den 1. juni 1997 - skal indsende en række  \r\n\r\n oplysninger til Bygge- og Boligstyrelsen om de nævnte eksportselskaber. Det  \r\n\r\n drejer sig om følgende oplysninger: </P>  \r\n\r\n<P>- En angivelse af de eksportselskaber, som de almennyttige boligselskaber  \r\n\r\n har oprettet, </P>  \r\n\r\n<P>- oplysninger om de investeringer, som de almennyttige boligselskaber har  \r\n\r\n foretaget i eksportselskaberne, </P>  \r\n\r\n<P>- eksportselskabernes aktivitetsområde, og </P>  \r\n\r\n<P>- eksportselskabernes driftsresultater (i form af et revideret  \r\n\r\n årsregnskab). </P>  \r\n\r\n<P>De nævnte oplysninger vil indgå i en særlig rapport, som Boligministeriet  \r\n\r\n hvert år afgiver til EU-kommissionen om boligselskabernes engagement i  \r\n\r\n eksportselskaberne. </P>  \r\n\r\n<P CLASS=PUNKT> <B>5.</B> Gennemgang af konti i regnskaber for  \r\n\r\n sideaktivitets-afdelinger </P>  \r\n\r\n<P>De nye regler for boligselskabernes sideaktiviteter kan medføre oprettelse  \r\n\r\n af indtil fire særlige, almennyttige afdelinger, hvis virksomhed alene  \r\n\r\n omfatter aktiviteter uden for et selskabs hovedformål. Det bemærkes, at det  \r\n\r\n ikke er alle sideaktiviteter, som skal bogføres i en af de fire  \r\n\r\n sideaktivitets-afdelinger. Visse sideaktiviteter kræves ikke udskilt i  \r\n\r\n særlige sideaktivitets-afdelinger, jf. bemærkningerne nedenfor samt  \r\n\r\n kommentarerne til <I>konto 516 Særlige aktiviteter</I> . </P>  \r\n\r\n<P>Til de 4 sideaktivitets-afdelinger henføres: </P>  \r\n\r\n<P>1000-konti Ekstern ejendomsadministration o.lign. </P>  \r\n\r\n<P>2000-konti Opførelse og drift af ferieboliger </P>  \r\n\r\n<P>3000-konti Intern teknisk rådgivning og intern håndværksvirksomhed </P>  \r\n\r\n<P>4000-konti Indskud m.v. i andre virksomheder. </P>  \r\n\r\n<P>Det bemærkes endvidere, at der er indført nye fire cifferede-kontonumre i  \r\n\r\n kontoplaner for sideaktivitets-afdelingerne. Ciffer nr. 1 i kontonumret  \r\n\r\n angiver entydigt, at det drejer sig om en sideaktivitets-afdeling, og hvilken  \r\n\r\n af de fire mulige sideaktivitets-afdelinger kontonumret henhører til.  \r\n\r\n Anvendelsen af ciffer nr. 2 følger opbygningen af resultatopgørelse og  \r\n\r\n balance i øvrige afdelingsregnskaber. Der kan ikke benyttes andre kontonumre  \r\n\r\n end de i bilaget til bekendtgørelsesændringen anførte. </P>  \r\n\r\n<P>I det følgende gennemgås hvilke aktiviteter, der falder ind under de  \r\n\r\n nævnte afdelinger. Der er samtidig henvist til den relevante bestemmelse i  \r\n\r\n bekendtgørelsen om de almennyttige boligselskabers sideaktiviteter: </P>  \r\n\r\n<P> <I>1000-konti Ekstern ejendomsadministration o.lign.:</I>  </P>  \r\n\r\n<P>- Administration af opførelse og drift af erhvervslokaler i almennyttigt  \r\n\r\n byggeri (§ 2), som en afdeling ikke har skøde på, </P>  \r\n\r\n<P>- administration af opførelse og drift af kapitel 12 institutioner (§ 3),  \r\n\r\n som en afdeling ikke har skøde på, </P>  \r\n\r\n<P>- administration af drift af kommunale beboelsesejendomme (§ 8), </P>  \r\n\r\n<P>- administration af opførelse og drift af visse andre kommunale ejendomme  \r\n\r\n (§ 9), </P>  \r\n\r\n<P>- administration af opførelse og drift af visse kommunale institutioner og  \r\n\r\n selvejende institutioner (§ 10), </P>  \r\n\r\n<P>- administration af drift af visse private udlejningsejendomme (§ 11),  \r\n\r\n</P>  \r\n\r\n<P>- administration af drift af visse private kollegier (§ 12), samt </P>  \r\n\r\n<P>- administration af drift af visse grundejerforeninger og  \r\n\r\n ejerlejlighedsforeninger (§ 13). </P>  \r\n\r\n<P> <I>2000-konti Opførelse og drift af ferieboliger:</I>  </P>  \r\n\r\n<P>- Ejerskab, administration af opførelse og drift af ferieboliger (§ 5,  \r\n\r\n stk. 1). </P>  \r\n\r\n<P> <I>3000-konti Intern teknisk rådgivning og intern  \r\n\r\n håndværksvirksomhed:</I>  </P>  \r\n\r\n<P>- Udførelse af intern teknisk rådgivning og intern håndværksvirksomhed (§  \r\n\r\n 15). </P>  \r\n\r\n<P> <I>4000-konti Indskud m.v. i andre virksomheder:</I>  </P>  \r\n\r\n<P>- Indskud i visse kollektive anlæg o.lign. (§ 7, stk. 2), </P>  \r\n\r\n<P>- indskud i danske håndværksvirksomheder (§ 16), </P>  \r\n\r\n<P>- indskud i virksomheder, som leverer varer, tjenesteydelser eller  \r\n\r\n entreprenørydelser til almennyttige boligselskaber (§ 17), </P>  \r\n\r\n<P>- indskud eller foreningsandele i almennyttige andelsselskaber, dvs.  \r\n\r\n selskaber hvis eneste formål er at administrere støttet byggeri (§ 18), </P>  \r\n\r\n<P>- indskud i almennyttige forretningsførerselskaber og i godkendte  \r\n\r\n byfornyelsesselskaber (§ 19), </P>  \r\n\r\n<P>- etablering og indskud i et særligt byfornyelsesselskab (§ 20), </P>  \r\n\r\n<P>- etablering og indskud i et eksportselskab til salg i udlandet af viden  \r\n\r\n om boligbyggeri og boligadministration (§ 21), samt </P>  \r\n\r\n<P>- udlån af medarbejdere til de i §§ 20 og 21 omtalte selskaber (§ 22).  \r\n\r\n</P>  \r\n\r\n<P>I modsætning til øvrige almennyttige afdelinger behøver  \r\n\r\n sideaktivitets-afdelingerne ikke nødvendigvis at have skøde på en eller flere  \r\n\r\n ejendomme. En sideaktivitets-afdeling kan dog omvendt godt have skøde på  \r\n\r\n f.eks. en kontor- og værkstedsejendom </P>  \r\n\r\n<P> <I>Sideaktiviteter, der ikke indgår i særskilte afdelinger</I>  </P>  \r\n\r\n<P>Om en række sideaktiviteter gælder, at de enten ligger tæt på selskabernes  \r\n\r\n kerneaktiviteter (hovedformål) uden dog at være kerneaktiviteter, eller at de  \r\n\r\n har et meget begrænset omfang. Disse aktiviteter indgår <I>ikke</I> i særlige  \r\n\r\n sideaktivitetsafdelinger. </P>  \r\n\r\n<P>For disse sideaktiviteter gælder i stedet, at der skal gives nærmere  \r\n\r\n oplysninger om aktiviteterne i noter i henholdsvis selskabsregnskabet og  \r\n\r\n afdelingsregnskaberne. </P>  \r\n\r\n<P>Det drejer sig om følgende aktiviteter: </P>  \r\n\r\n<P>- Ejerskab, administration af opførelse og drift af erhvervslokaler i  \r\n\r\n almennyttigt byggeri (§ 2), </P>  \r\n\r\n<P>- ejerskab, administration af opførelse og drift af kapitel 12  \r\n\r\n institutioner og boliger (§ 3), </P>  \r\n\r\n<P>- ejerskab, administration af opførelse og drift af kursuslokaler (§ 5,  \r\n\r\n stk. 2), </P>  \r\n\r\n<P>- erhvervelse af eksisterende private ejendomme med henblik på omdannelse  \r\n\r\n til boliger, der falder inden for formålet (§ 6), </P>  \r\n\r\n<P>- ejerskab, administration af opførelse og drift af diverse kollektive  \r\n\r\n anlæg m.v. (§ 7, stk. 1), </P>  \r\n\r\n<P>- iværksættelse af sociale aktiviteter og fritidsaktiviteter o.lign. (§  \r\n\r\n 14), </P>  \r\n\r\n<P>- udgivelse af publikationer og bøger om almennyttig boligvirksomhed samt  \r\n\r\n sælge EDB-programmer (§ 23), og </P>  \r\n\r\n<P>- afholdelse af udgifter til arkitektkonkurrence i forbindelse med  \r\n\r\n offentligt støttet byggeri (§ 24). </P>  \r\n\r\n<P> <B>Bilagsfortegnelse: </B></P>  \r\n\r\n<P>Bilag A: Bygge- og Boligstyrelsens bekendtgørelse nr. 99 af 4. februar  \r\n\r\n 1994 om almennyttig boligvirksomhed. </P>  \r\n\r\n<P> <B>Bilag B:</B> Bygge- og Boligstyrelsens bekendtgørelse nr. 253 af 8.  \r\n\r\n april 1994 om ændring af bekendtgørelse om almennyttig boligvirksomhed  \r\n\r\n (Midlertidig nedlæggelse af bolig uden bortfald af offentlig støtte, ændring  \r\n\r\n af kontoplan). </P>  \r\n\r\n<P> <B>Bilag C:</B> Bygge- og Boligstyrelsens bekendtgørelse nr. 527 af 20.  \r\n\r\n juni 1994 om ændring af bekendtgørelse om almennyttig boligvirksomhed  \r\n\r\n (Bestyrelsesvederlag). </P>  \r\n\r\n<P> <B>Bilag D:</B> Bygge- og Boligstyrelsens bekendtgørelse nr. 161 af 14.  \r\n\r\n marts 1995 om ændring af bekendtgørelse om almennyttig boligvirksomhed. </P>  \r\n\r\n<P> <B>Bilag E:</B> Bygge- og Boligstyrelsens bekendtgørelse nr. 251 af 2.  \r\n\r\n april 1996 om ændring af bekendtgørelse om almennyttig boligvirksomhed. </P>  \r\n\r\n<P> <B>Bilag F:</B> Bygge- og Boligstyrelsens bekendtgørelse nr. 565 af 21.  \r\n\r\n juni 1996 om ændring af bekendtgørelse om almennyttig boligvirksomhed (inkl.  \r\n\r\n bilag 1-4). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/08/1996"
        },
        {
            "displayName": "Accession",
            "displayValue": "C19960012760"
        },
        {
            "displayName": "Entydig dokumentidentifikation",
            "displayValue": "CM041361"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "127"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "31/07/1996"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Bygge- og Boligstyrelsen, jf BEK nr 1164 af 23/12/1994"
        },
        {
            "displayName": "Ressortministeriets journalnummer",
            "displayValue": "Boligmin. B-5213-29 Bygge- og Boligstyrelsen 2. kontor"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}