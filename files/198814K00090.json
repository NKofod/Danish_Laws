{
    "id": 107663,
    "title": "1988 BTL 90   BETÆNKNING OVER FORSLAG TIL LOV OM ÆNDRING AF LOV OM LANDS- OG   REGIONPLANLÆGNING OG LOV OM REGIONPLANLÆGNING I HOVEDSTADSOMRÅDET   (PLANLÆGNING AF SKOVREJSNINGSOMRÅDER)    NR L 90 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 90",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 90 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om lands- og  \r\n\r\n regionplanlægning og lov om regionplanlægning i hovedstadsområdet  \r\n\r\n (Planlægning af skovrejsningsområder) <BR>  \r\n\r\n Nr L 90 1988-89, 1. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19890419 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til miljøministeren, som denne har besvaret </P>  \r\n\r\n<P>skriftligt. Et af ministerens svar på udvalgets spørgsmål er optrykt </P>  \r\n\r\n<P>som bilag. </P>  \r\n\r\n<P>Udvalget har endvidere modtaget en skriftlig henvendelse fra Danmarks  \r\n\r\n Naturfredningsforening. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse uændret. </I></P>  \r\n\r\n<P>Et mindretal (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling, idet  \r\n\r\n Fremskridtspartiet ikke ønsker mere offentlig indblanding i den private  \r\n\r\n skovtilplantning. </P>  \r\n\r\n<P>En yderligere bureaukratisering gennem den kommunale regionplanlægning  \r\n\r\n gående ud på at få udpeget områder, der ud fra en helhedsbetragtning er mest  \r\n\r\n velegnede, vil kun virke skadelig over for skovbruget som helhed. </P>  \r\n\r\n<P>Ahlmann-Ohlsen (KF) fmd. <I>Ole Bernt Henriksen (KF) Rønholt (KF) Svend  \r\n\r\n Erik Hovmand (V) Hanne Severinsen (V) Knud Lind (FP) Marianne Jelved (RV) Lis  \r\n\r\n Noer Holmberg (CD) Glønborg (KRF) Helen Beim (S) Dorte Bennedsen (S) Erik  \r\n\r\n Holst (S) Helge Mortensen (S) Henning Nielsen (S) Trøjborg (S) Margrete Auken  \r\n\r\n (SF)</I> nfmd. <I>Leif Hermann (SF) </I></P>  \r\n\r\n<P>Bilag </P>  \r\n\r\n<P>Et af udvalgets spørgsmål til miljøministeren og dennes besvarelse heraf  \r\n\r\n</P>  \r\n\r\n<P>Spørgsmål nr. 1: </P>  \r\n\r\n<P>Ministerens kommentar udbedes til Danmarks Naturfredningsforenings notat  \r\n\r\n af 28. november 1988, jf. L 90 - bilag 1. </P>  \r\n\r\n<P>Svar: </P>  \r\n\r\n<P>Danmarks Naturfredningsforening anfører, at såvel de eksisterende skove  \r\n\r\n som de kommende skovrejsninger bør indarbejdes i regionplanlægningen, således  \r\n\r\n at denne kommer til at omfatte alle landets eksisterende og kommende  \r\n\r\n skovressourcer. Foreningen finder derfor, at det er en svaghed i  \r\n\r\n lovforslaget, at man ikke - som foreningen tidligere har anbefalet i de  \r\n\r\n lovforberedende arbejder vedrørende skovloven - inddrager oplysninger om de  \r\n\r\n eksisterende skovarealer i planlægningen af de forestående skovrejsninger.  \r\n\r\n Foreningen har på denne baggrund stillet forslag om ændring af lovforslaget.  \r\n\r\n</P>  \r\n\r\n<P>Af lovbemærkningerne fremgår det, at lands- og regionplanloven og lov om  \r\n\r\n regionplanlægning i hovedstadsområdet allerede indeholder en bestemmelse om,  \r\n\r\n at regionplaner skal indeholde retningslinjer om størrelsen og beliggenheden  \r\n\r\n af arealer forbeholdt jordbrugserhvervene, dvs. både landbrugs- og  \r\n\r\n skovbrugsarealer. </P>  \r\n\r\n<P>Lovforslaget tager derfor alene sigte på, gennem regionplanlægningen, at  \r\n\r\n få udpeget skovrejsningsområder samt områder, hvor skovtilplantning er  \r\n\r\n uønsket. </P>  \r\n\r\n<P>Jeg er enig med Danmarks Naturfredningsforening i, at regionplanlægningen  \r\n\r\n bør ske på grundlag af en kortlægning af de eksisterende skove, således at de  \r\n\r\n eksisterende og kommende skovressourcer ses som en helhed. Et forhold, der  \r\n\r\n yderligere vil kunne understreges i forbindelse med det kommende  \r\n\r\n vejledningsarbejde. </P>  \r\n\r\n<P>Langt hovedparten af de eksisterende skove er fredskovpligtige. Det  \r\n\r\n betyder, at deres fortsatte bevaring som skov er sikret ved bestemmelserne om  \r\n\r\n fredskov i såvel den gældende skovlov som forslaget til ny skovlov  \r\n\r\n (lovforslag nr. L 87). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198814K00090"
        },
        {
            "displayName": "Entydig dokumentidentifikation",
            "displayValue": "CL004011"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "90"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}