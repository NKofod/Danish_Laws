{
    "id": 56090,
    "title": "Cirkulære om orlov til uddannelse, sabat og børnepasning (Til samtlige ministeriet og styrelser) (* 10) (* 11) ",
    "documentTypeId": "140",
    "isSagsforlobPeriodValid": false,
    "shortName": "CIR nr 67 af 10/05/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om orlov til uddannelse, sabat og  \r\n\r\n børnepasning (Til samtlige ministeriet og styrelser) (* 10) (* 11) </H1>  \r\n\r\n<P></P>  \r\n\r\n<BR>  \r\n\r\n<P>Indledning </P>  \r\n\r\n<P>Regelgrundlag </P>  \r\n\r\n<P>Orlov til uddannelse </P>  \r\n\r\n<P>Orlov til sabbat Genbesættelse i forbindelse med sabbat </P>  \r\n\r\n<P>Orlov til børnepasning Varsler i forbindelse med retten til orlov Afsked i  \r\n\r\n forbindelse med retten til orlov Udsættelse af varslet orlov Meddelelse om  \r\n\r\n udsættelse af orlov Udsættelsens konsekvenser for den ansatte </P>  \r\n\r\n<P>Generelt for alle tre orlovstyper </P>  \r\n\r\n<P>Specielt for ansatte i staten og folkekirken Bevilling af orlov  \r\n\r\n Anciennitet Ferie Gruppeliv </P>  \r\n\r\n<P>Ikrafttrædelses- og overgangsbestemmelser </P>  \r\n\r\n<P> <B>Bilag:</B> (* 1) </P>  \r\n\r\n<PRE>  \r\n\r\n Bilag 1 Lov om orlov,  \r\n\r\n         jf. lovbekendtgørelse nr. 7 af 9. januar 1995  \r\n\r\n Bilag 2 Arbejdsministeriets bekendtgørelse nr. 1178 af  \r\n\r\n         27. december 1994 om orlov til uddannelse,  \r\n\r\n         sabbat og børnepasning  \r\n\r\n Bilag 3 Arbejdsministeriets bekendtgørelse nr. 1051 af  \r\n\r\n         17. december 1993 om uddannelser, hvortil der  \r\n\r\n         kan opnås uddannelsesgodtgørelse og orlov til  \r\n\r\n         uddannelse  \r\n\r\n Bilag 4 Vejledning nr. 234 af 28. december 1993 til  \r\n\r\n         Arbejdsministeriets bekendtgørelse nr. 1051 af  \r\n\r\n         17. december 1993 om uddannelser, hvortil der  \r\n\r\n         kan opnås uddannelsesgodtgørelse og orlov til  \r\n\r\n         uddannelse  \r\n\r\n</PRE>  \r\n\r\n<P>Henvisninger i øvrigt: </P>  \r\n\r\n<P>Finansministeriets vejledning om statslig uddannelsesorlov fra 1. april  \r\n\r\n 1995. </P>  \r\n\r\n<P> <B>Indledning</B>  </P>  \r\n\r\n<P>Lov om orlov er ændret ved lov nr. <B>1084 af 21. december 1994</B> , jf.  \r\n\r\n nu lovbekendtgørelse nr. 7 af 9. januar 1995, og der er udsendt en ny  \r\n\r\n bekendtgørelse nr. <B>1178 af 27. december 1994</B> om orlov til uddannelse,  \r\n\r\n sabbat og børnepasning. I den anledning udsendes hermed et ajourført  \r\n\r\n cirkulære om orlov til uddannelse, sabbat og børnepasning. </P>  \r\n\r\n<P>Ændringerne vedrører primært satserne for orlovsydelse, alderskrav i  \r\n\r\n forbindelse med den børnepasningsorlov, en ansat har <B>ret</B> til, samt  \r\n\r\n betingelserne for sabbatorlov. Herudover er adgangen til orlov til uddannelse  \r\n\r\n og børnepasning gjort permanent. </P>  \r\n\r\n<P>Lov om orlov administreres af Arbejdsministeriet. I dette cirkulære  \r\n\r\n gennemgås loven derfor kun i hovedtræk, suppleret med de regler, der gælder  \r\n\r\n specielt for statsansatte. Lov om orlov med tilhørende bekendtgørelser og  \r\n\r\n vejledning er medtaget som bilag 1-4, og der henvises i øvrigt til disse  \r\n\r\n bilag.(* 1) </P>  \r\n\r\n<P> <B>Regelgrundlag</B>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Lovbekendtgørelse nr. 7 af 9. januar 1995 om  \r\n\r\n orlov samt bekendtgørelse nr. 1178 af 27. december 1994 om orlov til  \r\n\r\n uddannelse, sabbat og børnepasning, der er optrykt som henholdsvis <B>bilag  \r\n\r\n 1</B> og <B>bilag 2</B> til dette cirkulære. Heraf fremgår de nærmere  \r\n\r\n betingelser for orlov. </P>  \r\n\r\n<P> <B>Orlov til uddannelse</B>  </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ansatte kan opnå orlov i mindst 1 uge i  \r\n\r\n sammenhæng og op til 1 år til deltagelse i godkendte offentlige uddannelser.  \r\n\r\n Orloven kan deles op i flere perioder. </P>  \r\n\r\n<P CLASS=STK> <I>Stk. 2. </I> Afholdes orlov til uddannelse som led i et  \r\n\r\n jobrotationsprojekt (* 2), kan de regionale arbejdsmarkedsråd godkende, at  \r\n\r\n orlov afholdes på enkeltdage. Orloven skal dog sammenlagt være på mindst 1  \r\n\r\n uge. </P>  \r\n\r\n<P CLASS=STK> <I>Stk. 3. </I> Orloven skal <B>aftales</B> med  \r\n\r\n ansættelsesmyndigheden. </P>  \r\n\r\n<P CLASS=STK> <I>Stk. 4. </I> De vigtigste betingelser for at få orlov til  \r\n\r\n uddannelse er, at den ansatte er fyldt 25 år, er medlem af en statsanerkendt  \r\n\r\n arbejdsløshedskasse ved orlovens begyndelse og bevarer medlemskabet under  \r\n\r\n hele orloven samt er dagpengeberettiget ved orlovsperiodens(ernes) start.  \r\n\r\n Desuden stilles der visse krav til den forudgående beskæftigelses omfang.  \r\n\r\n</P>  \r\n\r\n<P CLASS=STK> <I>Stk. 5. </I> Uddannelsen skal være en offentligt godkendt  \r\n\r\n uddannelse (* 3), som enten </P>  \r\n\r\n<P>- har et ugentligt antal undervisningstimer på mindst 20, </P>  \r\n\r\n<P>- er normeret som heltidsundervisning efter ministerielt fastsatte regler,  \r\n\r\n eller </P>  \r\n\r\n<P>- er godkendt som heltidsundervisning i forbindelse med statens  \r\n\r\n uddannelsesstøtte. </P>  \r\n\r\n<P CLASS=STK> <I>Stk. 6. </I> Ansatte, der får orlov til uddannelse, modtager  \r\n\r\n en orlovsydelse, der svarer til maksimale arbejdsløshedsdagpenge for  \r\n\r\n henholdsvis fuldtids- og deltidsbeskæftigede. For fuldtidsforsikrede  \r\n\r\n deltidsbeskæftigede, der i de seneste 10 uger før orloven i gennemsnit har  \r\n\r\n været beskæftiget 24 timer om ugen eller derover, udgør orlovsydelsen dog et  \r\n\r\n beløb svarende til arbejdsløshedsdagpengenes højeste beløb for  \r\n\r\n fuldtidsbeskæftigede. </P>  \r\n\r\n<P> <B>Orlov til sabbat</B>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ansatte kan opnå orlov til sabbat i  \r\n\r\n sammenhængende perioder af mindst 13 ugers og højst 1 års varighed. </P>  \r\n\r\n<P CLASS=STK> <I>Stk. 2. </I> Orloven skal <B>aftales</B> med  \r\n\r\n ansættelsesmyndigheden. </P>  \r\n\r\n<P CLASS=STK> <I>Stk. 3. </I> De vigtigste betingelser for at få orlov til  \r\n\r\n sabbat er, at den ansatte er fyldt 25 år, er medlem af en statsanerkendt  \r\n\r\n arbejdsløshedskasse ved orlovens begyndelse og bevarer medlemskabet under  \r\n\r\n hele orloven samt er dagpengeberettiget ved orlovsperiodens(ernes) start.  \r\n\r\n Desuden stilles der visse krav til den forudgående beskæftigelses omfang.  \r\n\r\n</P>  \r\n\r\n<P CLASS=STK> <I>Stk. 4. </I> Ansatte, der får orlov til sabbat, modtager en  \r\n\r\n orlovsydelse, der svarer til 70 pct. af maksimale arbejdsløshedsdagpenge for  \r\n\r\n henholdsvis fuldtids- og deltidsbeskæftigede. For fuldtidsforsikrede  \r\n\r\n deltidsbeskæftigede, der i de seneste 10 uger før orloven i gennemsnit har  \r\n\r\n været beskæftiget 24 timer om ugen eller derover, udgør orlovsydelsen dog et  \r\n\r\n beløb svarende til 70 pct. af arbejdsløshedsdagpengenes højeste beløb for  \r\n\r\n fuldtidsbeskæftigede. </P>  \r\n\r\n<P CLASS=STK> <I>Stk. 5. </I> Orlovsydelse, der udbetales fra og med den 1.  \r\n\r\n april 1997, udgør 60 pct. af arbejdsløshedsdagpengenes højeste beløb. </P>  \r\n\r\n<P CLASS=STK> <I>Stk. 6. </I> Aftaler om orlov til sabbat kan ikke løbe  \r\n\r\n længere end til udgangen af marts 1999. </P>  \r\n\r\n<P>Genbesættelse i forbindelse med sabbat </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Det er en forudsætning for udbetaling af  \r\n\r\n orlovsydelse, at ansættelsesmyndigheden forpligter sig til at ansætte en  \r\n\r\n ledig i orlovsperioden. Den ledige, der skal have mindst 52 ugers forudgående  \r\n\r\n ledighed inden for de seneste 65 uger, skal ansættes med mindst samme timetal  \r\n\r\n som den ansatte, der går på orlov. </P>  \r\n\r\n<P CLASS=STK> <I>Stk. 2. </I> Hvis stillingen bliver ledig i orlovsperioden,  \r\n\r\n skal den straks genbesættes med en ledig. Sker det ikke, skal  \r\n\r\n ansættelsesmyndigheden betale orlovsydelsen for den del af orlovsperioden,  \r\n\r\n hvor stillingen ikke er genbesat. </P>  \r\n\r\n<P CLASS=STK> <I>Stk. 3. </I> Det kan ikke aftales, at orloven afbrydes, hvis  \r\n\r\n stillingen bliver ledig i orlovsperioden. </P>  \r\n\r\n<P CLASS=STK> <I>Stk. 4. </I> Ansættelsesmyndigheden er dog ikke forpligtet  \r\n\r\n til at holde orlovsstillingen besat i den periode, hvormed orloven eventuelt  \r\n\r\n forlænges på grund af afholdt ferie, hvis stillingen har været besat under  \r\n\r\n den afholdte ferie, jf. cirkulærets § 16, stk. 4. </P>  \r\n\r\n<P> <B>Orlov til børnepasning</B>  </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ansatte har <B>ret</B> til orlov til pasning af  \r\n\r\n egne børn i alderen 0-8 år i en sammenhængende periode på 13 uger. Retten er  \r\n\r\n dog udvidet til 26 uger, hvis barnet ikke er fyldt 1 år ved orlovens  \r\n\r\n begyndelse. </P>  \r\n\r\n<P CLASS=STK> <I>Stk. 2. </I> Derudover kan der <B>aftales</B> orlov. For  \r\n\r\n hver af forældrene kan den samlede orlov højst være 52 uger pr. barn. Begge  \r\n\r\n forældre har adgang til orlov for hvert af deres børn. Forældrene kan holde  \r\n\r\n orlov hver for sig eller samtidig. Orloven kan deles op i flere perioder, men  \r\n\r\n en orlovsperiode skal mindst vare 13 uger. </P>  \r\n\r\n<P CLASS=STK> <I>Stk. 3. </I> Betingelsen for at få orlov til børnepasning  \r\n\r\n er, at den ansatte opfylder beskæftigelseskravet i kapitel 2 eller 6 i lov om  \r\n\r\n dagpenge ved sygdom og fødsel ved orlovens begyndelse. Det er derimod ikke et  \r\n\r\n krav, at den ansatte er medlem af en statsanerkendt arbejdsløshedskasse. </P>  \r\n\r\n<P CLASS=STK> <I>Stk. 4. </I> Ansatte, der får orlov til børnepasning,  \r\n\r\n modtager en orlovsydelse, der svarer til 70 pct. af maksimale  \r\n\r\n arbejdsløshedsdagpenge for henholdsvis fuldtids- og deltidsbeskæftigede. For  \r\n\r\n fuldtidsforsikrede deltidsbeskæftigede, der i de seneste 10 uger før orloven  \r\n\r\n i gennemsnit har været beskæftiget 24 timer om ugen eller derover, udgør  \r\n\r\n orlovsydelsen dog et beløb svarende til 70 pct. af arbejdsløshedsdagpengenes  \r\n\r\n højeste beløb for fuldtidsbeskæftigede. </P>  \r\n\r\n<P CLASS=STK> <I>Stk. 5. </I> Orlovsydelse, der udbetales fra og med den 1.  \r\n\r\n april 1997, udgør 60 pct. af arbejdsløshedsdagpengenes højeste beløb. </P>  \r\n\r\n<P>Varsler i forbindelse med retten til orlov </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Den ansatte skal give ansættelsesmyndigheden  \r\n\r\n mindst 4 ugers varsel om, at vedkommende ønsker at benytte <B>retten</B> til  \r\n\r\n orlov til børnepasning. Varslet kan tidligst afgives efter 3 måneders  \r\n\r\n ansættelse i pågældende ansættelsesforhold. </P>  \r\n\r\n<P CLASS=STK> <I>Stk. 2. </I> Der gælder samme varsel, hvis den ansatte  \r\n\r\n ønsker at benytte retten til orlov til børnepasning i direkte forlængelse af  \r\n\r\n barselsorlov. </P>  \r\n\r\n<P CLASS=STK> <I>Stk. 3. </I> Hvis den ansatte og ansættelsesmyndigheden ikke  \r\n\r\n på forhånd har aftalt orlovens længde, skal den ansatte give  \r\n\r\n ansættelsesmyndigheden mindst 8 ugers varsel om, at vedkommende vender  \r\n\r\n tilbage til arbejdspladsen. Den ansatte og ansættelsesmyndigheden kan dog  \r\n\r\n<B>aftale</B> et tidligere tidspunkt for tilbagevenden til arbejdspladsen.  \r\n\r\n</P>  \r\n\r\n<P>Afsked i forbindelse med retten til orlov </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> En ansat må ikke afskediges, fordi vedkommende  \r\n\r\n har fremsat krav om at benytte retten til orlov til børnepasning, benytter  \r\n\r\n orlovsretten eller har været fraværende på grund af orlov, jf. lov om orlov §  \r\n\r\n 11, stk. 7. </P>  \r\n\r\n<P CLASS=STK> <I>Stk. 2. </I> Den ansatte er beskyttet mod afsked, jf. stk.  \r\n\r\n 1, efter at vedkommende har afgivet varsel om at benytte retten til orlov til  \r\n\r\n børnepasning, jf. cirkulærets § 6, stk. 1. Hvis en ansat giver et varsel, der  \r\n\r\n er længere end 4 uger, indtræder beskyttelsen mod afsked dog tidligst 8 uger  \r\n\r\n før orlovens begyndelse. </P>  \r\n\r\n<P CLASS=STK> <I>Stk. 3. </I> Hvis afskedigelse finder sted efter, at den  \r\n\r\n ansatte har fremsat krav om orlov, under orloven eller i umiddelbar  \r\n\r\n tilknytning til den ansattes tilbagevenden til arbejdspladsen efter orlov,  \r\n\r\n påhviler det ansættelsesmyndigheden at godtgøre, at afskedigelsen ikke er  \r\n\r\n begrundet i forhold som nævnt i § 11, stk. 7, i lov om orlov. </P>  \r\n\r\n<P CLASS=STK> <I>Stk. 4. </I> Hvis en ansat afskediges i strid med lov om  \r\n\r\n orlov § 11, stk. 7, skal ansættelsesmyndigheden betale en godtgørelse, der  \r\n\r\n ikke kan overstige 26 ugers løn, jf. lov om orlov § 11, stk. 10. </P>  \r\n\r\n<P>Udsættelse af varslet orlov </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Ansættelsesmyndigheden kan, jf. lov om orlov §  \r\n\r\n 11a, udsætte varslet orlov til børnepasning i indtil 26 uger </P>  \r\n\r\n<P>- hvis ansættelsesmyndigheden kan godtgøre, at der ikke kan formidles  \r\n\r\n erstatningsarbejdskraft, som kan begynde arbejdet ved orlovens begyndelse,  \r\n\r\n eller </P>  \r\n\r\n<P>- hvis ansættelsesmyndigheden ikke ønsker af ansætte den anviste  \r\n\r\n arbejdskraft. </P>  \r\n\r\n<P>Varslet orlov kan kun udsættes en gang </P>  \r\n\r\n<P>Ansættelsesmyndigheden kan selv søge orlovsstillingen besat, men det anses  \r\n\r\n kun for godtgjort, at der ikke kan formidles erstatningsarbejdskraft, hvis  \r\n\r\n<B>arbejdsformidlingen</B> ikke kan formidle erstatningsarbejdskraft, som  \r\n\r\n opfylder de af ansættelsesmyndigheden opstillede kvalifikationer. </P>  \r\n\r\n<P CLASS=STK> <I>Stk. 2. </I> Orloven kan <B>ikke</B> udsættes </P>  \r\n\r\n<P>- hvis Arbejdsformidlingen har anvist mindst tre personer, der har de  \r\n\r\n kvalifikationer, der er opstillet af ansættelsesmyndigheden. </P>  \r\n\r\n<P>- hvis orloven er varslet til afholdelse i forlængelse af barselsorlov.  \r\n\r\n</P>  \r\n\r\n<P CLASS=STK> <I>Stk. 3. </I> Ansættelsesmyndigheden bør rette anmodning om  \r\n\r\n formidling af erstatningsarbejdskraft til arbejdsformidlingen så tidligt som  \r\n\r\n muligt, efter at den ansatte har varslet, at vedkommende vil benytte sin ret  \r\n\r\n til orlov til børnepasning. Henvendelsen skal ske senest 6 arbejdsdage, før  \r\n\r\n meddelelse om udsættelse af orloven skal afgives til den ansatte (14 dage før  \r\n\r\n orloven er varslet til begyndelse, jf. cirkulærets § 9). </P>  \r\n\r\n<P>Ansættelsesmyndigheden skal ved anmodningen om formidling opstille  \r\n\r\n konkrete kvalifikationskrav, der er operationelle for arbejdsformidlingen.  \r\n\r\n</P>  \r\n\r\n<P CLASS=STK> <I>Stk. 4. </I> Det er <B>ansættelsesmyndigheden</B> , der  \r\n\r\n vurderer, om de stillede kvali-fikationskrav er opfyldt.  \r\n\r\n Ansættelsesmyndigheden er ikke forpligtet til at ansætte formidlet  \r\n\r\n arbejdskraft, uanset om de pågældende opfylder de stil-lede  \r\n\r\n kvalifikationskrav. Men hvis arbejdsformidlingen har anvist mindst tre  \r\n\r\n personer med de ønskede kvalifikationer, kan ansættelsesmyndigheden ikke  \r\n\r\n udsætte den del af børnepasningsorloven, som den ansatte har ret til. </P>  \r\n\r\n<P>Meddelelse om udsættelse af orlov </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Hvis ansættelsesmyndigheden udsætter orloven,  \r\n\r\n skal den ansatte og arbejdsformidlingen have meddelelse om udsættelsen senest  \r\n\r\n 14 dage før, orloven er varslet til begyndelse. Efter denne frist kan orloven  \r\n\r\n ikke udsættes. </P>  \r\n\r\n<P CLASS=STK> <I>Stk. 2. </I> Den ansatte skal have meddelelse om, til  \r\n\r\n hvilken dato orloven ud-sættes, men parterne kan dog også inden for 26 ugers  \r\n\r\n perioden aftale at ud-sætte orloven indtil videre, for eksempel indtil  \r\n\r\n ansættelsesmyndigheden har fundet en afløser. </P>  \r\n\r\n<P CLASS=STK> <I>Stk. 3. </I> Er orloven udsat til en bestemt dato, kan  \r\n\r\n ansættelsesmyndigheden ikke uden accept fra den ansatte pålægge vedkommende  \r\n\r\n at begynde orloven i udsættelsesperioden. </P>  \r\n\r\n<P>Udsættelsens konsekvenser for den ansatte </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Udsættelse af den ansattes afholdelse af  \r\n\r\n retmæssig orlov til børnepasning betyder, at orloven afholdes på et senere  \r\n\r\n tidspunkt. Retten til orlov fortabes derimod ikke. Retten til en varslet  \r\n\r\n orlov kan således ikke bortfalde, hvis en udsættelse medfører, at  \r\n\r\n betingelserne for orlov ikke længere er opfyldt. For eksempel hvis en  \r\n\r\n udsættelse medfører, at barnet ikke længere opfylder aldersbetingelserne i  \r\n\r\n lov om orlov. </P>  \r\n\r\n<P CLASS=STK> <I>Stk. 2. </I> Udsættes den varslede orlov af  \r\n\r\n ansættelsesmyndigheden, er den ansatte også beskyttet mod afskedigelse på  \r\n\r\n grund af orlov, jf. cirkulærets § 7, i den periode, hvor orloven er udsat.  \r\n\r\n</P>  \r\n\r\n<P CLASS=STK> <I>Stk. 3. </I> Udsættes den varslede orlov af  \r\n\r\n ansættelsesmyndigheden, sker udbetalingen af orlovsydelse med det beløb, som  \r\n\r\n ville være udbetalt, såfremt orloven ikke var blevet udsat. </P>  \r\n\r\n<P>Generelt for alle tre orlovstyper </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Adgangen til orlov til uddannelse og sabbat  \r\n\r\n efter lov om orlov kan højst anvendes i sammenlagt 1 år inden for en periode  \r\n\r\n på 5 år. Orlov til sabbat og/eller uddannelse begrænser ikke adgangen til at  \r\n\r\n udnytte mulighederne for orlov til børnepasning. </P>  \r\n\r\n<P CLASS=STK> <I>Stk. 2. </I> Aftaler om orlov skal være skriftlige og  \r\n\r\n indeholde de nærmere vilkår for tilbagevenden til arbejdspladsen. </P>  \r\n\r\n<P CLASS=STK> <I>Stk. 3. </I> Alle tre orlovstyper kan afholdes i udlandet.  \r\n\r\n</P>  \r\n\r\n<P> <B>Specielt for ansatte i staten og folkekirken</B>  </P>  \r\n\r\n<P>Bevilling af orlov </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Det er ansættelsesmyndigheden, der afgør, om  \r\n\r\n der kan gives orlov til uddannelse og sabbat. </P>  \r\n\r\n<P CLASS=STK> <I>Stk. 2. </I> Den ansatte har <B>ret</B> til orlov til  \r\n\r\n pasning af egne børn i alderen 0-8 år i en sammenhængende periode på 13 uger.  \r\n\r\n Retten er dog udvidet til 26 uger, hvis barnet ikke er fyldt 1 år ved  \r\n\r\n orlovens begyndelse. For resterende perioder er det ansættelsesmyndigheden,  \r\n\r\n der afgør, om der kan gives orlov. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Orlov til sabbat og børnepasning efter  \r\n\r\n cirkulærets §§ 3 og 5 kan kun gives uden løn. Ansættelsesmyndigheden har  \r\n\r\n således ikke mulighed for at supplere orlovsydelsen. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Orlov til uddannelse efter cirkulærets § 2  \r\n\r\n gives som udgangspunkt uden løn. </P>  \r\n\r\n<P CLASS=STK> <I>Stk. 2. </I> Hvis den uddannelse, som den ansatte ønsker  \r\n\r\n orlov til, vurderes at være af interesse for ansættelsesmyndigheden, kan der  \r\n\r\n dog gives hel eller delvis løn efter bekendtgørelsen og cirkulæret om  \r\n\r\n tjenestefrihed med hel eller delvis løn til uddannelsesformål (* 4). Under  \r\n\r\n visse forudsætninger vil der i sådanne tilfælde være mulighed for at knytte  \r\n\r\n en aftale om tjenestepligt til uddannelsen (* 5). </P>  \r\n\r\n<P CLASS=STK> <I>Stk. 3. </I> Hvis den løn, der udbetales efter stk. 2,  \r\n\r\n overstiger orlovsydelsen, udbetales orlovsydelsen til ansættelsesmyndigheden.  \r\n\r\n<BR>  \r\n\r\n</P>  \r\n\r\n<P CLASS=STK> <I>Stk. 4. </I> Endvidere henledes opmærksomheden på den  \r\n\r\n særlige ordning om statslig uddannelsesorlov med løn, der er aftalt mellem  \r\n\r\n Finansministeriet og Centralorganisationernes Fællesudvalg (* 6). </P>  \r\n\r\n<P>Anciennitet </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Orlov til uddannelse og sabbat medregnes ikke  \r\n\r\n ved beregning af anciennitet i arbejdsforholdet, jf. dog cirkulærets § 14,  \r\n\r\n stk. 2 og 4. </P>  \r\n\r\n<P CLASS=STK> <I>Stk. 2. </I> Den del af orlov til børnepasning, som den  \r\n\r\n ansatte har ret til, medregnes ved beregning af anciennitet i  \r\n\r\n arbejdsforholdet, dog undtaget pensionsanciennitet. </P>  \r\n\r\n<P>Ferie </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Ansatte, der følger ferieloven, optjener ikke  \r\n\r\n ferie under orlov. Hvis orloven er længere end 3 måneder eller omfatter  \r\n\r\n overgangen mellem 2 ferieår, vil det normalt være mest hensigtsmæssigt at  \r\n\r\n afregne tilgodehavende ferie for det løbende ferieår med feriegodtgørelse på  \r\n\r\n 12 1/2 pct., der indbetales til feriekontosystemet. </P>  \r\n\r\n<P CLASS=STK> <I>Stk. 2. </I> Ansatte, der er omfattet af særlige regler,  \r\n\r\n f.eks tjenestemænd, op- tjener ferie under orlov uden løn af højst 6 måneders  \r\n\r\n varighed. Hvis den ansatte har orlov til uddannelse, og  \r\n\r\n ansættelsesmyndigheden skønner, at uddannelsen er af betydning for  \r\n\r\n vedkommendes beskæftigelse, optjener den pågældende dog ferie under orlov i  \r\n\r\n op til og med 1 år. Hvis orloven er længere end den periode, hvor der  \r\n\r\n optjenes ferie, afregnes tilgodehavende ferie ved orlovens start med  \r\n\r\n feriegodtgørelse på 12 1/2 pct., der indbetales til feriekontosystemet. </P>  \r\n\r\n<P CLASS=STK> <I>Stk. 3. </I> Ansatte, der afvikler ferie efter at have  \r\n\r\n påbegyndt orlov, skal give arbejdsformidlingen meddelelse herom senest 14  \r\n\r\n dage før feriens begyndelse, da der ikke samtidig kan afholdes optjent ferie  \r\n\r\n og modtages orlovsydelse. Afvikler en ansat ferie under orlov, skal ferien  \r\n\r\n attesteres af den arbejdsløshedskasse eller den kommune, der udbetaler  \r\n\r\n orlovsydelsen. </P>  \r\n\r\n<P CLASS=STK> <I>Stk. 4. </I> Hvis den ansatte holder optjent ferie, efter at  \r\n\r\n orloven er påbegyndt, udsættes den resterende del af orlovsperioden i en  \r\n\r\n periode, der svarer til den afholdte ferie, jf. lov om orlov § 18, stk. 2.  \r\n\r\n</P>  \r\n\r\n<P CLASS=STK> <I>Stk. 5. </I> Det anbefales, at spørgsmål om afvikling af  \r\n\r\n optjent ferie afklares i forbindelse med den skriftlige aftale indgået af den  \r\n\r\n ansatte og ansættelsesmyndigheden om orloven. </P>  \r\n\r\n<P CLASS=STK> <I>Stk. 6. </I> Hvis den ansatte og ansættelsesmyndigheden ikke  \r\n\r\n har aftalt ferieafholdelse inden orlovens begyndelse, bør den ansatte give  \r\n\r\n meddelelse til ansættelsesmyndigheden om afvikling af ferie i rimelig tid før  \r\n\r\n feriens begyndelse og samtidig aftale det endelige tidspunkt for  \r\n\r\n tilbagevenden til arbejdspladsen. </P>  \r\n\r\n<P>Gruppeliv </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Gruppelivsordningerne for tjenestemænd m.fl. og  \r\n\r\n visse overenskomstansatte gælder uden præmieindbetaling under orlov til  \r\n\r\n uddannelse eller børnepasning, samt de første 6 måneder af orlov til sabbat,  \r\n\r\n hvis de pågældende ikke omfattes af anden gruppelivsordning etableret af  \r\n\r\n Finansministeriet eller (amts)kommunerne (* 7). </P>  \r\n\r\n<P CLASS=STK> <I>Stk. 2. </I> Det er ikke muligt at bevare  \r\n\r\n gruppelivsdækningen ud over det i stk. 1 anførte. </P>  \r\n\r\n<P> <B>Ikrafttrædelses- og overgangsbestemmelser</B>  </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Cirkulæret træder i kraft ved udsendelsen og  \r\n\r\n har virkning fra den 1. januar 1995. Samtidig ophæves 2. reviderede cirkulære  \r\n\r\n nr. 170 af 13. september 1994 om orlov til uddannelse, sabbat og børnepasning  \r\n\r\n (Fmst.nr. 100/94) (* 8). </P>  \r\n\r\n<P CLASS=STK> <I>Stk. 2. </I> Med hensyn til overgangsregler i forbindelse  \r\n\r\n med orlov til sabbat og børnepasning henvises til lov nr. 1084 af 21.  \r\n\r\n december 1994 om ændring af lov om orlov, §§ 3 og 4 (* 9). </P>  \r\n\r\n<P>Finansministeriet </P>  \r\n\r\n<P>Den 10. maj 1995 </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P> <B>Jane Bering</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Bilag 1, 2, 3 og 4 er udeladt her, da bekendtgørelserne og  \r\n\r\n vejledning forefindes i Retsinformation som hhv. A LBK 7 19950109, A BEK 1178  \r\n\r\n 19941227, A BEK 1051 19931217 og A VEJ 234 19931228 </P>  \r\n\r\n<P>(* 2) Ved et jobrotationsprojekt forstås en aftale mellem en eller flere  \r\n\r\n ansættelsesmyndigheder og et antal ansatte om deltagelse i uddannelse, hvor  \r\n\r\n de ansatte under fraværet erstattes af en eller flere afløsere, jf. A BEK  \r\n\r\n 1178 19941227, § 1, stk. 2-4. De regionale arbejdsmarkedsråd kan i  \r\n\r\n forbindelse med større jobrotationsprojekter godkende, at der i særlige  \r\n\r\n tilfælde bevilges orlov til lønmodtagere, der ikke er fyldt 25 år. </P>  \r\n\r\n<P>(* 3) Arbejdsministeren har efter forhandling med undervisningsministeren  \r\n\r\n fastsat nærmere regler for hvilke uddannelser, der kan bevilges orlov til,  \r\n\r\n jf. A BEK 1051 19931217 og A VEJ 234 19931228. </P>  \r\n\r\n<P>(* 4) Forefindes i Retsinformation som hhv. F BEK 543 19880914 og F CIR  \r\n\r\n 6191 19900308. </P>  \r\n\r\n<P>(* 5) Jf. cirkulære nr. 82 af 1. juli 1988 (F CIR 82 19880701) om aftaler  \r\n\r\n om tjenestepligt i forbindelse med uddannelse (LP.nr. 72/88) og cirkulære nr.  \r\n\r\n 32 af 6. marts 1990 (F CIR 32 19900306). </P>  \r\n\r\n<P>(* 6) Statslig uddannelsesorlov med løn er en overbygning på orlov til  \r\n\r\n uddannelse. Når der bevilges uddannelsesorlov med løn, gælder andre regler  \r\n\r\n end angivet i dette cirkulære §§ 15-17, idet der både optjenes  \r\n\r\n lønanciennitet, pension og ferie mv. </P>  \r\n\r\n<P>(* 7) Jf. cirkulæreskrivelse af 15. maj 1995 om gruppelivsordning for  \r\n\r\n tjenestemænd m.fl. og visse overenskomstansatte i staten og folkekirken mv.  \r\n\r\n (Fmst. 16/95). </P>  \r\n\r\n<P>(* 8) Forefrindes i Retsinformation som F CIX 170 19940913 </P>  \r\n\r\n<P>(* 9) Jf. A LOV 1084 19941221 </P>  \r\n\r\n<P>(* 10) Udsendt som Fmst. nr. 18/95 </P>  \r\n\r\n<P>(* 11) Omtalt i Personaleadministrativ Vejledning, kap. 8, 27 og 28. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/05/1995"
        },
        {
            "displayName": "Accession",
            "displayValue": "C19950006709"
        },
        {
            "displayName": "Entydig dokumentidentifikation",
            "displayValue": "CM014982"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "01/04/2004"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "67"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "10/05/1995"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Finansministeriet, 10 kontor"
        },
        {
            "displayName": "Ressortministeriets journalnummer",
            "displayValue": "1995-4450/001-22"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}