{
    "id": 206557,
    "title": "Pressenævnets kendelse i sag nr. 2018-80-0175",
    "documentTypeId": "240",
    "isSagsforlobPeriodValid": true,
    "shortName": "KEN nr 9069 af 15/01/2019",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2018-80-0175</p>\r\n<div class=\"Resume\">\r\n   <p class=\"TekstGenerel\">Sjællandske Medier får ikke kritik af omtale af ung mands død</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Broren til afdøde klagede over, at Sjællandske Medier omtalte en ung mands død som en drukneulykke. Broren fandt, at omtalen var i strid med de presseetiske regler om privatlivets fred. Da den omtalte hændelse fandt sted på et offentlig sted, da der var alarmberedskab og mange vidner tilstede, og da identiteten på afdøde var tilstrækkeligt sløret, udtalte Pressenævnet ikke kritik.</p>\r\n</div>\r\n<p>[Klager] har klaget til Pressenævnet over artiklerne <span class=\"Italic\">”Stor aktion: Mand fundet livløs i havnebassin”</span>, <span class=\"Italic\">”I livsfare: 22-årig mand svømmede 100 meter ud fra havn”</span> og <span class=\"Italic\">”22-årig svømmede pludselig ud i havnen – nu er han død” </span>bragt henholdsvis 23., 24. og 27. august 2018 af Sjællandske Medier på hjemmesiden sn.dk, fordi han mener, at god presseskik er tilsidesat.</p>\r\n<p>\r\n</p>\r\n<p>[Klager] har klaget over, at omtalen er i strid med punkt B. 2 i de presseetiske regler vedrørende selvmord og selvmordsforsøg, herunder at omtalen ikke er skånsom over for afdøde og ham som pårørende.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>Sjællandske Medier bragte den 23. august 2018 artiklen <span class=\"Italic\">”Stor aktion: Mand fundet livløs i havnebassin”</span> på hjemmesiden sn.dk. Til artiklen var bragt et billede af en ambulance og en alarmberedskabsbil på Helsingør Havn. Til billedet var følgende billedtekst:<span class=\"Italic\"> ”Redningsaktion på Helsingør Nordhavn torsdag aften”</span>. Artiklen er nu fjernet af Sjællandske Medier. Af selve artiklen fremgik:</p>\r\n<p>\r\n</p>\r\n<p>”Omkring klokken 17.40 torsdag rykkede ambulance, politi og Helsingør Kommunes Beredskab ud til Helsingør Nordhavn, hvor der var fundet en tæt på livløs mand i havnebassinet i havnens sydlige del.</p>\r\n<p>Vagtchefen hos Nordsjællands Politi oplyser til Frederiksborg Amts Avis, at en sejler</p>\r\n<p>havde hørt en mand i bassinet råbe om hjælp, og havde reddet den manden ombord på sin båd.</p>\r\n<p>Brandvæsenet rykkede ud med gummibåde og dykkerudstyr, men lidt før klokken 18 var manden oppe på kajen, hvor mandskabet forsøgte at genoplive ham. Siden kom også en akutlægebil til stedet.</p>\r\n<p>Omkring klokken 18.15 ankom en helikopter til stedet, og manden er fløjet til behandling på Rigshospitalet.</p>\r\n<p>Omkring klokken 18.50 var mandens identitet endnu ikke 100 procent fastslået.</p>\r\n<p>Opdateret fredag morgen: Politiet oplyser, at der var tale om en 22-årig mand, der svømmede op mod 100 meter væk fra havnemolen uden for havnen. ”</p>\r\n<p>\r\n</p>\r\n<p>Den 24. august 2018 bragte Sjællandske Medier artiklen <span class=\"Italic\">”I livsfare: 22-årig mand svømmede 100 meter ud fra havn”</span> på hjemmesiden sn.dk. Til artiklen var indsat et billede af en ambulance og to kvinder med cykler, der kigger mod ambulancen. I baggrunden ses blandt andet flere både på land. Artiklen blev opdateret den 7. september 2018. Den opdaterede tekst er fremhævet med kursiv.</p>\r\n<p>\r\n</p>\r\n<p>Af artiklen fremgår:</p>\r\n<p>\r\n</p>\r\n<p>\r\n   <span class=\"Italic\">”ARTIKLEN ER OPDATERET DEN 070918 med oplysningen om, at den unge mand er død.</span>\r\n</p>\r\n<p>Vidner fortæller, at de forsøgte at advare en 22-årig mand, der nu ligger på Rigshospitalet efter en nær-drukneulykke. Det skriver Frederiksborg Amts Avis.</p>\r\n<p>Torsdag sidst på eftermiddagen sad en ung mand på molen i Nordhavnen i Helsingør og kiggede ud over Øresund. Pludselig sprang han i vandet og begyndte at svømme udad.</p>\r\n<p>Det skete ved 17.30-tiden og omtrent en time senere lettede en helikopter for at flyve ham til Rigshospitalet. Han havde været meget tæt på at drukne og var torsdag aften stadig i livsfare, lyder meldingen fra Nordsjællands Politi.</p>\r\n<p>\r\n   <span class=\"Italic\">Manden er siden afgået ved døden.</span>\r\n</p>\r\n<p>Manden <span class=\"Italic\">var</span> 22 år, og vidner har fortalt, at de forsøgte at råbe den 22-årige op, da han svømmede op mod 100 meter ud fra havnen. Han virkede nemlig som en meget dårlig svømmer.</p>\r\n<p>- På et tidspunkt begyndte han også at svømme ind mod land, men han var for træt og begyndte at synke. En sprang i vandet for at hjælpe ham, og der kom også en båd sejlende ud, og de fik trukket ham ombord. Han havde en meget svag puls, og derfor blev der påbegyndt hjerte-lunge redning, fortæller politikommissær [Person A], Nordsjællands Politi.</p>\r\n<p>En ambulance og en redningshelikopter blev tilkaldt, og den 22-årige blev fløjet til Rigshospitalet, hvor han blev identificeret af familiemedlemmer. Politiet kender ikke årsagen til, at den 22-årige begyndte at svømme så langt væk fra havnemolen. ”</p>\r\n<p>\r\n</p>\r\n<p>Endelig bragte Sjællandske Medier den 27. august 2018 artiklen <span class=\"Italic\">”22-årig svømmede pludselig ud i havnen – nu er han død” </span>på hjemmesiden sn.dk. Til artiklen var anvendt det samme billede som til artiklen af 23. august 2018. Artiklen er nu fjernet af Sjællandske Medier. Af artiklen fremgik følgende:</p>\r\n<p>\r\n</p>\r\n<p>”Torsdag den 23. august sidst på eftermiddagen sad en ung 22-årig mand på molen i Nordhavnen i Helsingør og kiggede ud over Øresund.</p>\r\n<p>Pludselig sprang han i vandet og begyndte at svømme udad.</p>\r\n<p>Han kom dog i havsnød og måtte reddes i land, hvor han efterfølgende blev bragt til Rigshospitalet i livsfare.</p>\r\n<p>Politiet oplyser mandag til Helsingør Dagblad, at den 22-årige er afgået ved døden.</p>\r\n<p>De pårørende er underrettet.</p>\r\n<p>Episoden skete ved 17.30-tiden og omtrent en time senere lettede en helikopter for at flyve ham til Rigshospitalet. Han havde været meget tæt på at drukne.</p>\r\n<p>Vidner har fortalt, at de forsøgte at råbe den 22-årige op, da han svømmede op mod 100 meter ud fra havnen. Han virkede nemlig som en meget dårlig svømmer.</p>\r\n<p>En sprang i vandet for at hjælpe ham, og der kom også en båd sejlende ud, og de fik trukket ham ombord.</p>\r\n<p>Ifølge Helsingør Dagblad skal der foretages ligsyn af afdøde, for at fastslå dødsårsagen.</p>\r\n<p>Men om det også er nødvendigt at obducere hans lig, er endnu ikke bestemt.</p>\r\n<p>Kort efter den 22-årige var blevet bjerget i land, blev taget blodprøver, men resultaterne er ikke oplyst.</p>\r\n<p>Mandens motiv til at svømme ud i Øresund fra havneindløbet, kender politiet ikke. ”</p>\r\n<p>\r\n</p>\r\n<p>[Klager]s klage er modtaget i Pressenævnet den 31. august 2018.</p>\r\n<p>\r\n</p>\r\n<p>Sjællandske Medier har i anledning af [Klager] klage fjernet artiklerne af 23. og 27. august 2018 samt opdateret artiklen af 24. august 2018.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>[Klager] har anført, at han er bror til den omtalte 22-årige afdøde mand. Han mener, at omtalen er i strid med punkt B. 2 i de vejledende regler om god presseskik vedrørende omtale af selvmord og selvmordsforsøg.</p>\r\n<p>\r\n</p>\r\n<p>Han har anført, at det som nærmeste pårørende har været smertefuldt at være vidne til, at Sjællandske Medier har omtalt tragedien, som værende et ordinært uheld. Med lidt grundigere research kunne Sjællandske Medier have vidst, at den nu afdøde var i psykiatrisk behandling og havde en fortid med selvskade. Da det ikke er tydeligt, om hændelsen havde det til sigte, burde Sjællandske Medier have vurderet sagen således, ikke mindst for at respektere afdøde og hans pårørende.</p>\r\n<p>\r\n</p>\r\n<p>[Klager] finder, at omtalen ikke kan betragtes som skånsom eller neutral og finder, at Sjællandske Medier bevidst holdt sig uvidende om de ovennævnte omstændigheder om afdøde. Sjællandske Medier har, ifølge [Klager], ikke udvist hensyn til afdøde eller dennes pårørende, og han har i den forbindelse bemærket, at Sjællandske Medier har delt historien på deres sociale medier, hvilket ikke kan betragtes som at tilgodese afdødes eller de pårørendes følelser.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 Sjællandske Mediers synspunkter</span>\r\n</p>\r\n<p>Sjællandske Medier har anført, at Sjællandske Medier skrev om den tragiske ulykke ved Helsingør Havn på baggrund af, at den skete en sensommeraften, hvor Helsingør Havn, Nordsjællands største lystbådehavn, vrimlede med liv. De mange mennesker på havnen oplevede et optrin med ambulancer, redningsbåd, dykkere og siden også helikopter på havnen. Endnu flere bemærkede det store opbud af udrykningskøretøjer inde i byen og fra Kronborgs nærliggende P-plads med frit udsyn til havnen.</p>\r\n<p>\r\n</p>\r\n<p>Den torsdag aften kunne politiet ikke identificere den forulykkede, end ikke oplyse hans alder. Heller ikke Sjællandske Mediers lokale journalist på stedet, der talte med flere mennesker, kunne opdrive information om den unge mands identitet. Der var på tidspunktet intet, der indikerede, at der havde været tale om et selvmordsforsøg. Opfattelsen var, at der var tale om en overmodig ung mand, der vendte om på sin svømmetur, da han opdagede, at kræfterne ikke rakte, og råbte om hjælp, da det for alvor gik galt.</p>\r\n<p>\r\n</p>\r\n<p>Næste morgen kunne politiet bidrage med oplysningen om, at det drejede sig om en 22-årig mand samt et par yderligere oplysninger om forløbet. Men intet yderligere om, hvem han var eller om baggrunden for ulykken.</p>\r\n<p>\r\n</p>\r\n<p>Havde Sjællandske Medier fået indtryk af, at der kunne være tale om et selvmordsforsøg, havde Sjællandske Medier i respekt for de presseetiske regler, den unge mand og hans pårørende ikke bragt en billedserie og tre versioner af begivenheden med links til hinanden. Sjællandske Medier havde dog stadig omtalt tragedien, da den skete på et offentligt sted, hvor rigtig mange mennesker blev vidner til redningsaktionen og må have en forventning om, at de kan hente oplysninger i deres lokale medier om, hvad der er sket.</p>\r\n<p>\r\n</p>\r\n<p>I lyset af klagers oplysning om, at der muligvis var tale om et selvmord, har Sjællandske Medier valgt at fjerne to af artiklerne samt billedserien, således at der nu kun ligger en artikel med de relevante oplysninger og et enkelt foto fra redningsopbuddet. Uagtet, at der er tale om en rettelse, har Sjællandske Medier, grundet anledningen, valgt ikke at lægge artiklen frem i nyheds flowet igen. Den ligger nu på sn.dk som en søgbar artikel.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget: Martin Lavesen, Hans Peter Blicher, Ulrik Holmstrup og Marlene Borst Hansen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Retlig interesse</span>¬I tilfælde, hvor den berørte person var død, da omtalen blev offentliggjort, kan en klage efter Pressenævnets praksis under visse omstændigheder indgives af visse nære pårørende, herunder ægtefælle, forældre, børn, børnebørn og søskende.</p>\r\n<p>Klagen angår artiklens omtale af en afdød 22-årig mand, der er [Klager]s bror. [Klager] er omfattet af den kreds af nære pårørende, der efter nævnets praksis kan klage over omtale af en anden person. Klagen behandles derfor i forhold til [Klager] som klager.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>[Klager] har klaget over, at omtalen er krænkende og i strid med de presseetiske regler om, at selvmord ikke bør omtales. Han finder, at Sjællandske Medier ikke har udvist hensyn til afdøde og de pårørende. Han har anført, at hans bror var i psykiatrisk behandling og havde en fortid med selvskade. Han mener derfor, at Sjællandske Medier ikke burde have omtalt tragedien som en drukneulykke.</p>\r\n<p>\r\n</p>\r\n<p>Det følger af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale, og at det enkelte menneske har krav på beskyttelse af sin personlige anseelse. Dertil bør selvmord eller selvmordsforsøg ikke omtales, medmindre klar almen interesse kræver eller begrunder offentlig omtale, og i så fald bør omtalen være så skånsom som mulig. Hertil kommer, at ofre for ulykker skal vises det størst mulige hensyn. Det samme gælder vidner og pårørende til de implicerede, jf. punkterne B. 1-B. 3.</p>\r\n<p>\r\n</p>\r\n<p>Pressenævnet finder, at den omtalte hændelse, som fandt sted på et offentlig sted, kan have almen interesse. Nævnet har lagt vægt på, at der ifølge Sjællandske Medier var mange vidner tilstede, da hændelsen fandt sted, og at der kom alarmberedskab til stedet, som også har tiltrukket opmærksomhed<span class=\"Italic\">.</span> Sjællandske Medier har, ved ikke at nævne afdødes navn eller andre identificerbare oplysninger andet end køn og alder, sløret afdøde, så det kun er personer, der i forvejen har kendskab til sagen, som kan identificere afdøde.</p>\r\n<p>\r\n</p>\r\n<p>Pressenævnet udtaler på baggrund af ovenstående ikke kritik af Sjællandske Medier for omtalen.</p>\r\n<p>\r\n</p>\r\n<p>Afgjort den 15. januar 2019</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/01/2019"
        },
        {
            "displayName": "Accession",
            "displayValue": "W20190906925"
        },
        {
            "displayName": "Entydig dokumentidentifikation",
            "displayValue": "AA011247"
        },
        {
            "displayName": "Dato for indlæggelse",
            "displayValue": "19/01/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9069"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "15/01/2019"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2018-80-0175"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}