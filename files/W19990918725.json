{
    "id": 104,
    "title": "Kendelse fra Pressenævnet i sag nr. 75/1998",
    "documentTypeId": "240",
    "isSagsforlobPeriodValid": true,
    "shortName": "KEN nr 9187 af 14/10/1998",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Klageren havde fremsendt en opkr&aelig;vning til en r&aelig;kke medier for  \r\n\r\n anvendelse af et billede af en pige, der var blevet myrdet. Dette kunne  \r\n\r\n rettelig opfattes, som om der ogs&aring; kr&aelig;vedes penge for anvendelse  \r\n\r\n af billedet i efters&oslash;gnings&oslash;jemed. I &oslash;vrigt havde bladet  \r\n\r\n efterpr&oslash;vet artiklens oplysninger i forn&oslash;dent omfang.</P>  \r\n\r\n<P>God presseskik var ikke overtr&aring;dt.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 75/1998</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">Fotogruppen ApS har ved  Hans-J&oslash;rgen  Bundgaard  \r\n\r\n klaget til Pressen&aelig;vnet over forsideomtale samt artikler bragt i Ekstra  \r\n\r\n Bladet den 4. august 1998, idet firmaet mener, at god presseskik er  \r\n\r\n tilsidesat.</P>  \r\n\r\n<P ALIGN=\"JUSTIFY\">P&aring; forsiden af bladet bragtes et billede af den  \r\n\r\n myrdede pige  Susan  Rasch  Ipsen tillige med teksten: \"Skolefoto-firma  \r\n\r\n v&aelig;kker harme: PLAT P&Aring; MYRDEDE  SUSAN\".</P>  \r\n\r\n<P ALIGN=\"JUSTIFY\">Artiklen p&aring; side 6 havde overskriften \"PLAT P&Aring;  \r\n\r\n  SUSANS D&Oslash;D\" og bl.a. f&oslash;lgende indhold:</P>  \r\n\r\n<P ALIGN=\"JUSTIFY\">\"Skolefoto-firma kr&aelig;ver penge for billede af den  \r\n\r\n sex-myrdede ti&aring;rige.</P>  \r\n\r\n<P ALIGN=\"JUSTIFY\">Skolefoto-firmaet Fotogruppen i Virum kr&aelig;ver penge  \r\n\r\n af de danske medier, der har brugt et skolefotobillede af den dr&aelig;bte  \r\n\r\n  Susan fra Br&oslash;ndby Strand.</P>  \r\n\r\n<P ALIGN=\"JUSTIFY\">Billedet blev udleveret til politi og presse af  Susans  \r\n\r\n far og blev blandt andet brugt til mange artikler om det bestialske sex-drab  \r\n\r\n i Ekstra Bladet.</P>  \r\n\r\n<P ALIGN=\"JUSTIFY\">Nu har Ekstra Bladet sammen med mange andre aviser,  \r\n\r\n tv-stationer og billedblade f&aring;et en opkr&aelig;vning fra Fotogruppen  \r\n\r\n for billedet af  Susan. De beder om at f&aring; en opg&oslash;relse over,  \r\n\r\n hvor mange gange billedet er blevet brugt, s&aring; de kan sende en  \r\n\r\n regning.</P>  \r\n\r\n<P ALIGN=\"JUSTIFY\"> </P>  \r\n\r\n<P ALIGN=\"JUSTIFY\">Ti-&aring;rige  Susan forsvandt 29. maj fra sin  \r\n\r\n bop&aelig;l i Br&oslash;ndby Strand.</P>  \r\n\r\n<P ALIGN=\"JUSTIFY\"> </P>  \r\n\r\n<P ALIGN=\"JUSTIFY\">Hendes far er rasende over Fotogruppens pengekrav.</P>  \r\n\r\n<P ALIGN=\"JUSTIFY\">- Den enes d&oslash;d, den andens br&oslash;d.  \r\n\r\n Fotogruppens opkr&aelig;vning af penge for  Susans billede er rystende og  \r\n\r\n dybt umoralsk. Hvad bilder firmaet sig ind at drive &oslash;konomisk plat  \r\n\r\n p&aring;  Susans d&oslash;d, siger en harmdirrende  J&oslash;rn  Rasch  \r\n\r\n  Ipsen.</P>  \r\n\r\n<P ALIGN=\"JUSTIFY\">Ogs&aring; politiet er rystet over pengekravet.</P>  \r\n\r\n<P ALIGN=\"JUSTIFY\">- Fremgangsm&aring;den er uv&aelig;rdig og usmagelig. Vi  \r\n\r\n har aldrig oplevet noget lignende, siger vicekriminalinspekt&oslash;r  Kai  \r\n\r\n  Hermann fra Glostrup Politi, der efterforskede  Susans forsvinden og drabet  \r\n\r\n p&aring; hende. Dog har politiet ikke f&aring;et en regning fra Fotogruppen  \r\n\r\n efter at have brugt billedet p&aring; efterlysningsplakater.</P>  \r\n\r\n<P ALIGN=\"JUSTIFY\">- Det g&oslash;r vi sandsynligvis heller ikke. Vi har ret  \r\n\r\n til at bruge billedet, siger  Kai  Hermann.</P>  \r\n\r\n<P ALIGN=\"JUSTIFY\"> </P>  \r\n\r\n<P ALIGN=\"JUSTIFY\">Fotogruppen p&aring;st&aring;r, at pengene for  \r\n\r\n billedsalget skulle g&aring; til  Susans familie. Men det tror  Susans far  \r\n\r\n ikke p&aring;.</P>  \r\n\r\n<P ALIGN=\"JUSTIFY\">- Jeg vil ikke have nogen penge ud af  Susans d&oslash;d.  \r\n\r\n Og hvis Fotogruppen ville give mig pengene, hvorfor har de s&aring; ikke  \r\n\r\n kontaktet mig?, siger  J&oslash;rn  Rasch  Ipsen.\"</P>  \r\n\r\n<P ALIGN=\"JUSTIFY\">P&aring; samme side i bladet bragtes yderligere en artikel  \r\n\r\n med f&oslash;lgende overskrift:</P>  \r\n\r\n<P ALIGN=\"JUSTIFY\">\"VIL HAVE NOGET UD AF DET</P>  \r\n\r\n<P ALIGN=\"JUSTIFY\">Fotogruppen p&aring;st&aring;r nu, at den ville aflevere  \r\n\r\n pengene til  Susans familie.</P>  \r\n\r\n<P ALIGN=\"JUSTIFY\">- Da vi begyndte at se vores foto af  Susan p&aring;  \r\n\r\n forsiden af alle billedbladene, fik vi en underlig smag i munden, for vi er  \r\n\r\n ikke interesserede i at score penge p&aring; s&aring;dan en sag. Men hvis  \r\n\r\n bladene s&aelig;lger mere, fordi  Susan er p&aring; forsiden, s&aring;  \r\n\r\n m&aring; det jo ogs&aring; v&aelig;re rimeligt, at vi f&aring;r noget ud af  \r\n\r\n det, siger  Hans-J&oslash;rgen  Bundgaard fra Fotogruppen.</P>  \r\n\r\n<P ALIGN=\"JUSTIFY\">Gruppen er et af de firmaer, der tager rundt p&aring;  \r\n\r\n danske folkeskoler og tager b&aring;de klasse- og enkeltbilleder af eleverne.  \r\n\r\n Fotogruppen har sendt et brev til de danske medier, der har brugt et  \r\n\r\n skolefoto af ti-&aring;rige  Susan fra Br&oslash;ndby Strand, der forsvandt  \r\n\r\n den 29. maj og en uge senere blev fundet dr&aelig;bt og sex-mishandlet.</P>  \r\n\r\n<P ALIGN=\"JUSTIFY\"> </P>  \r\n\r\n<P ALIGN=\"JUSTIFY\">- Fotogruppen p&aring;stod i g&aring;r over for Ekstra  \r\n\r\n Bladet, at pengene fra billedsalget skulle afleveres til  Susans familie, men  \r\n\r\n de har hverken spurgt eller informeret familien.</P>  \r\n\r\n<P ALIGN=\"JUSTIFY\">Der var ingen grund til at kontakte familien, for hvis der  \r\n\r\n nu ikke kom penge ind, s&aring; gik de og h&aring;bede p&aring; noget. Men vi  \r\n\r\n g&oslash;r ikke normalt den slags ting med at tage penge for vores billeder,  \r\n\r\n der bliver brugt i pressen.</P>  \r\n\r\n<P ALIGN=\"JUSTIFY\">Det var if&oslash;lge  Hans-J&oslash;rgen  Bundgaard en  \r\n\r\n fotograf fra Nordfoto, det Berlingske hus' billedbureau, der opfordrede  \r\n\r\n Fotogruppen til at forlange betaling for billedet.</P>  \r\n\r\n<P ALIGN=\"JUSTIFY\">- Fotografen sagde, at vi havde ophavsretten, og at det  \r\n\r\n var helt normalt at tage penge for det. De tilb&oslash;d os 5.000 kroner for  \r\n\r\n retten til billedet og sagde, at vi ogs&aring; skulle f&aring; penge fra  \r\n\r\n andre medier, siger  Hans-J&oslash;rgen  Bundgaard.</P>  \r\n\r\n<P ALIGN=\"JUSTIFY\">- S&aring; var det, vi t&aelig;nkte, at lad os nu se, hvad  \r\n\r\n der kommer ind af penge og s&aring; sende dem videre til familien.</P>  \r\n\r\n<P ALIGN=\"JUSTIFY\">- Onde tunger ville h&aelig;vde, at I f&oslash;rst i dag  \r\n\r\n har fundet p&aring;, at pengene skulle g&aring; til  Susans familie.</P>  \r\n\r\n<P ALIGN=\"JUSTIFY\">- Det kan man vel altid p&aring;st&aring;. Men vi vil ikke  \r\n\r\n tjene penge p&aring; den sag, vi gjorde det, fordi vi blev opfordret til det,  \r\n\r\n forklarer  Hans-J&oslash;rgen  Bundgaard.</P>  \r\n\r\n<P ALIGN=\"JUSTIFY\">Men Nordfoto afviser blankt, at bureauets fotografer har  \r\n\r\n opfordret Fotogruppen til at drive penge ind for den d&oslash;de piges  \r\n\r\n billede.</P>  \r\n\r\n<P ALIGN=\"JUSTIFY\">- Det er notorisk forkert at vi har opfordret Fotogruppen  \r\n\r\n til at kr&aelig;ve penge, siger bureauchef  Karsten  Lindhardt p&aring;  \r\n\r\n Nordfoto.\"</P>  \r\n\r\n<P ALIGN=\"JUSTIFY\">De f&oslash;lgende dage bragte bladet et antal  \r\n\r\n l&aelig;serbreve, der var negative over for klageren p&aring; grundlag af  \r\n\r\n omtalen i bladet den 4. august.</P>  \r\n\r\n<P ALIGN=\"JUSTIFY\">Klageren har anf&oslash;rt, at der er tale om grov  \r\n\r\n kr&aelig;nkelse af klagerens &aelig;re, idet der er tale om usande og  \r\n\r\n urimelige historier, der er blevet gengivet af pressen.</P>  \r\n\r\n<P ALIGN=\"JUSTIFY\">Klageren har videre anf&oslash;rt, at omtalen er til stor  \r\n\r\n skade for s&aring;vel firmaet som dets ejere og medarbejdere.</P>  \r\n\r\n<P ALIGN=\"JUSTIFY\">Klageren har understreget, at klagerens henvendelse til  \r\n\r\n medierne vedr&oslash;rende betaling for anvendelsen af billedet af den  \r\n\r\n myrdede pige m&aring;ske var uheldigt formuleret, men at det ikke b&oslash;r  \r\n\r\n medf&oslash;re en urimelig behandling. N&aring;r henvendelsen fra klageren  \r\n\r\n kunne misforst&aring;s, burde klageren have v&aelig;ret kontaktet, f&oslash;r  \r\n\r\n medierne kontaktede andre parter i sagen.</P>  \r\n\r\n<P ALIGN=\"JUSTIFY\">Klageren har tilkendegivet, at det ogs&aring; efter  \r\n\r\n klagerens opfattelse er uh&oslash;rt at tage penge for billeder, der  \r\n\r\n offentligg&oslash;res i efterforskningsm&aelig;ssigt &oslash;jemed. Klageren  \r\n\r\n har derfor kun bedt om betaling for offentligg&oslash;relse af billederne i  \r\n\r\n henhold til lov om ophavsret, alts&aring; ved brug i kommercielt  \r\n\r\n &oslash;jemed.</P>  \r\n\r\n<P ALIGN=\"JUSTIFY\">Klageren har endelig anf&oslash;rt, at der ikke er vist  \r\n\r\n hensyn til  Susans familie, idet faderen er blevet kontaktet af medierne i  \r\n\r\n forbindelse med sagen.</P>  \r\n\r\n<P ALIGN=\"JUSTIFY\">Bladet har i en udtalelse anf&oslash;rt, at kravet  \r\n\r\n p&aring; betaling for anvendelse af billedet blev omtalt i bladet, fordi det  \r\n\r\n er uh&oslash;rt at betale for fotografier, der bruges i efterforskning. Det  \r\n\r\n p&aring;g&aelig;ldende billede var udleveret af den dr&aelig;btes far og  \r\n\r\n politiet i dette &oslash;jemed.</P>  \r\n\r\n<P ALIGN=\"JUSTIFY\">Bladet har videre anf&oslash;rt, at bladet har opfattet  \r\n\r\n klagerens forklaring om, at pengene skulle g&aring; til en fond, som en  \r\n\r\n afv&aelig;rgeman&oslash;vre, der blev konstrueret, da kritikken begyndte at  \r\n\r\n hagle ned over klageren. Dette bestyrkes af den udtalelse fra  \r\n\r\n  Hans-J&oslash;rgen  Bundgaard, som bladet gengav i artiklen den 4. august:  \r\n\r\n \"hvis bladene s&aelig;lger mere, fordi  Susan er p&aring; forsiden, s&aring;  \r\n\r\n m&aring; det ogs&aring; v&aelig;re rimeligt, at vi f&aring;r noget ud af  \r\n\r\n det\".</P>  \r\n\r\n<P ALIGN=\"JUSTIFY\">Bladet har endelig anf&oslash;rt, at sagen journalistisk  \r\n\r\n set er h&aring;ndteret s&aelig;dvanligt, idet nyheden om pengekravet er  \r\n\r\n kommenteret af politiet og en juridisk ekspert samt den dr&aelig;btes far, og  \r\n\r\n da klageren har f&aring;et lejlighed til at forklare sig i samme udgave af  \r\n\r\n bladet.</P>  \r\n\r\n<P ALIGN=\"JUSTIFY\">I sagens behandling har f&oslash;lgende  \r\n\r\n n&aelig;vnsmedlemmer deltaget: Karen-Anke T&oslash;rring, Finn Rowold, Ulrik  \r\n\r\n Holmstrup og Preben S&oslash;rensen.</P>  \r\n\r\n<B><P>Pressen&aelig;vnet udtaler: </P>  \r\n\r\n</B>  \r\n\r\n<P ALIGN=\"JUSTIFY\">Pressen&aelig;vnet bem&aelig;rker indledningsvis, at  \r\n\r\n klageren ikke har retlig interesse i at klage over den henvendelse, der skete  \r\n\r\n til  Susans far i forbindelse med omtalen af klagerens opkr&aelig;vning af  \r\n\r\n betaling for fotos af  Susan.</P>  \r\n\r\n<P ALIGN=\"JUSTIFY\">Under henvisning til, at klageren sendte en henvendelse  \r\n\r\n vedr&oslash;rende betaling for benyttelse af billedet af  Susan til en  \r\n\r\n r&aelig;kke medier, <U>uden</U> samtidig at g&oslash;re opm&aelig;rksom  \r\n\r\n p&aring;, at der alene s&oslash;gtes betaling for anvendelsen af billedet  \r\n\r\n efter, at  Susan var blevet fundet, og <U>uden</U> tilkendegivelse af, at  \r\n\r\n betalingen herfor skulle tilfalde  Susans familie eller en fond eller  \r\n\r\n lignende, finder Pressen&aelig;vnet, at klageren selv b&aelig;rer ansvaret  \r\n\r\n for, at henvendelsen til medierne blev forst&aring;et p&aring; den  \r\n\r\n m&aring;de, at der tillige kr&aelig;vedes betaling for anvendelsen af  \r\n\r\n billedet i efters&oslash;gnings&oslash;jemed.</P>  \r\n\r\n<P ALIGN=\"JUSTIFY\">Pressen&aelig;vnet finder, at bladet i forn&oslash;dent  \r\n\r\n omfang har efterpr&oslash;vet artiklens oplysninger ved henvendelse til flere  \r\n\r\n forskellige kilder, herunder til den ene af de to ejere af firmaet.</P>  \r\n\r\n<P ALIGN=\"JUSTIFY\">N&aelig;vnet finder heller ikke p&aring; andre punkter, at  \r\n\r\n bladet har tilsidesat god presseskik.</P>  \r\n\r\n<P ALIGN=\"JUSTIFY\">Afsagt den 14. oktober 1998.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/03/1999"
        },
        {
            "displayName": "Accession",
            "displayValue": "W19990918725"
        },
        {
            "displayName": "Entydig dokumentidentifikation",
            "displayValue": "AA000206"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9187"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "14/10/1998"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "75/1998"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}