{
    "id": 109096,
    "title": "1992 BTL 80   BETÆNKNING OVER FORSLAG TIL LOV OM ÆNDRING AF LOV OM OMKOSTNINGSDÆKNING AF   UDGIFTER TIL SAGKYNDIG BISTAND I SKATTESAGER OG LOV OM BINDENDE   FORHÅNDSBESKED OM SKATTESPØRGSMÅL M.V. (OMKOSTNINGSDÆKNING I KLAGESAGER. SYN   OG SKØN I LIGNINGSRÅDSSAGER OM BINDENDE FORHÅNDSBESKED)    NR L 80 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 80",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 80 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om omkostningsdækning af  \r\n\r\n udgifter til sagkyndig bistand i skattesager og lov om bindende  \r\n\r\n forhåndsbesked om skattespørgsmål m.v. (Omkostningsdækning i klagesager. Syn  \r\n\r\n og skøn i ligningsrådssager om bindende forhåndsbesked) <BR>  \r\n\r\n Nr L 80 1992-93, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19930324 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet et spørgsmål til skatteministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige henvendelser fra Foreningen  \r\n\r\n Danske Revisorer og Flemming Matthies, Gilleleje. </P>  \r\n\r\n<P>Der er af skatteministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets,  \r\n\r\n Centrum-Demokraternes, Det Radikale Venstres og Kristeligt Folkepartis  \r\n\r\n medlemmer af udvalget) lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>Et <I>mindretal</I> (Venstres, Det Konservative Folkepartis og  \r\n\r\n Fremskridtspartiets medlemmer af udvalget) indstiller lovforslaget til  \r\n\r\n<I>vedtagelse</I> med det under nr. 2 stillede ændringsforslag. </P>  \r\n\r\n<P>Et mindretal inden for mindretallet (Venstres medlemmer af udvalget)  \r\n\r\n mener, at det er overordentlig vigtigt, at klagesager til Skatteankenævnet  \r\n\r\n oplyses så godt som muligt. Dette opnås bedst ved sagkyndig bistand. Jo bedre  \r\n\r\n sagen er oplyst for Skatteankenævnet, jo færre sager behøver formentlig at  \r\n\r\n blive indbragt for Landsskatteretten. Venstre mener derfor, at lovforslaget  \r\n\r\n fortsat burde omfatte udgifter forbundet med klager til Skatteankenævnet.  \r\n\r\n</P>  \r\n\r\n<P>Et andet mindretal inden for mindretallet (Fremskridtspartiets medlem af  \r\n\r\n udvalget) ønsker at tilkendegive, at det fremsatte lovforslag harmonerer helt  \r\n\r\n med Fremskridtspartiets synspunkter; derfor kan Fremskridtspartiet heller  \r\n\r\n ikke støtte skatteministerens ændringsforslag nr. 1, der begrænser  \r\n\r\n skatteydernes økonomiske muligheder. </P>  \r\n\r\n<P>Fremskridtspartiet mener, at lovforslaget burde have været udvidet  \r\n\r\n således, at skatteborgere samtidig kunne fratrække omkostninger til  \r\n\r\n revisorbistand ved udfærdigelse af selvangivelsen. Såfremt der var mulighed  \r\n\r\n for at fratrække ydelser til revisorbistand, ville der med garanti blive  \r\n\r\n indbragt langt færre sager for skatteankenævn og domstole. </P>  \r\n\r\n<P>Et <I>andet mindretal</I> (Socialistisk Folkepartis medlemmer af udvalget)  \r\n\r\n indstiller lovforslaget til <I>forkastelse</I> ved 3 behandling, men kan  \r\n\r\n stemme for de stillede ændringsforslag. </P>  \r\n\r\n<P>ÆndringsforslagAf <I>skatteministeren</I> , tiltrådt af et <I>flertal</I>  \r\n\r\n (S, SF, CD, RV og KRF): </P>  \r\n\r\n<P>Til § 1 <B>1)</B> I den under <I>nr. 1</I> foreslåede affattelse af <I>§  \r\n\r\n 1</I> affattes <I>stk. 1</I> således: </P>  \r\n\r\n<P>&#187;Der ydes tilskud til dækning af udgifter, der er betalt for  \r\n\r\n sagkyndig bistand m.v. ved domstolsbehandling af et spørgsmål, der efter sin  \r\n\r\n art kan indbringes for Landsskatteretten, bortset fra afgørelser om vurdering  \r\n\r\n af fast ejendom. Tilsvarende gælder ved Landsskatterettens prøvelse af de i  \r\n\r\n 1. pkt. nævnte spørgsmål.&#171; </P>  \r\n\r\n<P>Af <I>skatteministeren</I> , tiltrådt af <I>udvalget</I> : </P>  \r\n\r\n<P> <B>2)</B> I den under <I>nr. 1</I> foreslåede affattelse af <I>§ 1, stk.  \r\n\r\n 2</I> , ændres &#187;Dansk Revisor Union&#171; til: &#187;Foreningen Danske  \r\n\r\n Revisorer&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Med ændringsforslag nr. 1 begrænses den foreslåede  \r\n\r\n tilskudsordning i det administrative skatteklagesystem fra at omfatte  \r\n\r\n udgifter forbundet med klage til både skatteankenævn og Landsskatteretten til  \r\n\r\n kun at omfatte udgifter vedrørende landskatteretssager. </P>  \r\n\r\n<P>Endvidere indeholder ændringsforslag nr. 2 en korrektion af betegnelsen af  \r\n\r\n den revisorforening, der tidligere havde navnet Dansk Revisor Union, men nu  \r\n\r\n kalder sig Foreningen Danske Revisorer. Ændringen er udelukkende redaktionel.  \r\n\r\n</P>  \r\n\r\n<P>Baggrunden for førstnævnte ændringsforslag er, at den sagsbehandling, der  \r\n\r\n foretages i skatteankenævn, er af en sådan karakter, at det normalt ikke er  \r\n\r\n nødvendigt for klageren at afholde særlige udgifter herved til sagkyndig  \r\n\r\n bistand. </P>  \r\n\r\n<P>Samtidig opnås, at borgerne ikke tilskyndes til unødigt at søge sagkyndig  \r\n\r\n bistand i administrative klagesager. </P>  \r\n\r\n<P>Det har været overvejet, om man skulle begrænse tilskuddet til  \r\n\r\n landsskatteretssager med henblik på at formindske misbrug. </P>  \r\n\r\n<P>Det er i stedet valgt i de første tre år med den nye tilskudsordning  \r\n\r\n årligt at udarbejde en rapport til Folketingets Skatteudvalg om erfaringerne  \r\n\r\n med den nye ordning. </P>  \r\n\r\n<P>Rapporten skal vise størrelsen af de samlede omkostninger til  \r\n\r\n omkostningsdækning, fordelt på domstolssager og på landsskatteretssager. </P>  \r\n\r\n<P>Endvidere skal rapporten redegøre for resultaterne af årlige  \r\n\r\n repræsentative stikprøveundersøgelser i sager om udbetalt tilskud til  \r\n\r\n landsskatteretssager med en detaljeret belysning i den enkelte sag af  \r\n\r\n forholdet mellem det udbetalte tilskud, klagens genstand og klagesagens  \r\n\r\n udfald. </P>  \r\n\r\n<P>Hugo Sørensen (S) Klaus Hækkerup (S) Anne-Marie Meldgaard (S) Peder Sass  \r\n\r\n (S) Henning Nielsen (S) Bjarne Laustsen (S) Jes Lunde (SF) Rahbæk Møller (SF)  \r\n\r\n Bente Juncker (CD) Aagaard (KF) fmd. <I>Kirkegaard (KF) Peter Brixtofte  \r\n\r\n (V)</I> nfmd. <I>Svend Heiselberg (V) Svend Aage Jensby (V) Ole Donner (FP)  \r\n\r\n Elisabeth Arnold (RV) Glønborg (KRF) </I></P>  \r\n\r\n<P>Tillægsbetænkning afgivet den 14. april 1993 </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Endvidere har udvalget modtaget en skriftlig henvendelse fra Foreningen af  \r\n\r\n Statsautoriserede Revisorer, Advokatrådet og Erhvervenes Skattesekretariat.  \r\n\r\n Henvendelsen er optrykt som bilag til tillægsbetænkningen. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis medlemmer) lovforslaget til <I>vedtagelse</I> i den  \r\n\r\n affattelse, hvori det foreligger efter 2. behandling. </P>  \r\n\r\n<P>Et mindretal inden for flertallet (Venstres og Det Konservative  \r\n\r\n Folkepartis medlemmer af udvalget) ønsker at tilkendegive, at de kan støtte  \r\n\r\n de synspunkter, der er fremført i henvendelsen fra Foreningen af  \r\n\r\n Statsautoriserede Revisorer, Advokatrådet og Erhvervenes Skattesekretariat.  \r\n\r\n</P>  \r\n\r\n<P>Et <I>mindretal</I> (Socialistisk Folkepartis medlemmer af udvalget)  \r\n\r\n indstiller lovforslaget til <I>forkastelse</I> . </P>  \r\n\r\n<P>Hjortnæs (S) Klaus Hækkerup (S) Anne-Marie Meldgaard (S) Peder Sass (S)  \r\n\r\n Henning Nielsen (S) Bjarne Laustsen (S) Jes Lunde (SF) Rahbæk Møller (SF)  \r\n\r\n Bente Juncker (CD) Aagaard (KF) fmd. <I>Kirkegaard (KF) Peter Brixtofte  \r\n\r\n (V)</I> nfmd. <I>Svend Heiselberg (V) Svend Aage Jensby (V) Ole Donner (FP)  \r\n\r\n Elisabeth Arnold (RV) Glønborg (KRF)</I>  </P>  \r\n\r\n<P> <B>Bilag</B>  </P>  \r\n\r\n<P>Folketingets Skatteudvalg </P>  \r\n\r\n<P>København, den 29. marts 1993 </P>  \r\n\r\n<P> <B>Lovforslag nr. L 80 - Omkostningsdækning i skattesager</B>  </P>  \r\n\r\n<P>Den gældende lov om omkostningsdækning giver alene adgang til  \r\n\r\n omkostningsdækning af udgifter, der vedrører domstolsbehandling. Lovforslag L  \r\n\r\n 80 udvidede i sin oprindelige form denne omkostningsdækning til også at  \r\n\r\n omfatte udgifter i forbindelse med klage til skatteankenævn og  \r\n\r\n Landsskatteretten. Skatteministeriets ændringsforslag til andenbehandlingen  \r\n\r\n betyder, at der alene ydes tilskud til dækning af udgifter ved domstolene og  \r\n\r\n Landsskatteretten. </P>  \r\n\r\n<P>Selv om der gives omkostningsdækning, vil en skattesag altid medføre  \r\n\r\n reelle meromkostninger for en skatteyder, også selv om sagen vindes 100 pct.  \r\n\r\n Det er derfor efter vor opfattelse ud fra en retssikkerhedsmæssig betragtning  \r\n\r\n betænkeligt, at forslaget med det stillede ændringsforslag kun giver adgang  \r\n\r\n til omkostningsdækning i det fåtal af sager, der ender ved Landsskatteretten  \r\n\r\n eller eventuelt domstolene, og da kun for de udgifter, der afholdes ved disse  \r\n\r\n instanser. </P>  \r\n\r\n<P>Langt hovedparten af alle skattesager afgøres endeligt hos de kommunale  \r\n\r\n skatteforvaltninger, ligesom der afsluttes langt flere klagesager hos  \r\n\r\n skatteankenævnene end hos de højere instanser, Landsskatteretten og  \r\n\r\n domstolene. </P>  \r\n\r\n<P>Hensynet til retssikkerheden tilsiger således, at der gives  \r\n\r\n omkostningsdækning i alle skattesager, herunder også skattesager, der afgøres  \r\n\r\n endeligt hos de kommunale skatteforvaltninger. </P>  \r\n\r\n<P>Rådgivere, der involveres i skattesager for deres klienter, vil altid  \r\n\r\n bestræbe sig på at afslutte en sag med et tilfredsstillende resultat så  \r\n\r\n tidligt som muligt i sagsforløbet. Herved begrænses dels omkostningerne til  \r\n\r\n sagkyndig bistand og dels de øvrige omkostninger og bekymringer, der følger  \r\n\r\n med, at der rejses en skattesag. Disse hensyn medfører naturligt, at alle  \r\n\r\n relevante oplysninger fremskaffes tidligst muligt i sagsforløbet. Dette vil  \r\n\r\n samtidig medføre en hensigtsmæssig sagsbehandling, hvor flest mulige sager  \r\n\r\n afsluttes hos de kommunale skatteforvaltninger eller eventuelt for  \r\n\r\n skatteankenævnene med en mindre belastning af klagesystemet til følge. </P>  \r\n\r\n<P>Den gældende lov med de nu foreslåede ændringer tilskynder ikke til denne  \r\n\r\n hensigtsmæssige sagsbehandling, idet der som nævnt udelukkende gives tilskud  \r\n\r\n til omkostninger, der vedrører sagsbehandlingen hos Landsskatteretten eller  \r\n\r\n hos domstolene. </P>  \r\n\r\n<P>Det forekommer i særlig grad beklageligt, at første led i klagerækkefølgen  \r\n\r\n ikke behandles på lige fod med de efterfølgende klageinstanser. Hensynet til  \r\n\r\n borgernes retssikkerhed, hensynet til en hensigtsmæssig sagsbehandling, hvor  \r\n\r\n alle oplysninger og anbringender fremkommer så tidligt som muligt, og  \r\n\r\n hensynet til at begrænse antallet af klagesager taler alt sammen for at  \r\n\r\n indføre omkostningsdækning ved alle instanser. </P>  \r\n\r\n<P>I bemærkningerne til ændringsforslaget til L 80 er det bl.a. anført, at  \r\n\r\n sagsbehandlingen ved skatteankenævnene er af en sådan karakter, at det  \r\n\r\n normalt ikke er nødvendigt for klageren at afholde særlige udgifter til  \r\n\r\n sagkyndig bistand, og at det med ændringsforslaget opnås, at borgerne ikke  \r\n\r\n tilskyndes til unødigt at søge sagkyndig bistand i administrative klagesager.  \r\n\r\n</P>  \r\n\r\n<P>Som tidligere nævnt medfører enhver skattesag reelle meromkostninger for  \r\n\r\n den pågældende skatteyder. Dette gælder også sager, hvor der ydes sagkyndig  \r\n\r\n bistand. Omkostningsdækning vil højst medføre, at udgifterne reduceres til  \r\n\r\n ca. 50 pct. Der er derfor ingen grund til at antage, at skatteydere vil  \r\n\r\n benytte sagkyndig bistand, medmindre dette er nødvendigt. </P>  \r\n\r\n<P>Allerede med de nugældende regler ydes der sagkyndig bistand i skattesager  \r\n\r\n ved skatteforvaltninger og skatteankenævn i et betydeligt antal sager. Dette  \r\n\r\n fremgår bl.a. af, at Foreningen af Danske Skatteankenævn er i færd med at  \r\n\r\n foretage en spørgeskemaundersøgelse hos de &#187;professionelle brugere&#171;  \r\n\r\n af skatteankenævnene (revisorer og advokater). Tilsvarende kan den verserende  \r\n\r\n debat om den proceduremæssige behandling af sager ved de forskellige  \r\n\r\n skatteankenævn ses som udtryk for, at der er involveret et betydeligt antal  \r\n\r\n rådgivere i disse sager. Disse forhold viser, at der er et reelt behov for  \r\n\r\n sagkyndig bistand i skattesager ved skatteforvaltninger og skatteankenævn. Af  \r\n\r\n de allerede anførte grunde bør der derfor indføres  \r\n\r\n fradragsret/omkostningsdækning ved disse instanser. </P>  \r\n\r\n<P>I øvrigt er det de tre organisationers principielle opfattelse, at  \r\n\r\n tilskudssystemet bør ændres til, at der gives fradrag for de pågældende  \r\n\r\n omkostninger, idet et tilskudssystem er en unødig komplikation af  \r\n\r\n skattesystemet. </P>  \r\n\r\n<P>Med venlig hilsen </P>  \r\n\r\n<P>Kurt Gimsing Jon Stokholm Steen Askholt </P>  \r\n\r\n<P>FSR's Skatteudvalg Avokatrådets Erhvervenes Skatteudvalg Skattesekretariat  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "22/04/1993"
        },
        {
            "displayName": "Accession",
            "displayValue": "199214K00080"
        },
        {
            "displayName": "Entydig dokumentidentifikation",
            "displayValue": "CL006671"
        },
        {
            "displayName": "Dato for førstegangsindlæggelse",
            "displayValue": "22/04/1993"
        },
        {
            "displayName": "Dato for indlæggelse",
            "displayValue": "22/04/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "80"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}