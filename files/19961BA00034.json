{
    "id": 106486,
    "title": "1996 BSF 34   FORSLAG TIL FOLKETINGSBESLUTNING OM INDFØRELSE AF FULD OMKOSTNINGSDÆKNING   I DE TILFÆLDE, HVOR SKATTEYDERE VINDER ANLAGTE SKATTESAGER ",
    "documentTypeId": "480",
    "isSagsforlobPeriodValid": false,
    "shortName": "1996/1 BSF 34",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 34 </P>  \r\n\r\n<P></P>  \r\n\r\n<P>Forslag til folketingsbeslutning om indførelse af fuld omkostningsdækning  \r\n\r\n i de tilfælde, hvor skatteydere vinder anlagte skattesager </P>  \r\n\r\n<P></P>  \r\n\r\n<P>Fremsat af Kim Behnke (FP) Tom Behnke (FP) Aage Brusgaard (FP) Jan Køpke  \r\n\r\n Christensen (FP) Niels Højland (FP) Kirsten Jacobsen (FP) Annette Just (FP)  \r\n\r\n</P>  \r\n\r\n<P></P>  \r\n\r\n<P>den 22. oktober 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen inden udgangen af folketingsåret </P>  \r\n\r\n<P>1996-97 at fremsætte lovforslag, som sikrer, at skatteborgere, som </P>  \r\n\r\n<P>vinder en sag mod skattemyndighederne, ikke selv skal betale de til </P>  \r\n\r\n<P>sagens gennemførelse nødvendige udgifter. </P>  \r\n\r\n<P> <I>Bemærkninger til forslaget</I>  Vi har i Danmark en triviel  \r\n\r\n verdensrekord i skattetryk. De fleste civiliserede lande har efterhånden  \r\n\r\n fundet ud af, at der er en øvre grænse for skatter, som ikke skal  \r\n\r\n overskrides. </P>  \r\n\r\n<P>I årevis har der været udfoldet en mageløs kreativitet i forsøget på at  \r\n\r\n finde nye metoder til at skrue skatten i vejret, samtidig med at man  \r\n\r\n hensynsfuldt har fundet det nødvendigt at camouflere den reelle stigning. De  \r\n\r\n seneste postulater om, at skatten er faldet, er ganske enkelt usande, dog  \r\n\r\n skal der nok på grund af det udlagte røgslør være en del af befolkningen, som  \r\n\r\n har ladet sig narre. Og det gør ikke sagen bedre. Skat er uetisk, og skjulte  \r\n\r\n skattestigninger er det ikke mindre. </P>  \r\n\r\n<P>Den seneste årrække har fremvist en beskatning af snart sagt ethvert  \r\n\r\n objekt, mennesker kommer i nærheden af. Således er der skat på de fleste  \r\n\r\n handlinger, og i hvert fald er der skat på enhver målelig hændelse. Målelig  \r\n\r\n er væsentlig i den her foreliggende sag. Der sker nemlig indberetninger og  \r\n\r\n registreringer centralt af enhver ydelse, således at myndighederne ikke  \r\n\r\n behøver at stille så mange spørgsmål til den enkelte skatteyder. Faktisk vil  \r\n\r\n myndighederne ofte være bedre orienteret, end skatteyderen selv er det. </P>  \r\n\r\n<P> <I>Selvangivelsen</I>  </P>  \r\n\r\n<P>Konsekvensen heraf har da heller ikke ladet vente på sig: Almindelige  \r\n\r\n skatteydere (størstedelen af befolkningen) får en udfyldt selvangivelse  \r\n\r\n tilsendt med posten til underskrift. En ren formalitet: Skriv under på den  \r\n\r\n stiplede linje, og returner til afsender! </P>  \r\n\r\n<P>Forslagsstillerne er ikke i tvivl om, at der er mange skatteydere, som  \r\n\r\n efter modtagelsen af denne blanket sidder en rum tid og stirrer imponeret på  \r\n\r\n dette opbud af indsamlet viden, hvorefter de resigneret ryster på hovedet,  \r\n\r\n fatter pennen, og så skriver de under i tiltro til, at oplysninger, som  \r\n\r\n kommer fra en så kompetent myndighed, må være fyldestgørende. Der foreligger  \r\n\r\n ingen oplysninger om, hvor mange skatteydere der på denne måde kommer til at  \r\n\r\n snyde sig selv. Og i sagens natur modtages ethvert bidrag med glæde, så disse  \r\n\r\n skatteydere skal ikke regne med, at deres fejltagelse giver anledning til  \r\n\r\n kommentarer fra skattevæsenet. Dette kan vi være ret sikre på, idet der fra  \r\n\r\n skattemyndighedernes side netop ikke er grund til at underkaste  \r\n\r\n selvangivelser, som blot returneres uden ændringer, nogen nærmere granskning.  \r\n\r\n</P>  \r\n\r\n<P>Andre skatteydere er klar over, at de med blanketten i hånden stadig har  \r\n\r\n en vis indflydelse på den endelige afgørelse, og vover at fylde felter ud med  \r\n\r\n egen pen. Der bør ikke herske tvivl om, at det i de fleste tilfælde sker med  \r\n\r\n den yderste anspændelse, idet fejl jo vil blive opdaget, og efterfølgende vil  \r\n\r\n der være ubehagelige forklaringer at fremlægge og komplicerede sager at  \r\n\r\n udrede. Derfor er der ganske mange almindelige skatteydere, som allerede på  \r\n\r\n dette stadium må alliere sig med specialister inden for denne disciplin. Alt  \r\n\r\n dette er imidlertid til ingen nytte: Thi vi er født syndige og i det højeste  \r\n\r\n væsens øjne er alle vi skatteydere en bande snydere, som det gælder om at  \r\n\r\n afsløre og bringe frem i lyset. </P>  \r\n\r\n<P>Det er ganske enkelt ikke rigtigt, når skatteministeren i sit svar på  \r\n\r\n spørgsmål 247 den 26. september 1996 (Skatteudvalget 1995-96, alm. del, bilag  \r\n\r\n 637) påstår, at &#187;Lønmodtagerbeskatningen i Danmark er i dag væsentlig  \r\n\r\n enklere for skatteyderen, end den har været tidligere. . .&#171;. En  \r\n\r\n undersøgelse, Penge &amp; Privatøkonomi publicerede i september, viste, at de  \r\n\r\n lokale skattemyndigheder har et dårligt kendskab til skattereglerne og derfor  \r\n\r\n ofte afviser fuldt lovlige fradrag. I over halvdelen af tilfældene var  \r\n\r\n skattemyndighedernes rådgivning om fradrag direkte fejlagtig. Dette fører  \r\n\r\n til, at mange slet ikke får de fradrag, de er berettigede til. En del af  \r\n\r\n problematikken er naturligvis, at de ansatte ikke er ajour med  \r\n\r\n skattereglerne, som regner ned over den ganske befolkning. </P>  \r\n\r\n<P>&#187;Kun et meget lille mindretal af skatteborgerne har den færdighed at  \r\n\r\n kunne beregne deres egen skat. Og det er urimeligt. I betragtning af hvor  \r\n\r\n stort et indgreb i borgernes økonomi skatten er, skylder samfundet borgeren  \r\n\r\n et nemmere skatteberegningssystem.&#171; Siger skattechef Svend Erik Nielsen  \r\n\r\n i Berlingske Tidende den 11. september 1996. Der er ganske enkelt ikke belæg  \r\n\r\n for skatteministerens påstand. Tværtimod er det vildledelse med de fortrykte  \r\n\r\n selvangivelser. Derved bibringes skatteyderen et falsk indtryk af, at der  \r\n\r\n ikke er grund til uro. </P>  \r\n\r\n<P>En anden årsag skal findes i skattemyndighedernes afskrækkelsesteori.  \r\n\r\n &#187;Skræm borgerne&#171; var titlen på en artikel i Børsen den 4. oktober  \r\n\r\n 1996. Lektor Michael Møller fra Handelshøjskolen i København holdt et  \r\n\r\n inspirationsforedrag for 200 skattechefer. Hans alvorligt mente ord lød:  \r\n\r\n &#187;Giv dem nogle hårdere straffe, det er den eneste vej: Det eneste, der  \r\n\r\n kan holde et skattesystem gående, er, at vi ændrer reglerne hele tiden og  \r\n\r\n ikke lader folk kende dem. Man skal satse lidt mere på at skræmme folk i  \r\n\r\n stedet for at appellere til deres samfundssind, det kan man ikke hvile et  \r\n\r\n skattesystem på.&#171; Disse udtalelser blev mødt med megen applaus og blev  \r\n\r\n på ingen måde gendrevet. Det kan tyde på, at ordene rørte dybt i sjælen på  \r\n\r\n skattecheferne. </P>  \r\n\r\n<P>Skulle man virkelig være kynisk i denne forbindelse, kunne man være  \r\n\r\n tilfreds med den heraf afledte effekt: at borgerne får et naturligt anspændt  \r\n\r\n forhold til skattevæsenet. Skattevæsenet betragter på sin side borgeren  \r\n\r\n udelukkende som en potentiel unddrager, og skatteyderen kan derfor passende  \r\n\r\n betragte skatteblanketten som et lykkehjul. Imidlertid er det ikke brugbart,  \r\n\r\n da netop skattevæsenet sidder inde med magt og midler til at gennemtrumfe sin  \r\n\r\n vilje. </P>  \r\n\r\n<P> <I>Kontrol</I>  </P>  \r\n\r\n<P>Utrygheden ved systemet starter med skattevæsenets ansættelse af  \r\n\r\n skattepligtig indkomst under gennemgang af de indkomne selvangivelser med  \r\n\r\n påførte ændringer. Her vil der ske en skønsmæssig vurdering, og et antal  \r\n\r\n udtages til nærmere kontrol. Kriterier for udtagelse kan støttes i anonyme  \r\n\r\n anmeldelser, se herom beslutningsforslag nr. B 106, folketingsåret 1995-96.  \r\n\r\n Dette beslutningsforslag blev ikke vedtaget, og en af skatteministerens  \r\n\r\n bemærkninger var, at det ikke skulle være muligt at hindre myndighedens  \r\n\r\n arbejde ved f.eks. at foretage en anonym anmeldelse af sig selv. </P>  \r\n\r\n<P>Det kan der unægteligt være noget rigtigt i. Men såfremt det var det  \r\n\r\n etiske indhold, man gik efter, ville det ikke være noget problem, da man  \r\n\r\n ganske enkelt kunne sikre skatteydernes retssikkerhed ved konsekvent at  \r\n\r\n randomisere stikprøverne. På den måde er skattevæsenet hævet over mistanke om  \r\n\r\n uetisk adfærd i denne sammenhæng, og skatteyderne vil være bedre sikret mod  \r\n\r\n anslag af onde hensigter fra henholdsvis skattevæsenet, ekskærester, naboer  \r\n\r\n m.m. Samfundet vil med et slag være en smule mere værdigt og mindre  \r\n\r\n totalitært. Det vil også være udtryk for et ønske om reel og retfærdig  \r\n\r\n kontrol. </P>  \r\n\r\n<P> <I>Klage</I>  </P>  \r\n\r\n<P>Der er åbnet muligheder for, at skattesager kan indklages af skatteydere.  \r\n\r\n Den første mulighed er den mest uformelle med en samtale parterne indbyrdes.  \r\n\r\n Opnås der ikke her en gensidig forståelse, går sagen videre til  \r\n\r\n skatteankenævnet. Her har vi en ganske speciel konstruktion. Ved aftalen  \r\n\r\n mellem regeringen og kommunerne i 1989 blev skatterådene nedlagt, samtidig  \r\n\r\n med at ligningskommissionerne ikke længere skulle fungere som  \r\n\r\n skatteansættelsesmyndighed, men som den første klageinstans, hvorefter  \r\n\r\n ligningskommissionen fik navneændring til skatteankenævn. Disse  \r\n\r\n skatteankenævn blev født under storm, og der må stadig rejses spørgsmål ved  \r\n\r\n deres uvildighed. </P>  \r\n\r\n<P>Baggrunden herfor er den dobbelte rolle, som den kommunale myndighed har,  \r\n\r\n dels som skatteansættelsesmyndighed, dels som sekretariatsbistand til  \r\n\r\n skatteankenævnet, der behandler klagerne over de kommunale ansættelser. Denne  \r\n\r\n struktur er særdeles betænkelig, og der skal senere tages initiativ til en  \r\n\r\n ændring, da der stadig ikke er tilfredshed med, at der kun er taget højde for  \r\n\r\n speciel inhabilitet i skattestyrelseslovens § 11, stk. 2. Her er nemlig alene  \r\n\r\n medtaget, at den medarbejder, der direkte har haft sagen, ikke må medvirke  \r\n\r\n under behandlingen i skatteankenævnet. At vedkommende medarbejder tidligere  \r\n\r\n har beskæftiget sig med forhold vedrørende den skattepligtige, er ikke  \r\n\r\n medtaget. </P>  \r\n\r\n<P>Vi kan også nævne den betænkelighed, at der under alle omstændigheder er  \r\n\r\n tale om medarbejdere under samme chef. Denne chef kan godt udnævnes til at  \r\n\r\n være leder af skatteankenævnets sekretariat. Hele problematikken om  \r\n\r\n inhabilitet påhviler skatteankenævnet selv, dog skal den kommunale  \r\n\r\n skattemyndighed selv forhindre, at spørgsmålet opstår. </P>  \r\n\r\n<P>Fremskridtspartiet har tidligere rejst denne problemstilling, jf.  \r\n\r\n beslutningsforslag nr. B 47, folketingsåret 1994-95. Med dette forslag ville  \r\n\r\n vi opnå, at den forvaltning, der blev klaget over, ikke skulle stille  \r\n\r\n sekretariatsbistand til rådighed for skatteankenævnet. Der er endnu ikke  \r\n\r\n gjort noget for at hindre disse åbenlyse problemer omkring habilitet. </P>  \r\n\r\n<P>Skatteankenævnets medlemmer vælges af kommunalbestyrelsen blandt personer,  \r\n\r\n der er valgbare til kommunalbestyrelsen, og funktionsperioden svarer til  \r\n\r\n kommunalbestyrelsens funktionsperiode. I praksis betyder det, at medlemmer af  \r\n\r\n de lokale politiske foreninger har denne fornøjelse. Løsningen er typisk  \r\n\r\n amatørisme drevet til det yderste. Umiddelbart er der næppe grund til at  \r\n\r\n tillægge dette panel andet end de bedste hensigter. Men de her udnævnte  \r\n\r\n personer er ikke professionelle inden for skatteområdet. Dette er også  \r\n\r\n hensigten, og der kan spores en stolthed over denne løsningsmodel. De opnår  \r\n\r\n måske hen ad vejen en vis erfaring, men de er stadig amatørpolitikere og som  \r\n\r\n sådanne afhængige af sekretatiatets professionelle assistance. Således kan  \r\n\r\n der være en vis mistanke om, at skatteinspektøren beredvilligt og hjælpsomt  \r\n\r\n sørger for at tilvejebringe de &#187;rette&#171; afgørelser. Det er en  \r\n\r\n naturlig mistanke, og det bedste ville være at fjerne grunden til denne  \r\n\r\n mistanke fuldstændigt. </P>  \r\n\r\n<P> <I>Retssikkerhed</I>  </P>  \r\n\r\n<P>Forslagsstillerne er bekymrede over udviklingen i borgernes retssikkerhed.  \r\n\r\n Den øgede kompleksitet i skattelovgivningen, stigende skat, forudfyldte  \r\n\r\n blanketter, anonyme anmeldelser, skatteankenævn og mulighed for betragtelige  \r\n\r\n udgifter i forbindelse med anlagte skattesager. Det er ikke hensigten med  \r\n\r\n forslaget at hindre opkrævning af skatter og ansættelsesmyndighedens mulighed  \r\n\r\n for at justere skatteindbetalingen opad for enkelte skatteydere. Vi har  \r\n\r\n forståelse for, at der kan ske fejl fra skatteyderside på grund af den yderst  \r\n\r\n komplicerede og stadig mere omfangsrige skattelovgivning, som fører til  \r\n\r\n problemer. Disse betragtninger kunne føre til et ønske om fradragsmulighed  \r\n\r\n for generel revisorbistand, men det er ikke ærindet i denne sag. </P>  \r\n\r\n<P>Forslagsstillerne finder det urimeligt, at skatteydere, som er utilfredse  \r\n\r\n med deres skatteansættelse, skræmmes bort fra at få deres sag prøvet, simpelt  \r\n\r\n hen fordi det er forbundet med for store udgifer. Ofte kan sagsomkostningerne  \r\n\r\n overstige selve det beløb, sagen drejer sig om. For at afholde alle og enhver  \r\n\r\n fra at få deres sag prøvet er det rimeligt at indføre den regel, der gælder  \r\n\r\n for sagsanlæg i øvrigt, nemlig at tabes sagen, må den tabende part udrede  \r\n\r\n omkostningerne. Og vindes sagen af skatteyderen, skal det offentlige udrede  \r\n\r\n sagens fulde omkostninger. Det skal gælde for skatteankenævn med fuldt beløb  \r\n\r\n og ligeledes i Landsskatteretten. </P>  \r\n\r\n<P>Forslaget vil ophæve den uretfærdighed, som her ligger i systemet. Det må  \r\n\r\n være indlysende for enhver, at skattemyndighederne har al den nødvendige  \r\n\r\n ekspertise til rådighed og kan bruge denne i uendeligt omfang. Skatteborgerne  \r\n\r\n må derimod købe denne viden hos eksperter, da skattelovgivningen er unødigt  \r\n\r\n kompliceret. Derfor er det yderligere beskæmmende, at skattemyndighederne  \r\n\r\n overhovedet kan tabe en sag. Det tyder på, at der kan være et vist element af  \r\n\r\n terror til stede. Er det et spil, der køres, som skal skræmme befolkningen  \r\n\r\n fra at kommentere deres skatteansættelse, vil dette forslag selvfølgelig ikke  \r\n\r\n blive vedtaget. Er der derimod et reelt ønske om en fair behandling af  \r\n\r\n skatteborgerne, vil det ikke virke urimeligt, at der ydes fuld kompensation  \r\n\r\n for de nødvendige udgifter. </P>  \r\n\r\n<P>Man kan let fristes til at tro, der er tale om chikane, idet  \r\n\r\n ligningsstatistikken afslører, at når borgerne klager til Landsskatteretten  \r\n\r\n over Told- og Skattestyrelsens afgørelser, viser mere end halvdelen af  \r\n\r\n afgørelserne sig at være mere eller mindre forkerte, og borgerne får penge  \r\n\r\n tilbage. Der er tale om lange og komplicerede sagsforløb, som også koster  \r\n\r\n store summer undervejs. De borgere, som klager, skal betale undervejs, og ved  \r\n\r\n afgørelser efter skatteankenævnene sker der kun en begrænset refusion.  \r\n\r\n Således må en skatteyder indbetale det pålignede beløb ved årsopgørelsens  \r\n\r\n ankomst inkl. renter på op mod 36 pct. Påklages denne årsopgørelse, og  \r\n\r\n skatteyderen får medhold, sker der ikke tilbagebetaling af de indbetalte  \r\n\r\n renter. Hele denne klagegang er domineret af en skattemyndighed i statens  \r\n\r\n tjeneste, hvor borgere imødekommende nok kan klage, men alligevel altid vil  \r\n\r\n tabe deres sag. Også når de vinder i retten. </P>  \r\n\r\n<P>Det er på høje tid, at de nødvendige ændringer bliver gennemført. Alt for  \r\n\r\n mange mennesker har i tidens løb været chikaneret af skattemyndighederne. Vi  \r\n\r\n har haft mange personlige tragedier, som kunne have været undgået. Og med  \r\n\r\n dette forslag om fuld omkostningsdækning til de skatteydere, som vinder deres  \r\n\r\n skattesag, ville det være muligt at forbedre borgernes retsssikkerhed i  \r\n\r\n betydelig grad. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Kim Behnke</B> (FP): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om indførelse af fuld  \r\n\r\n omkostningsdækning i de tilfælde, hvor skatteydere vinder anlagte  \r\n\r\n skattesager.</I>  </P>  \r\n\r\n<P>(Beslutningsforslag nr. B 34). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "22/10/1996"
        },
        {
            "displayName": "Accession",
            "displayValue": "19961BA00034"
        },
        {
            "displayName": "Entydig dokumentidentifikation",
            "displayValue": "CL007206"
        },
        {
            "displayName": "Dato for førstegangsindlæggelse",
            "displayValue": "22/10/1996"
        },
        {
            "displayName": "Dato for indlæggelse",
            "displayValue": "22/10/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "34"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}