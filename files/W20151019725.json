{
    "id": 173830,
    "title": "Pressenævnets kendelse i sag nr. 15-70-00833",
    "documentTypeId": "240",
    "isSagsforlobPeriodValid": true,
    "shortName": "KEN nr 10197 af 18/08/2015",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 15-70-00833</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Ingen kritik af illustration til artikel</p>\r\n   <p class=\"TekstGenerel\">\r\n      <span class=\"Bold\">Information bragte artiklen ”De gode menneskers nederlag”.</span> <span class=\"Bold\">Artiklen blev illustreret med et billede fra Venstres lokale på Christiansborg, taget på valgaftenen.</span> <span class=\"Bold\">Billedet viser flere glade unge mennesker fra Venstres Ungdom.</span> <span class=\"Bold\">Teksten til billedet lød:</span> <span class=\"Bold\">”De gode græd – de onde lo, skrev Arbejderen på sin Twitterprofil.</span> <span class=\"Bold\">Men hænger det sådan sammen?</span> <span class=\"Bold\">Er de muntre VU’ere, der her fejrer valgresultatet, de onde? ”.</span> <span class=\"Bold\">De afbildede personer klagede, fordi de følte, at de blev hængt ud som ”onde”.</span> <span class=\"Bold\">Pressenævnet finder, at billedet set i sammenhæng med selve artiklen ikke kan anses for krænkende og udtaler ikke kritik.</span></p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"BoldItalic\">God presseskik</span>\r\n   </p>\r\n   <p class=\"TekstGenerel\">\r\n      <span class=\"Bold\">Indledningsvis bemærker Pressenævnet, at det er nævnets opfattelse, at medier bør være tilbageholdende med at anvende enkeltpersoner som illustration til en generel beskrivelse.</span> <span class=\"Bold\">Det er dog som udgangspunkt ikke i strid med god presseskik, at massemedierne fotograferer eller filmer personer, der befinder sig på et offentligt sted, heller ikke selv om de pågældende ikke har samtykket heri.</span> <span class=\"Bold\">Derimod kan den måde, hvorpå sådanne optagelser eller billeder bliver anvendt på danne grundlag for kritik.</span> <span class=\"Bold\">Problemet opstår, hvis en person, der er letgenkendelig på et billede, ser dette offentliggjort i en sammenhæng, der kan opfattes som personligt krænkende, og som er den pågældende uvedkommende.</span></p>\r\n   <p class=\"TekstGenerel\">\r\n      <span class=\"Bold\">Da billedet er taget i Venstres lokale på Christiansborg – og dermed på et offentligt sted - finder nævnet ikke, at Information var forpligtet til at indhente et forudgående samtykke fra de afbildede personer til at bruge billedet.</span>\r\n   </p>\r\n   <p class=\"TekstGenerel\">\r\n      <span class=\"Bold\">Videre finder Pressenævnet, at billedet med teksten:</span> <span class=\"Bold\">”De gode græd – de onde lo, skrev Arbejderen på sin Twitter-profil.</span> <span class=\"Bold\">Men hænger det sådan sammen?</span> <span class=\"Bold\">Er de muntre VU’ere, der her fejrer valgresultatet, de onde?” i sammenhæng med artiklen ikke kan anses for at krænke de afbildede personer.</span> <span class=\"Bold\">Pressenævnet har i den forbindelse lagt vægt på, at selve artiklens tema er en diskussion om, hvorvidt venstreorienterede skulle være bedre mennesker end andre, og om hvad det overhovedet vil sige at betragte nogle politiske standpunkter som bedre eller mere moralske end andre.</span> <span class=\"Bold\">Endvidere fremstår overskriften og billedteksten som et spørgsmål og ikke som konstaterende og konkluderende.</span> <span class=\"Bold\">Endelig har Pressenævnet lagt vægt på, at en del af billedteksten er et citat fra Twitter.</span></p>\r\n   <p class=\"TekstGenerel\">\r\n      <span class=\"Bold\">Pressenævnet finder således ikke, at brugen af billedet kan give det fejlagtige indtryk, at netop de afbildede personer er ”onde mennesker”.</span>\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnet udtaler herefter ikke kritik af Information for at have brugt billedet.</span>\r\n   </p>\r\n   <p class=\"TekstGenerel\">\r\n      <span class=\"BoldItalic\">Generelt om punkt B.8</span>\r\n   </p>\r\n   <p class=\"TekstGenerel\">\r\n      <span class=\"Bold\">Det følger af de vejledende regler for god presseskik, at meddelelser, som er offentliggjort i digitale medier, ofte vil være tilgængelige længe efter, at de er publiceret.</span> <span class=\"Bold\">Efter anmodning til mediet kan tilgængeligheden af sådanne tidligere offentliggjorte, følsomme eller private oplysninger hindres, i det omfang det er muligt og skønnes rimeligt, jf. punkt B.8.</span> <span class=\"Bold\">Medier kan afindeksere, dvs. ændre instruksen til søgemaskiner, så søgemaskiner ophører med at henvise til artiklen, anonymisere, dvs. ændre i artikelteksten så eksempelvis et personnavn anonymiseres, eller helt afpublicere en artikel, dvs. fjerne artiklen fra hjemmesiden.</span> <span class=\"Bold\">Det samme gælder offentliggjorte illustrationer m.v.</span></p>\r\n   <p class=\"TekstGenerel\">\r\n      <span class=\"BoldItalic\">Den konkrete sag</span>\r\n   </p>\r\n   <p class=\"TekstGenerel\">\r\n      <span class=\"Bold\">Det er nævnets opfattelse, at anvendelse af den nævnte bestemmelse og muligheden for at meddele et medie kritik for ikke at imødekomme en anmodning om afindeksering, anonymisering eller afpublicering som udgangspunkt kun bør anvendes, når der er tale om oplysninger, som er særligt belastende for den person eller virksomhed, der er omtalt, og i tilfælde, hvor en offentliggørelse af nævnets kendelse om kritik ikke kan anses for tilstrækkelig til at varetage hensynet til personen eller virksomheden.</span>\r\n   </p>\r\n   <p class=\"TekstGenerel\">\r\n      <span class=\"Bold\">Da nævnet ikke finder, at det kan anses for at stride mod god presseskik, at den påklagede illustration blev brugt, finder nævnet således heller ikke grundlag for at kritisere, at Information har afvist at fjerne illustrationen på information.dk.</span>\r\n   </p>\r\n</div>\r\n<p class=\"Tekst\" style=\"text-align: left;\">[Klager] har på vegne af Venstres Ungdom i Rudersdalklaget over et billede bragt i Information og på information.dk den 27. juni 2015, idet hun mener, at god presseskik er tilsidesat. Klagen omfatter Informations afslag på at fjerne billedet på information.dk.</p>\r\n<p class=\"Tekst\" style=\"text-align: left;\">\r\n   <span class=\"Bold\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">Information bragte den 27. juni 2015 artiklen ”De gode menneskers nederlag”. Af underrubrikken fremgår følgende:</p>\r\n<p class=\"Tekst\" style=\"text-align: left;\">”Efter valget mente mange venstreorienterede, at kynismen havde vundet over de gode og medmenneskelige værdier. Modreaktionen kom prompte: De venstreorienterede er elitære, hykleriske og ude af trit med virkeligheden. Men er de det? Eller er venstreorienterede reelt bedre mennesker?”</p>\r\n<p class=\"Tekst\" style=\"text-align: left;\">Af artiklen fremgår blandt andet følgende:</p>\r\n<p class=\"Tekst\" style=\"text-align: left;\">”På valgaftenen, da sejren til blå blok var en realitet, skrev komikeren [Person A] på sin Facebookvæg: »De røde vælgere er decideret deprimerede. Jeg har set op til flere græde. Havde rød blok vundet, ville de blå vælgere højst være småirritable. Dét er forskellen på at stemme på menneskeværdier frem for økonomiske. Så gør det virkeligt ondt at tabe.«</p>\r\n<p class=\"Tekst\" style=\"text-align: left;\">Kommentaren er en af en lang række fra venstreorienterede, som alle peger i samme retning: Det er kynismen, der har vundet, mens de menneskelige værdier har tabt. »De gode græd – de onde lo,« som Dagbladet Arbejderen skrev på Twitter. Men er der en sådan grundlæggende forskel på moralen i rød og blå blok? [Person A] henviser til, at blå blok især har haft fokus på økonomien:</p>\r\n<p class=\"Tekst\" style=\"text-align: left;\">»Rød blok kørte på menneskelige værdier, og de andre kørte på økonomiske.«</p>\r\n<p class=\"Tekst\" style=\"text-align: left;\">[…]”</p>\r\n<p class=\"Tekst\" style=\"text-align: left;\">\r\n   <span class=\"Italic\">Billedillustration</span>\r\n</p>\r\n<p class=\"Tekst\" style=\"text-align: left;\">Mellem underrubrikken og artiklen er indsat et billede af en flok glade unge mennesker. De unge mennesker har ”Venstre”-flag og fadøl i hænderne og kigger op, mens de smiler og ser glade ud. Af billedteksten fremgår følgende:</p>\r\n<p class=\"Tekst\" style=\"text-align: left;\">”De gode græd – de onde lo, skrev Arbejderen på sin Twitter-profil. Men hænger det sådan sammen? Er de muntre VU’ere, der her fejrer valgresultatet, de onde?”</p>\r\n<p class=\"Tekst\" style=\"text-align: left;\">En identisk artikel med samme illustration blev samme dag offentliggjort på information.dk.</p>\r\n<p class=\"Tekst\" style=\"text-align: left;\">\r\n   <span class=\"Bold\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 Venstres Ungdom i Rudersdals synspunkter</span>\r\n</p>\r\n<p class=\"Tekst\" style=\"text-align: left;\">[Klager] har på vegne af Venstre Ungdom i Rudersdal anført, at personerne på billedet naturligvis er glade, da de på daværende tidspunkt er klar over, at blå blok vil vinde valget.</p>\r\n<p class=\"Tekst\" style=\"text-align: left;\">Under billedet har Information valgt en billedtekst, der reelt set stiller spørgsmålstegn ved, om personerne på billedet er onde mennesker eller ej.</p>\r\n<p class=\"Tekst\" style=\"text-align: left;\">[Klager] kan, som formand for foreningen, med garanti stå inde for, at ingen af de pågældende mennesker på billedet, heller ikke hende selv, er onde mennesker, og de vil på ingen måder lægge ansigt til en så usmagelig billedtekst og efterfølgende artikel.</p>\r\n<p class=\"Tekst\" style=\"text-align: left;\">Ikke nok med, at billedet absolut ingen relevans har for artiklen, så har Information på ingen måde fået samtykke til at bruge billedet.</p>\r\n<p class=\"Tekst\" style=\"text-align: left;\">Venstres Ungdom i Rudersdal vil ikke finde sig i, at blive \"hængt ud\" som de onde, og slet ikke på så usaglig en måde.</p>\r\n<p class=\"Tekst\" style=\"text-align: left;\">Efter henvendelse fra venner og familie, der har set billedet og læst artiklen, føler de sig i den grad udstillede. [Klager] og resten af Venstres Ungdom i Rudersdal mener ikke, at billede kan karakteriseres som et situationsbillede. De føler sig krænkede ved at blive fremstillet på denne måde og ønsker billedet fjernet fra information.dk.</p>\r\n<p class=\"Tekst\" style=\"text-align: left;\">\r\n   <span class=\"Bold\">2.2 Informations synspunkter</span>\r\n</p>\r\n<p class=\"Tekst\" style=\"text-align: left;\">Information har anført, at der er tale om et Polfoto fra Venstres lokale på Christiansborg på valgaftenen den 8. juni 2015. På billedet ses en gruppe festklædte og glade medlemmer af VU. Billedet er således taget på et offentligt sted, og derfor må personerne på billedet være indstillet på, at billedet efterfølgende kan blive bragt i forskellige medier som illustration til artikler med varierende temaer, uden at de enkelte medier er forpligtet til at indhente forudgående samtykke.</p>\r\n<p class=\"Tekst\" style=\"text-align: left;\">Information finder desuden fotografiet relevant til at illustrere artiklen <span class=\"Italic\">\"De gode menneskers nederlag\"</span>, hvor avisen netop med udgangspunkt i en række reaktioner på valgresultatet stiller spørgsmålet, om venstreorienterede er bedre mennesker end andre, og derefter hvad det overhovedet vil sige at betragte nogle politiske standpunkter som bedre eller mere moralske end andre. De adspurgte i artiklen har meget forskellige holdninger til forestillingen om, at det overhovedet giver mening at kalde nogen politik bedre eller mere moralsk end anden politik. Af billedteksten fremgår følgende:</p>\r\n<p class=\"Tekst\" style=\"text-align: left;\">\"De gode græd og de onde lo, skrev Arbejderen på sin Twitter-profil. Men hænger det sådan sammen? Er de muntre VU'ere, der her fejrer valgresultatet de onde?\"</p>\r\n<p class=\"Tekst\" style=\"text-align: left;\">Information citerer altså alene et udsagn fra en Twitter-profil og gentager derefter det spørgsmål, der nuanceret søges besvaret i selve artiklen. Der er netop tale om et spørgsmål og ikke en konklusion, og derfor kan udsagnet ikke opfattes som krænkende overfor hverken enkeltpersoner eller den samlede gruppe.</p>\r\n<p class=\"Tekst\" style=\"text-align: left;\">Information mener således, at avisen med såvel billedvalg som billedtekst har levet op til god presseskik.</p>\r\n<p class=\"Tekst\" style=\"text-align: left;\">\r\n   <span class=\"Bold\">3 Pressenævnets begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget: Jesper Rothe, Rasmus Emborg, Lene Sarup og Marianne Druedahl.</p>\r\n<p class=\"Tekst\" style=\"text-align: left;\">\r\n   <span class=\"Italic\">God presseskik</span>\r\n</p>\r\n<p class=\"Tekst\" style=\"text-align: left;\">Indledningsvis bemærker Pressenævnet, at det er nævnets opfattelse, at medier bør være tilbageholdende med at anvende enkeltpersoner som illustration til en generel beskrivelse. Det er dog som udgangspunkt ikke i strid med god presseskik, at massemedierne fotograferer eller filmer personer, der befinder sig på et offentligt sted, heller ikke selv om de pågældende ikke har samtykket heri. Derimod kan den måde, hvorpå sådanne optagelser eller billeder bliver anvendt på danne grundlag for kritik. Problemet opstår, hvis en person, der er letgenkendelig på et billede, ser dette offentliggjort i en sammenhæng, der kan opfattes som personligt krænkende, og som er den pågældende uvedkommende.</p>\r\n<p class=\"Tekst\" style=\"text-align: left;\">Da billedet er taget i Venstres lokale på Christiansborg – og dermed på et offentligt sted - finder nævnet ikke, at Information var forpligtet til at indhente et forudgående samtykke fra de afbildede personer til at bruge billedet.</p>\r\n<p class=\"Tekst\" style=\"text-align: left;\">Videre finder Pressenævnet, at billedet med teksten: ”De gode græd – de onde lo, skrev Arbejderen på sin Twitter-profil. Men hænger det sådan sammen? Er de muntre VU’ere, der her fejrer valgresultatet, de onde?” i sammenhæng med artiklen ikke kan anses for at krænke de afbildede personer. Pressenævnet har i den forbindelse lagt vægt på, at selve artiklens tema er en diskussion om, hvorvidt venstreorienterede skulle være bedre mennesker end andre, og om hvad det overhovedet vil sige at betragte nogle politiske standpunkter som bedre eller mere moralske end andre. Endvidere fremstår overskriften og billedteksten som et spørgsmål og ikke som konstaterende og konkluderende. Endelig har Pressenævnet lagt vægt på, at en del af billedteksten er et citat fra Twitter.</p>\r\n<p class=\"Tekst\" style=\"text-align: left;\">Pressenævnet finder således ikke, at brugen af billedet kan give det fejlagtige indtryk, at netop de afbildede personer er ”onde mennesker”.</p>\r\n<p class=\"Tekst\" style=\"text-align: left;\">Pressenævnet udtaler herefter ikke kritik af Information for at have brugt billedet.</p>\r\n<p class=\"Tekst\" style=\"text-align: left;\">\r\n   <span class=\"Italic\">Generelt om punkt B.8</span>\r\n</p>\r\n<p class=\"Tekst\" style=\"text-align: left;\">Det følger af de vejledende regler for god presseskik, at meddelelser, som er offentliggjort i digitale medier, ofte vil være tilgængelige længe efter, at de er publiceret. Efter anmodning til mediet kan tilgængeligheden af sådanne tidligere offentliggjorte, følsomme eller private oplysninger hindres, i det omfang det er muligt og skønnes rimeligt, jf. punkt B.8. Medier kan afindeksere, dvs. ændre instruksen til søgemaskiner, så søgemaskiner ophører med at henvise til artiklen, anonymisere, dvs. ændre i artikelteksten så eksempelvis et personnavn anonymiseres, eller helt afpublicere en artikel, dvs. fjerne artiklen fra hjemmesiden. Det samme gælder offentliggjorte illustrationer m.v.</p>\r\n<p class=\"Tekst\" style=\"text-align: left;\">\r\n   <span class=\"Italic\">Den konkrete sag</span>\r\n</p>\r\n<p class=\"Tekst\" style=\"text-align: left;\">Det er nævnets opfattelse, at anvendelse af den nævnte bestemmelse og muligheden for at meddele et medie kritik for ikke at imødekomme en anmodning om afindeksering, anonymisering eller afpublicering som udgangspunkt kun bør anvendes, når der er tale om oplysninger, som er særligt belastende for den person eller virksomhed, der er omtalt, og i tilfælde, hvor en offentliggørelse af nævnets kendelse om kritik ikke kan anses for tilstrækkelig til at varetage hensynet til personen eller virksomheden.</p>\r\n<p class=\"Tekst\" style=\"text-align: left;\">Da nævnet ikke finder, at det kan anses for at stride mod god presseskik, at den påklagede illustration blev brugt, finder nævnet således heller ikke grundlag for at kritisere, at Information har afvist at fjerne illustrationen på information.dk.</p>\r\n<p class=\"Tekst\" style=\"text-align: left;\">Afgjort den 18. august 2015.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/08/2015"
        },
        {
            "displayName": "Accession",
            "displayValue": "W20151019725"
        },
        {
            "displayName": "Entydig dokumentidentifikation",
            "displayValue": "AA009111"
        },
        {
            "displayName": "Dato for indlæggelse",
            "displayValue": "20/08/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10197"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "18/08/2015"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "15-70-833"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}