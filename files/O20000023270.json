{
    "id": 28268,
    "title": "Mindretalsbeskyttelse ved præsteansættelse. Sognebåndsløseres status",
    "documentTypeId": "300",
    "isSagsforlobPeriodValid": true,
    "shortName": "FOU nr 2000.232",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n<BR>  \r\n\r\n<BR>  \r\n\r\n</B>  \r\n\r\n Ved besættelsen af en præstestilling havde et mindretal i menighedsrådet  \r\n\r\n indstillet en bestemt ansøger. Da der var flere præstestillinger i  \r\n\r\n pastoratet,  \r\n\r\n skulle der tages hensyn til mindretallet ved ansættelsen. Kirkeministeriet  \r\n\r\n havde imidlertid ansat en anden ansøger der af flertallet i menighedsrådet og  \r\n\r\n af biskoppen var indstillet som nr. 1.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden udtalte at de hensyn der var lagt vægt på ved  \r\n\r\n ansættelsen, var saglige. Dog kritiserede ombudsmanden at ministeriet bl.a.  \r\n\r\n havde lagt vægt på at mindretallet i menigheden i et vist omfang bestod af  \r\n\r\n sognebåndsløsere, uden at ministeriet havde oplysninger om i hvilket omfang  \r\n\r\n sognebåndsløserne havde valgret til det pågældende menighedsråd, og om de  \r\n\r\n havde  \r\n\r\n udsat ophørstidspunktet for sognebåndsløsningen. (J.nr. 1999-0244-810).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#Oversigt1\">  \r\n\r\n  Ombudsmandens udtalelse  </A></td><td></td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Mindretalsbeskyttelse ved præsteansættelse. Sognebåndsløseres  \r\n\r\n status  \r\n\r\n<BR style='mso-special-character:line-break'>  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgår af sagen at  \r\n\r\n Menighedsrådet for X Sogn i et brev af 20. maj 1998 foretog indstilling om  \r\n\r\n ansættelse af en ny præst i sognet. Indstillingen omfattede tre kandidater  \r\n\r\n der  \r\n\r\n var nævnt i prioriteret rækkefølge således at kandidat A blev indstillet som  \r\n\r\n nr. 1 og kandidat B som nr. 3. Indstillingen blev den 2. juni 1998 fremsendt  \r\n\r\n af  \r\n\r\n Biskoppen over Århus Stift til Kirkeministeriet. I en påtegning på  \r\n\r\n indstillingen anførte biskoppen følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Fremsendes til  \r\n\r\n<I>  \r\n\r\n Kirkeministeriet,  \r\n\r\n</I>  \r\n\r\n idet jeg indstiller  \r\n\r\n den af  \r\n\r\n (X) menighedsråd som nr. 1  \r\n\r\n indstillede, pastor (A), som sognepræst ved (X) Kirke i ( ) fra den 1. juli  \r\n\r\n 1998.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ligeledes fremsendes  \r\n\r\n skrivelse fra mindretalsgruppen i (X) menighedsråd, (C) og (D), der ønsker  \r\n\r\n mindretalsbeskyttelsen jf. Lov om ansættelse i folkekirken, § 11, stk. 3,  \r\n\r\n taget  \r\n\r\n i anvendelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Selv om jeg har stor  \r\n\r\n forståelse for mindretallets ønske om at få en præst ansat med tilknytning  \r\n\r\n til Indre  \r\n\r\n Mission/Luthersk Missionsforening og også har forståelse for, at man finder  \r\n\r\n det  \r\n\r\n rimeligt netop i (X) Pastorat, hvor den afgåede præst netop har haft en sådan  \r\n\r\n tilknytning, finder jeg dog ikke, at mindretalsbeskyttelsen bør tages i  \r\n\r\n anvendelse i dette tilfælde, idet langt den overvejende del af denne menighed  \r\n\r\n består af sognebåndsløsere, og hvad væsentligere er, har (X) sogn været  \r\n\r\n stærkt  \r\n\r\n splittet i mange år, fordi langt den overvejende del af sognets egne beboere  \r\n\r\n ikke ønskede sig betjent af den afgåede sognepræst.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Menighedsrådets flertal har  \r\n\r\n derfor meget stærkt gjort gældende over for mig, at det både af  \r\n\r\n samarbejdsmæssige årsager, men også af hensyn til den folkekirkelige  \r\n\r\n sammenhæng  \r\n\r\n vil det være af stor betydning, at den nye sognepræst både i holdning og  \r\n\r\n arbejde  \r\n\r\n udtrykker den folkekirkelige bredde.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den af mig indstillede, (A),  \r\n\r\n er af en økumenisk observans og den nuværende kirkebogsførende sognepræst (F)  \r\n\r\n har en grundtvigsk holdning, af hvilken grund der ikke vil være tale om nogen  \r\n\r\n ensidig holdning i teologisk henseende.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I brev af 6. juli 1998  \r\n\r\n ansatte Kirkeministeriet A i stillingen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n C og D rettede henvendelse  \r\n\r\n til Kirkeministeriet om sagen i et brev af 11. juli 1998 hvor de bl.a.  \r\n\r\n anmodede  \r\n\r\n om en begrundelse for at der var set bort fra mindretallets kandidat, B.  \r\n\r\n Ministeriet besvarede brevet i et brev af 27. juli 1998. I brevet var det  \r\n\r\n bl.a.  \r\n\r\n anført at kirkeministeren havde ansat A i stillingen den 3. juli 1998 med  \r\n\r\n virkning fra 1. august 1998, og at de officielle skrivelser herom blev  \r\n\r\n afsendt  \r\n\r\n fra ministeriet den 6. juli 1998. Det blev desuden anført at ministeren med  \r\n\r\n denne beslutning havde vægtet hensynet til X Sogns tarv højere end hensynet  \r\n\r\n til  \r\n\r\n mindretallet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I et brev af 10. august 1998  \r\n\r\n klagede C og D til mig over Kirkeministeriets afgørelse. I brevet gjorde C og  \r\n\r\n D  \r\n\r\n gældende at hensynet til beskyttelsen af mindretallet var blevet tilsidesat  \r\n\r\n fordi den af mindretallet indstillede kandidat, B, ikke var blevet ansat, og  \r\n\r\n i  \r\n\r\n den forbindelse henviste de til § 11, stk. 3, i lov om ansættelse i  \r\n\r\n stillinger  \r\n\r\n i folkekirken m.v. C og D oplyste bl.a. i klagen at Menighedsrådet for X Sogn  \r\n\r\n består af 9 medlemmer valgt for den grundtvigske Sogneliste og 2 medlemmer  \r\n\r\n valgt for Kirkelig Fællesliste, Indre Mission og Luthersk Missionsforening.  \r\n\r\n Desuden oplyste klagerne at der var 90 sognebåndsløsere til den afgåede  \r\n\r\n sognepræst, E, og 40 til sognets anden sognepræst, F. C og D anførte i den  \r\n\r\n forbindelse at sognebåndsløsere i forbindelse med bedømmelsen af om der  \r\n\r\n foreligger et mindretal i menigheden, må tælle som fuldgyldige medlemmer af  \r\n\r\n menighedsrådet og sognet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg oversendte den 18.  \r\n\r\n september 1998 C&#146;s og D&#146;s brev til Kirkeministeriet som en  \r\n\r\n anmodning fra dem om  \r\n\r\n at ministeriet oplyste om der ved afgørelsen var lagt vægt på at der var tale  \r\n\r\n om en indstilling fra en menighed som for den overvejende dels vedkommende  \r\n\r\n bestod af sognebåndsløsere.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Kirkeministeriet besvarede  \r\n\r\n henvendelsen i et brev af 3. november 1998. Ministeriet anførte bl.a.  \r\n\r\n følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Det tilhørsforhold, der  \r\n\r\n gennem sognebåndsløsning måtte være skabt til en sognemenighed, ophører ved  \r\n\r\n skifte i præstestillingen, jf. herved § 9 i Kirkeministeriets bekendtgørelse  \r\n\r\n nr. 58 af 24. januar 1992 om Sognebåndsløsning og sognebåndsløseres valgret,  \r\n\r\n som ændret ved bekendtgørelse nr. 572 af 21. juni 1996.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ministeriets valg blandt de  \r\n\r\n indstillede ansøgere samt spørgsmålet om, hvilken vægt hensynet til et  \r\n\r\n mindretal i pastoratet, jf. herved § 11, stk. 3, i lov nr. 310 af 16. maj  \r\n\r\n 1990  \r\n\r\n om ansættelse i stillinger i folkekirken m.v. er sket efter en skønsmæssig  \r\n\r\n vurdering, hvor ministeriet har lagt biskoppens indstilling af 2. juni 1998  \r\n\r\n til  \r\n\r\n grund.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 4. januar 1999 klagede C  \r\n\r\n og D til mig igen. De fremhævede bl.a. at der i hele  \r\n\r\n X  \r\n\r\n Kirkes levetid havde været stærk  \r\n\r\n tradition for at denne kirke var et af de steder hvor missionsfolket i  \r\n\r\n området  \r\n\r\n kunne samles til gudstjeneste. Endvidere nævnte de at skønt der var ansat ca.  \r\n\r\n 15 præster inden for kommunen, befandt ingen af dem sig bare i nærheden af  \r\n\r\n den  \r\n\r\n gamle missionske observans. Derfor var det ikke sagligt at lægge vægt på at  \r\n\r\n en  \r\n\r\n del af mindretallet i menigheden bestod af sognebåndsløsere. Kirkeministeriet  \r\n\r\n havde efter mindretalsgruppens opfattelse krænket hensynet til det ikke  \r\n\r\n ubetydelige mindretal og ikke levet op til lovens hensigt om at sikre  \r\n\r\n menighedens liv og vækst. Efter sognepræst E&#146;s ophør havde det været  \r\n\r\n nødvendigt  \r\n\r\n at arrangere tilkaldegudstjenester, men det var på længere sigt en uholdbar  \r\n\r\n løsning.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I et brev af 30. marts 1999  \r\n\r\n bad jeg om en udtalelse til sagen fra Kirkeministeriet samt om oplysning om  \r\n\r\n hvorvidt der på tidspunktet for afgørelsen var sognebåndsløsere i X Sogn som  \r\n\r\n havde udsat ophørstidspunktet for sognebåndsløsningen, og som havde valgt at  \r\n\r\n udøve deres valgret i sognet. I brevet var bl.a. anført følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Kirkeministeriet har i brevet til (C) og (D) af 3. november 1998  \r\n\r\n oplyst at det tilhørsforhold der gennem sognebåndsløsning måtte være skabt  \r\n\r\n til  \r\n\r\n en sognemenighed, ophører ved skifte i præstestillingen. Ministeriet redegør  \r\n\r\n samtidig for retsvirkningerne af sognebåndsløsning, herunder for at  \r\n\r\n sognebåndsløsere  \r\n\r\n kan vælge at udøve deres valgret i den menighedskreds hvor  \r\n\r\n sognebåndsløserpræsten  \r\n\r\n er ansat.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I medfør af § 11, stk. 3, 2. pkt., i lov nr. 352 af 6. juni 1991 om  \r\n\r\n medlemskab  \r\n\r\n af folkekirken, kirkelig betjening og sognebåndsløsning har en  \r\n\r\n sognebåndsløser  \r\n\r\n ret til at udsætte ophørstidspunktet for sognebåndsløsningen indtil en ny  \r\n\r\n præst er ansat.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bestemmelsen svarer indholdsmæssigt til den tidligere bestemmelse i §  \r\n\r\n 6, stk. 2, 2. pkt., i lov nr. 284 af 30. juni 1922 med senere ændringer om  \r\n\r\n Sognebaandsløsning og Brugen af Kirkerne. I forarbejderne til denne  \r\n\r\n bestemmelse er bl.a. anført følgende (Rigsdagstidende 1921-22, tillæg A, sp.  \r\n\r\n 6223):  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n '...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bestemmelser, der kræves af Hensyn til den Adgang, der i Menighedsraadsloven  \r\n\r\n er givet Sognebaandsløseren til at begære Valgret og opnaa Valgbarhed til  \r\n\r\n Menighedsraadene  \r\n\r\n i den Menighed, til hvis Præst der er løst Sognebaand. Af samme Hensyn er  \r\n\r\n Bestemmelsen i § 6, 2det Stk [senere ændret til § 11, min bemærkning],  \r\n\r\n foreslaaet, angaaende en Sognebaandsløsers Ret til i Tilfælde af, at den  \r\n\r\n Præst,  \r\n\r\n til hvem der er løst Sognebaand afgaar fra Embedet, at opsætte Afgørelsen af,  \r\n\r\n om han vil vende tilbage til sin Sognemenighed, indtil den nye Præst er  \r\n\r\n udnævnt, og han derefter kan skønne over, hvorvidt han vil bevare sin  \r\n\r\n Tilslutning til denne Menighed.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...'  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bestemmelsen er således indsat i loven af hensyn til sognebåndsløserens  \r\n\r\n mulighed for at opretholde tilknytningen til den pågældende menighed, og  \r\n\r\n altså  \r\n\r\n ikke blot til den præst hvortil der er løst sognebånd. Det følger heraf at  \r\n\r\n sognebåndsløseren kan udøve valgret til og være valgbar til menighedsrådet  \r\n\r\n frem  \r\n\r\n til tidspunktet for udnævnelse af den nye præst. Sognebåndsløseren har dermed  \r\n\r\n mulighed for at blive repræsenteret ved valg til menighedsråd helt frem til  \r\n\r\n dette tidspunkt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På baggrund heraf er det herefter min foreløbige opfattelse at de  \r\n\r\n sognebåndsløsere  \r\n\r\n der har udskudt tidspunktet for ophør af sognebåndet, og som har valgt at  \r\n\r\n udøve valgret i sognet, ikke kan udelukkes fra begrebet 'mindretal i  \r\n\r\n pastoratet' i § 11, stk. 3, i lov nr. 310 af 16. maj 1990 med senere  \r\n\r\n ændringer  \r\n\r\n om ansættelse i stillinger i folkekirken m.v. Det vil således efter denne  \r\n\r\n opfattelse ikke være et lovligt kriterium ved udøvelsen af skønnet efter §  \r\n\r\n 11,  \r\n\r\n stk. 3, at lægge vægt på om et mindretal i pastoratet består af  \r\n\r\n sognebåndsløsere  \r\n\r\n eller af bosiddende.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I et brev af 16. juli 1999  \r\n\r\n afgav Kirkeministeriet en udtalelse. Ministeriet anførte bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;I denne sag har  \r\n\r\n kirkeministeren principielt været frit stillet med hensyn til udnævnelse  \r\n\r\n blandt  \r\n\r\n de indstillede ansøgere, idet den som nr. 1. indstillede ansøger, der blev  \r\n\r\n ansat i stillingen, ved første afstemning ikke opnåede alle stemmer, der blev  \r\n\r\n afgivet på indstillingsmødet, jf. herved § 11, stk. 2, i ansættelsesloven.  \r\n\r\n Spørgsmålet har derfor været, hvilken vægt ministeren har skullet lægge på  \r\n\r\n hensynet til at tilgodese mindretallets holdninger, jf. § 11, stk. 3, ved  \r\n\r\n valget mellem ansøgerne ud fra de foreliggende oplysninger, om hvilke  \r\n\r\n kirkelige  \r\n\r\n tilhørsforhold ansøgerne repræsenterede.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n En forudsætning for at bringe  \r\n\r\n ansættelseslovens § 11, stk. 3, i anvendelse, er, at der er et mindretal i  \r\n\r\n pastoratet, og at dette mindretal har manifesteret sig om et teologisk  \r\n\r\n retningsbestemt mindretal. Det er endvidere en forudsætning, at mindretallet  \r\n\r\n er  \r\n\r\n repræsenteret med en sådan vægt i menighedsrådet, at mindretallets kandidat  \r\n\r\n bliver omfattet af menighedsrådets indstilling.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I denne sag valgte ministeren  \r\n\r\n at udnævne den ansøger som menighedsrådet og biskoppen havde indstillet som  \r\n\r\n nr.  \r\n\r\n 1. Grunden hertil var et ønske om at prioritere hensynet til at sikre  \r\n\r\n niveauet  \r\n\r\n for og bredden i den kirkelige betjening af sognemenigheden som sådan højere,  \r\n\r\n end hensynet til at fastholde niveauet for den kirkelige betjening af det  \r\n\r\n markante mindretal, som primært modtog kirkelig betjening af den afgåede  \r\n\r\n sognepræst.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der er efter den gældende ordning  \r\n\r\n i lov nr. 352 af 6. juni 1991 om medlemskab af folkekirken mv., imidlertid  \r\n\r\n ikke  \r\n\r\n mulighed for at løse sognebånd eller på anden måde etablere et tilhørsforhold  \r\n\r\n til en anden sognemenighed, et sogn eller kirke som sådan. Sognebåndsløsning  \r\n\r\n betragtes primært som et personligt forhold &#150; typisk etableret af  \r\n\r\n forkyndelsesmæssige årsager &#150; mellem sognebåndsløseren og den  \r\n\r\n sognepræst, der  \r\n\r\n løses sognebånd til. Dette betyder, at sognebåndsløsningsinstituttet har en  \r\n\r\n teologisk begrundelse knyttet til muligheden for at vælge en forkyndelse, der  \r\n\r\n passer til den enkelte persons ståsted. Dette understreges da også af, at  \r\n\r\n sognebåndsløsningen ophører, når den præst, til hvem der er løst sognebånd  \r\n\r\n til,  \r\n\r\n forflyttes, dør eller afskediges, jf. medlemskabslovens § 11, stk. 3, 1.  \r\n\r\n pkt.,  \r\n\r\n medmindre sognebåndsløseren ved sognebåndsløserpræstens fratræden vælger at  \r\n\r\n udsætte ophørstidspunktet, indtil en ny præst er ansat, jf. medlemskabslovens  \r\n\r\n §  \r\n\r\n 11, stk. 3.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Spørgsmålet om mulighed for  \r\n\r\n at løse sognebånd til en anden menighed, kirke eller et andet sogn (i  \r\n\r\n modsætning til at løse sognebånd til præsten) har været behandlet i flere  \r\n\r\n udvalg &#150; senest i kirkeministeriets udvalg af 3. juni 1986 (betænkning  \r\n\r\n 1176/1989). Det var imidlertid ikke muligt i dette udvalg at opnå enighed om  \r\n\r\n indførelse af en ordning, hvor der &#150; ved siden af den traditionelle  \r\n\r\n sognebåndsløsning &#150; skulle være mulighed for at vælge tilknytning til en  \r\n\r\n anden  \r\n\r\n sognemenighed. De nugældende regler om sognebåndsløsning blev til på baggrund  \r\n\r\n af ovennævnte betænkning.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er derfor ministeriets  \r\n\r\n opfattelse, at det er et lovligt kriterium ved udøvelsen af skønnet efter  \r\n\r\n ansættelseslovens § 11, stk. 3, at tillægge det vægt, at et mindretal i  \r\n\r\n pastoratet består af sognebåndsløsere, al den stund at det ikke er muligt at  \r\n\r\n løse sognebånd til en anden menighed, kirke eller andet sogn. Ved  \r\n\r\n sognebåndsløsning opnås således ikke et ændret sognetilhør, men en løsning  \r\n\r\n fra  \r\n\r\n bopælspræsten og tilknytning til en anden præst.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Med et brev af 5. oktober  \r\n\r\n 1999 sendte Kirkeministeriet en erklæring fra den kirkebogsførende sognepræst  \r\n\r\n i  \r\n\r\n X Pastorat hvoraf det fremgik at der den 6. juli 1998 ikke havde været  \r\n\r\n sognebåndsløsere der havde anmodet om udsættelse af ophørstidspunktet for  \r\n\r\n sognebåndsløsningen. Samtidig fremsendte ministeriet en erklæring fra  \r\n\r\n Biskoppen  \r\n\r\n over Århus Stift hvor han fremhævede at hans argumentation for ikke at følge  \r\n\r\n mindretallets indstilling i forbindelse med ansættelse af den nye præst ikke  \r\n\r\n alene skyldtes at dette mindretal i det store og hele bestod af  \r\n\r\n sognebåndsløsere, men også at sognet i en lang periode havde været splittet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n C og D kommenterede  \r\n\r\n ministeriets udtalelse og erklæringerne i et brev af 8. november 1999. De  \r\n\r\n fremhævede at den afgående sognepræst, E, stadig var i embedet den 2. juni  \r\n\r\n 1998  \r\n\r\n da biskoppen afgav sin indstilling til Kirkeministeriet, da han først afgik  \r\n\r\n fra  \r\n\r\n embedet den 30. juni 1998. Derfor havde de ikke været opmærksom på muligheden  \r\n\r\n for at udsætte tidspunktet for ophør af sognebåndsløsningen, og de havde ikke  \r\n\r\n forestillet sig at en anmodning herom ville blive tillagt betydning i  \r\n\r\n forbindelse  \r\n\r\n med ansættelse af den nye præst. De repræsenterede et teologisk  \r\n\r\n retningsbestemt  \r\n\r\n mindretal. Desuden anførte de at det i forbindelse med spørgsmålet om  \r\n\r\n mindretalsbeskyttelse ikke kunne tillægges betydning at biskoppen havde  \r\n\r\n oplyst  \r\n\r\n at den nyansatte præst var af økumenisk observans mens den anden præst havde  \r\n\r\n en  \r\n\r\n grundtvigsk holdning.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<A name=\"Oversigt1\"> <B> Ombudsmandens udtalelse </B> </A>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Folkekirken er omfattet af ombudsmandens virksomhed bortset fra  \r\n\r\n spørgsmål der direkte eller indirekte vedrører kirkens lære eller  \r\n\r\n forkyndelse, jf. § 9 i lov nr. 473 af 12. juni 1996 om Folketingets  \r\n\r\n Ombudsmand.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgår af § 11 i ansættelsesloven (lov nr. 310 af 16. maj 1990 om  \r\n\r\n ansættelse i stillinger i folkekirken m.v. med senere ændring) at  \r\n\r\n kirkeministeren træffer afgørelse om ansættelse i stillinger som sognepræst  \r\n\r\n efter indstilling fra det pågældende menighedsråd. Under visse omstændigheder  \r\n\r\n der fremgår af lovens § 11, stk. 2, er ministeren forpligtet til at ansætte  \r\n\r\n en bestemt ansøger, men bortset herfra kan ministeren beslutte hvilken af de  \r\n\r\n indstillede ansøgere som skal ansættes. Det er bestemt i § 11, stk. 3, at ved  \r\n\r\n ansættelse i præstestillinger i pastorater med flere præstestillinger skal  \r\n\r\n kirkeministeren tage hensyn til mindretal i pastoratet. Det fremgår af  \r\n\r\n forarbejderne til loven (Folketingstidende 1989-90, tillæg A, sp.  \r\n\r\n 3727f, og tillæg B, sp. 1054) at det er en forudsætning at mindretallet er  \r\n\r\n repræsenteret i menighedsrådet med en sådan vægt at mindretallets kandidat  \r\n\r\n bliver omfattet af menighedsrådets indstilling. Desuden fremgår det af  \r\n\r\n bemærkningerne  \r\n\r\n til lovforslaget (Folketingstidende 1989-90, tillæg A, sp.  \r\n\r\n 3727f  \r\n\r\n ) at bestemmelsen kun tager sigte  \r\n\r\n på teologisk retningsbestemte mindretal. Det er samme sted anført at  \r\n\r\n Kirkeministeriet kan tilslutte sig ansættelseslovudvalgets bemærkninger om  \r\n\r\n bestemmelsen hvorefter der jævnlig lægges en med bestemmelsen ikke tilsigtet  \r\n\r\n bastant forståelse af denne for dagen. Mindretalssynspunktet er kun et blandt  \r\n\r\n flere hensyn der bør indgå i kirkeministerens overvejelser.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I betænkningen fra  \r\n\r\n ansættelseslovudvalget, betænkning nr. 1182/1989 angående ansættelse i  \r\n\r\n stillinger i folkekirken m.m., er bl.a. anført følgende, s. 30:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#146;Udvalget har foreslået, at  \r\n\r\n den nugældende bestemmelse, hvorefter kirkeministeren ved ansættelse i  \r\n\r\n præstestillinger i pastorater med flere præstestillinger skal tage hensyn til  \r\n\r\n mindretal i pastoratet, videreføres. Udvalget har overvejet at udelade reglen  \r\n\r\n under hensyn til, at den for så vidt er selvfølgelig, og at der jævnlig  \r\n\r\n lægges  \r\n\r\n en utilsigtet bastant forståelse af bestemmelsen for dagen. Man er dog veget  \r\n\r\n tilbage herfra under hensyn til, at bestemmelsen har gammel hævd og  \r\n\r\n indeholder  \r\n\r\n et væsentligt princip. Udvalget vil dog for sit vedkommende understrege, at  \r\n\r\n mindretalssynspunktet kun er et blandt flere synspunkter, som må indgå i  \r\n\r\n ministerens overvejelser. Hvilket, der i det enkelte tilfælde bør have  \r\n\r\n prioritet forud for de øvrige, må afhænge af omstændighederne i den enkelte  \r\n\r\n sag.&#146;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I &#146;Liv, Arbejde og  \r\n\r\n Forvaltning&#146; (1995), s. 156, har Preben Espersen bl.a. anført følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#146;Det er i ansættelseslovens §  \r\n\r\n 11 bestemt, at ved ansættelse i stillinger i pastorater med flere  \r\n\r\n præstestillinger skal kirkeministeren tage hensyn til mindretal i pastoratet.  \r\n\r\n Mindretalssynspunktet er dog kun et blandt flere synspunkter, som må indgå i  \r\n\r\n ministerens overvejelser. Hvilket, der i det enkelte tilfælde bør have  \r\n\r\n prioritet forud for de øvrige, må afhænge af omstændighederne i den enkelte  \r\n\r\n sag. Biskoppen har, når der er tale om pastorater med flere præstestillinger,  \r\n\r\n et særligt ansvar for, at ministeren sættes i stand til at vurdere, om  \r\n\r\n hensynet  \r\n\r\n til et kirkeligt mindretal giver rimelig begrundelse for at udnævne en  \r\n\r\n ansøger,  \r\n\r\n som er indstillet som nr. 2 eller 3.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Selv om det hensyn, der skal  \r\n\r\n tages, er til et kirkeligt mindretal i pastoratets menighed og ikke til et  \r\n\r\n mindretal i menighedsrådet, er det dog i Kirkeministeriets praksis stillet  \r\n\r\n som  \r\n\r\n en betingelse, at ønsket om hensyn skal formidles gennem et eller flere  \r\n\r\n menighedsrådsmedlemmer i forbindelse med ansættelsesproceduren ved besættelse  \r\n\r\n af den ledige præstestilling. Den kreds i menigheden, der skal tilgodeses som  \r\n\r\n mindretal, må altså selv være repræsenteret i menighedsrådet, eller der må  \r\n\r\n være  \r\n\r\n mindst ét menighedsrådsmedlem i øvrigt, der vil formidle ønsket om  \r\n\r\n mindretalshensyn.&#146;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n De nærmere regler om  \r\n\r\n menighedsråds indstilling er fastsat i bekendtgørelsen om menighedsråds  \r\n\r\n medvirken ved ansættelse i præstestillinger m.m. (bekendtgørelse nr. 467 af  \r\n\r\n 18.  \r\n\r\n juni 1991 med senere ændring). Indstillingen skal omfatte 3 af ansøgerne til  \r\n\r\n stillingen i prioriteret rækkefølge, og hvis der er flere præstestillinger i  \r\n\r\n pastoratet, skal biskoppen i sin indstilling til kirkeministeren udtale sig  \r\n\r\n om  \r\n\r\n hvorvidt der er grundlag for at hensyn til mindretal i pastoratet inddrages i  \r\n\r\n overvejelserne, jf. bekendtgørelsens §§ 7 og 8.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I den foreliggende sag  \r\n\r\n anbefalede Biskoppen over Århus Stift over for Kirkeministeriet at den som  \r\n\r\n nr.  \r\n\r\n 1 indstillede ansøger blev ansat, og ikke den af mindretallet anbefalede  \r\n\r\n ansøger der var indstillet som nr. 3. Som begrundelse anførte biskoppen at  \r\n\r\n langt den overvejende del af menigheden (det vil sige den del af menigheden  \r\n\r\n der  \r\n\r\n havde samlet sig om den afgåede sognepræst) bestod af sognebåndsløsere, og  \r\n\r\n som  \r\n\r\n noget væsentligere fremhævede biskoppen at sognet havde været stærkt splittet  \r\n\r\n i  \r\n\r\n mange år fordi langt den overvejende del af sognets egne beboere ikke ønskede  \r\n\r\n sig betjent af den afgåede sognepræst. Han betonede at menighedsrådets  \r\n\r\n flertal  \r\n\r\n meget stærkt havde gjort gældende over for ham at det af samarbejdsmæssige  \r\n\r\n årsager, men også af hensyn til den folkekirkelige sammenhæng ville være af  \r\n\r\n stor betydning at den nye sognepræst både i holdning og arbejde udtrykte den  \r\n\r\n folkekirkelige bredde.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I ministeriets brev til Dem  \r\n\r\n af 3. november 1998 er det anført at afgørelsen om ansættelse er sket efter  \r\n\r\n en  \r\n\r\n skønsmæssig vurdering hvor ministeriet har lagt biskoppens indstilling til  \r\n\r\n grund. I ministeriets brev af 16. juli 1999 er det anført at ministeren i  \r\n\r\n denne  \r\n\r\n sag valgte at udnævne den ansøger som menighedsrådet og biskoppen havde  \r\n\r\n indstillet som nr. 1. Som begrundelse anføres et ønske om at prioritere  \r\n\r\n hensynet til at sikre niveauet for og bredden i den kirkelige betjening af  \r\n\r\n sognemenigheden som sådan højere end hensynet til at fastholde niveauet for  \r\n\r\n den  \r\n\r\n kirkelige betjening af det markante mindretal som primært modtog kirkelig  \r\n\r\n betjening af den afgåede sognepræst. Det siges samtidig at det efter  \r\n\r\n ministeriets opfattelse er lovligt ved udøvelsen af skønnet efter  \r\n\r\n ansættelseslovens § 11, stk. 3, at tillægge det vægt at et mindretal i  \r\n\r\n pastoratet består af sognebåndsløsere da det ikke er muligt at løse sognebånd  \r\n\r\n til en anden menighed, kirke eller et andet sogn.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bestemmelsen i  \r\n\r\n ansættelseslovens § 11, stk. 3, indebærer at kirkeministeren har pligt til at  \r\n\r\n tage hensyn til mindretal inden for menigheden i sager om ansættelse af  \r\n\r\n præster  \r\n\r\n i pastorater hvor der er flere præstestillinger. Det er en forudsætning at  \r\n\r\n der  \r\n\r\n er tale om et teologisk retningsbestemt mindretal, og at mindretallet er  \r\n\r\n repræsenteret i menighedsrådet med en sådan vægt at mindretallets kandidat er  \r\n\r\n omfattet af indstillingen fra menighedsrådet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Disse forudsætninger er opfyldt  \r\n\r\n i denne sag. Ministeren havde derfor pligt til at tage hensyn til det  \r\n\r\n mindretal  \r\n\r\n i menigheden som De tilhører. Men det indebærer ikke at ministeren er  \r\n\r\n afskåret  \r\n\r\n fra at tage andre saglige hensyn i betragtning. De hensyn som Biskoppen over  \r\n\r\n Århus Stift og Kirkeministeriet har anført i denne sag, er efter min  \r\n\r\n opfattelse  \r\n\r\n saglige. Jeg har derfor ikke bemærkninger til at de er indgået i sagen. Det  \r\n\r\n må  \r\n\r\n dog give anledning til nærmere overvejelser om der kunne lægges vægt på at  \r\n\r\n langt den overvejende del af mindretallet bestod af sognebåndsløsere.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Kirkeministeriet har peget på  \r\n\r\n at det ikke er muligt at løse sognebånd til en anden menighed eller kirke  \r\n\r\n eller  \r\n\r\n et andet sogn. Når der løses sognebånd, etableres der et personligt forhold  \r\n\r\n mellem sognebåndsløseren og den pågældende præst hvor præsten påtager sig  \r\n\r\n udførelsen af kirkelige handlinger og sjælesorg for sognebåndsløseren mens  \r\n\r\n sognepræsten i bopælssognet bliver fritaget herfor.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som nævnt er det kun  \r\n\r\n mindretal i menigheden som er repræsenteret i menighedsrådet med en sådan  \r\n\r\n styrke at mindretallets kandidat bliver omfattet af menighedsrådets  \r\n\r\n indstilling  \r\n\r\n til Kirkeministeriet der er omfattet af reglen om mindretalsbeskyttelse i  \r\n\r\n ansættelseslovens § 11, stk. 3. Mindretallets repræsentation i menighedsrådet  \r\n\r\n afhænger af stemmeafgivningen ved valg til menighedsrådet. En sognebåndsløser  \r\n\r\n skal vælge mellem at have valgret ved valg til menighedsrådet i enten den  \r\n\r\n menighedsrådskreds hvor den pågældende bor, eller i den menighedsrådskreds  \r\n\r\n hvor  \r\n\r\n sognebåndsløserpræsten er ansat, jf. § 5 i lov om valg til menighedsråd  \r\n\r\n (dengang lovbekendtgørelse nr. 30 af  \r\n\r\n 24.  \r\n\r\n januar 1996). Valgbar til menighedsrådet er sognebåndsløseren i den  \r\n\r\n menighedsrådskreds hvor den pågældende har valgret.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Har en sognebåndsløser  \r\n\r\n valgret til menighedsrådet for den menighed hvis præst der er løst sognebånd  \r\n\r\n til, vil den pågældende ikke have mulighed for at blive repræsenteret i  \r\n\r\n menighedsrådet i det sogn hvor den pågældende bor. Sognebåndsløseren kan  \r\n\r\n derfor  \r\n\r\n ikke ved sin stemmeafgivning medvirke til at en bestemt ansøger til en  \r\n\r\n præstestilling i dette sogn bliver omfattet af menighedsrådets indstilling  \r\n\r\n til  \r\n\r\n Kirkeministeriet. Disse omstændigheder tilsiger efter min opfattelse at en  \r\n\r\n sådan sognebåndsløser i forbindelse med præsteansættelser betragtes som en  \r\n\r\n del  \r\n\r\n af den menighed hvor sognebåndsløserpræsten er ansat, på lige fod med de  \r\n\r\n medlemmer som er bosat i sognet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der må dog også lægges vægt  \r\n\r\n på at sognebåndsløsningen har karakter af et personligt bånd mellem det  \r\n\r\n enkelte  \r\n\r\n medlem af folkekirken og sognebåndsløserpræsten. Hvis den nye præst skal  \r\n\r\n afløse  \r\n\r\n sognebåndsløserpræsten, vil dette bånd blive ophævet ved ansættelsen. Det kan  \r\n\r\n da synes mindre rimeligt at sognebåndsløseren skal betragtes som en del af  \r\n\r\n mindretallet i forbindelse med ansættelsen af den nye præst.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I hvert fald må sognebåndsløseren  \r\n\r\n kunne lades ude af betragtning fra det tidspunkt hvor sognebåndsløsningen er  \r\n\r\n ophørt. Sognebåndsløsningen ophører normalt først på det tidspunkt hvor den  \r\n\r\n præst der er løst sognebånd til, fratræder sin stilling, jf. § 11, stk. 1 og  \r\n\r\n 2,  \r\n\r\n i lov om medlemskab af folkekirken, kirkelig betjening og sognebåndsløsning  \r\n\r\n (lov nr. 352 af 6. juni 1991). Træffes afgørelsen om ansættelse af en ny  \r\n\r\n præst  \r\n\r\n på et tidspunkt hvor sognebåndsløserpræsten er fratrådt, må det derfor  \r\n\r\n normalt  \r\n\r\n anses for udelukket at sognebåndsløsere i forhold til  \r\n\r\n mindretalsbeskyttelsesreglen i ansættelseslovens § 11, stk. 3, betragtes som  \r\n\r\n en  \r\n\r\n del af mindretallet i den menighed hvor sognebåndsløserpræsten var ansat. I  \r\n\r\n den  \r\n\r\n foreliggende sag fratrådte sognepræst (E) den 30. juni 1998, og  \r\n\r\n kirkeministeren  \r\n\r\n traf efter det oplyste afgørelsen om at ansætte (A) den 3. juli 1998.  \r\n\r\n Sognebåndsløsningen til sognepræst (E) var således ophørt på tidspunktet for  \r\n\r\n afgørelsen. I hvert fald under disse omstændigheder kunne sognebåndsløserne  \r\n\r\n ikke i forhold til ansættelseslovens § 11, stk. 3, betragtes som en del af  \r\n\r\n mindretallet i menigheden i (X) Sogn, bortset fra de eventuelle  \r\n\r\n sognebåndsløsere der havde udsat tidspunktet for ophør af  \r\n\r\n sognebåndsløsningen,  \r\n\r\n jf. nedenfor.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n De har fremhævet at i denne sag var sognepræst  \r\n\r\n (E) endnu ikke fratrådt på det tidspunkt hvor Biskoppen over Århus Stift  \r\n\r\n afgav  \r\n\r\n sin indstilling til Kirkeministeriet hvor han anbefalede ministeriet at  \r\n\r\n ansætte  \r\n\r\n den af flertallet i menighedsrådet indstillede ansøger. Indstillingen blev  \r\n\r\n afgivet den 2. juni 1998, og sognepræst (E) fratrådte den 30. juni 1998. Jeg  \r\n\r\n er  \r\n\r\n ikke enig i at der kan lægges vægt på dette. Det afgørende tidspunkt må være  \r\n\r\n tidspunktet for ministerens afgørelse da det er ministeren og ikke biskoppen  \r\n\r\n der har kompetencen til at ansætte sognepræsten.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I mit brev af 30. marts 1999  \r\n\r\n til Kirkeministeriet lagde jeg vægt på bestemmelsen i § 11, stk. 3, 2. pkt.,  \r\n\r\n i  \r\n\r\n lov om medlemskab af folkekirken, kirkelig betjening og sognebåndsløsning.  \r\n\r\n Efter denne bestemmelse har en sognebåndsløser ret til at udsætte  \r\n\r\n ophørstidspunktet  \r\n\r\n for sognebåndsløsningen indtil en ny præst er ansat. Det siges i  \r\n\r\n forarbejderne  \r\n\r\n til denne bestemmelse at den har til formål at give en sognebåndsløser  \r\n\r\n mulighed  \r\n\r\n for at vente med at tage stilling til om den pågældende vil bevare sin  \r\n\r\n tilknytning til den menighed hvis præst der er løst sognebånd til indtil den  \r\n\r\n nye præst er udnævnt. Som nævnt i mit brev til Kirkeministeriet må en  \r\n\r\n sognebåndsløser der har benyttet sig af denne ret, kunne udøve valgret til og  \r\n\r\n være valgbar til menighedsrådet i denne menighed frem til tidspunktet for  \r\n\r\n udnævnelsen af den nye præst. Uanset om udnævnelsen af en ny præst bliver  \r\n\r\n foretaget før eller efter det tidspunkt hvor den præst der var løst sognebånd  \r\n\r\n til er fratrådt, må en sådan sognebåndsløser således betragtes som en del af  \r\n\r\n den pågældende menighed på lige fod med de medlemmer af menigheden der var  \r\n\r\n bosiddende i sognet. Ved brugen af bestemmelsen i § 11, stk. 3, i  \r\n\r\n ansættelsesloven kan det forhold at en del af mindretallet i pastoratet  \r\n\r\n består  \r\n\r\n af sognebåndsløsere således ikke sagligt tillægges nogen betydning hvis der  \r\n\r\n er  \r\n\r\n tale om sognebåndsløsere der har valgret til menighedsrådet for menigheden  \r\n\r\n hvor  \r\n\r\n sognebåndsløserpræsten er ansat, og som har udsat ophørstidspunktet for  \r\n\r\n sognebåndsløsningen indtil en ny præst er ansat.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n For en offentlig  \r\n\r\n forvaltningsmyndighed gælder at myndigheden ved behandlingen af sine sager er  \r\n\r\n ansvarlig for at de nødvendige oplysninger foreligger &#150; og dermed for at  \r\n\r\n de  \r\n\r\n nødvendige undersøgelser er foretaget &#150; inden myndigheden træffer en  \r\n\r\n afgørelse.  \r\n\r\n Denne regel kaldes med et fagudtryk officialprincippet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Reglen indebærer at hvis  \r\n\r\n Kirkeministeriet i en sag om ansættelse af en præst hvor der skal tages  \r\n\r\n hensyn  \r\n\r\n til et mindretal i pastoratet agter at tillægge det betydning at mindretallet  \r\n\r\n i  \r\n\r\n et vist omfang består af sognebåndsløsere, er ministeriet forpligtet til at  \r\n\r\n tilvejebringe oplysninger om i hvilket omfang der er tale om sognebåndsløsere  \r\n\r\n der har valgret til menighedsrådet for den menighed hvis præst der er løst  \r\n\r\n sognebånd til, og i hvilket omfang de har udsat ophørstidspunktet for  \r\n\r\n sognebåndsløsningen indtil en ny præst er ansat.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I sin indstilling til  \r\n\r\n Kirkeministeriet lagde Biskoppen over Århus Stift vægt på &#150; som ét  \r\n\r\n blandt flere  \r\n\r\n forhold &#150; at mindretallet i (X) Sogn der stod bag indstillingen af  \r\n\r\n kandidat  \r\n\r\n (B), hovedsagelig bestod af sognebåndsløsere. Jeg må forstå Kirkeministeriets  \r\n\r\n udtalelse sådan at dette forhold også indgik ved ministerens afgørelse om at  \r\n\r\n ansætte den af flertallet i menighedsrådet indstillede ansøger. Der er ikke  \r\n\r\n oplysninger i sagen der tyder på at Kirkeministeriet forinden havde  \r\n\r\n tilvejebragt oplysninger om i hvilket omfang disse sognebåndsløsere havde  \r\n\r\n valgret til menighedsrådet for (X) Sogn, og om de havde udsat  \r\n\r\n ophørstidspunktet  \r\n\r\n for sognebåndsløsningen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Disse oplysninger blev først  \r\n\r\n tilvejebragt på min foranledning ved brevet af 24. september 1999 fra  \r\n\r\n Biskoppen  \r\n\r\n over Århus Stift. Erklæringen der blev fremsendt med dette brev, oplyste at  \r\n\r\n der  \r\n\r\n den 6. juli 1998 ikke var sognebåndsløsere i (X) Sogn der havde udsat  \r\n\r\n ophørstidspunktet for sognebåndsløsningen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg anser det for kritisabelt  \r\n\r\n at Kirkeministeriet ikke havde fremskaffet de nævnte oplysninger inden  \r\n\r\n afgørelsen blev truffet. Jeg har gjort ministeriet bekendt med min  \r\n\r\n opfattelse,  \r\n\r\n men foretager mig ikke yderligere i sagen.&#148;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/01/2002"
        },
        {
            "displayName": "Accession",
            "displayValue": "O20000023270"
        },
        {
            "displayName": "Entydig dokumentidentifikation",
            "displayValue": "AX003627"
        },
        {
            "displayName": "Dato for førstegangsindlæggelse",
            "displayValue": "11/01/2002"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "232"
        },
        {
            "displayName": "År for udstedelse",
            "displayValue": "2000"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Kirkeministeriet"
        },
        {
            "displayName": "Underskriftdato",
            "displayValue": "01/01/2000"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Ansættelse og ansættelsesvilkår",
            "parents": [
                "Ansættelses- og arbejdsret",
                "Tjenestemænd"
            ]
        },
        {
            "tag": "Officialprincippet",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens oplysning, tavshedspligt, offentlighed.",
                "Sagens oplysning"
            ]
        },
        {
            "tag": "Inddragelse af kriterier",
            "parents": [
                "Forvaltningsret",
                "Almindelige emner",
                "Hjemmelsspørgsmål",
                "Udfyldning"
            ]
        },
        {
            "tag": "Kirken og kirkelige forhold",
            "parents": [
                "Forvaltningsret",
                "Enkelte forvaltningsområder",
                "Andre forvaltningsområder"
            ]
        }
    ],
    "hasFobTags": true
}