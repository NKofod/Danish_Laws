{
    "id": 72825,
    "title": "Vejledning om ferierettigheder for ansatte ved kirker og kirkegårde.",
    "documentTypeId": "180",
    "isSagsforlobPeriodValid": false,
    "shortName": "VEJ nr 12002 af 30/03/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om ferierettigheder for ansatte ved  \r\n\r\n kirker og kirkegårde. </H1>  \r\n\r\n<P></P>  \r\n\r\n<BR>  \r\n\r\n<P>Ved lov nr. 215 af 13. maj 1981 er der gennemført forskellige ændringer i  \r\n\r\n lov om ferie. Loven er med ændringer optrykt i arbejdsministeriets  \r\n\r\n bekendtgørelse nr. 352 af 2. juli 1981. </P>  \r\n\r\n<P>Om de herefter gældende ferieregler for ansatte i folkekirken skal man  \r\n\r\n bemærke følgende: </P>  \r\n\r\n<P>I. Tjenestemænd . </P>  \r\n\r\n<P>Ferielovens regler finder ikke anvendelse på de i folkekirken ansatte  \r\n\r\n tjenestemænd, jvf. lovens § 2, stk. 1, nr. 1. </P>  \r\n\r\n<P>Ferieregler for disse tjenestemænd er fastsat i tjenestemandsaftale af 14.  \r\n\r\n maj 1980, således som ændret den 12. februar 1982, jfr. kirkeministeriets  \r\n\r\n cirkulærer af 30. maj 1980 og 22. marts 1982. </P>  \r\n\r\n<P>II. Andre ansatte . </P>  \r\n\r\n<P>For alle andre personalegrupper - herunder for ansatte på  \r\n\r\n tjenestemandslignende vilkår - gælder ferielovens regler, hvoraf  \r\n\r\n hovedreglerne refereres i det følgende. </P>  \r\n\r\n<P>1. Almindelige bestemmelser. Feriens længde og placering </P>  \r\n\r\n<P>A. Feriens længde . </P>  \r\n\r\n<P>Ferie optjenes med 2 1/2 dag for hver måneds beskæftigelse. Tilgodehavende  \r\n\r\n ferie beregnes på grundlag af den samlede beskæftigelse i folkekirken i det  \r\n\r\n forudgående kalenderår (&#187;optjeningsåret&#171;). Har den ansatte været  \r\n\r\n beskæftiget i folkekirken i hele optjeningsåret, udgør ferien 30 dage (5  \r\n\r\n uger). </P>  \r\n\r\n<P>Har en lønmodtager ikke optjent ret til 30 dages ferie med  \r\n\r\n feriegodtgørelse eller løn, har lønmodtageren ret til at få antallet af  \r\n\r\n feriedage suppleret op til 30 dage, men således at der ikke i de dage,  \r\n\r\n hvormed ferien er suppleret op, ydes løn eller feriegodtgørelse (§ 6 a). En  \r\n\r\n lønmodtager kan dog højst kræve 12 dages ferie uden feriegodtgørelse eller  \r\n\r\n løn efter ferieperiodens udløb den 30. september. </P>  \r\n\r\n<P>B. Feriens placering . </P>  \r\n\r\n<P>Optjent ferie skal holdes i det efter optjeningsåret følgende år, der går  \r\n\r\n fra 2. maj til 1. maj (&#187;ferieåret&#171;) (§ 8). </P>  \r\n\r\n<P>Af ferien skal mindst 18 dage (3 uger) gives i sammenhæng i tiden mellem  \r\n\r\n 2. maj og 30. september (&#187;ferieperioden&#171;). Resterende feriedage  \r\n\r\n skal også gives i sammenhæng, men kan lægges uden for ferieperioden (§ 9). Er  \r\n\r\n feriedagenes antal under 18, skal hele ferien gives i sammenhæng i  \r\n\r\n ferieperioden.Aftale om anden placering af ferien kan træffes med den  \r\n\r\n ansatte. Dog skal i alle tilfælde mindst 12 dage (2 uger) af ferien gives i  \r\n\r\n sammenhæng i eller uden for ferieperioden. </P>  \r\n\r\n<P>For ansatte med en 5-dages arbejdsuge tæller hver feriedag med 6/5. </P>  \r\n\r\n<P>Menighedsrådet fastsætter efter forhandling med de ansatte ved kirken og  \r\n\r\n kirkegården, hvornår disse skal have ferie. Menighedsrådet skal imødekomme de  \r\n\r\n ansattes ønsker om feriens placering, såfremt dette er foreneligt med kirkens  \r\n\r\n tarv (§ 10). Menighedsrådet skal give de ansatte meddelelse om feriens  \r\n\r\n placering så tidligt som muligt og senest 1 måned før ferien begynder. </P>  \r\n\r\n<P>Man henleder opmærksomheden på cirkulære af 12. maj 1981 om  \r\n\r\n medarbejdermøder ved folkekirkens kirker § 8, stk. 4, hvorefter  \r\n\r\n ferietilrettelæggelsen skal drøftes i et medarbejdermøde, forinden  \r\n\r\n menighedsrådet træffer beslutning herom. </P>  \r\n\r\n<P>2. Ferie med løn. </P>  \r\n\r\n<P>A. Berettigede til ferie med løn: </P>  \r\n\r\n<P>Ansatte, der er antaget månedsvis eller for længere tid og således, at der  \r\n\r\n ikke sker fradrag i lønnen for søgnehelligdage, sygedage o.lign. er  \r\n\r\n berettiget til ferie med løn (§ 14). </P>  \r\n\r\n<P>Ret til ferie med løn har herefter ansatte med tjenestemandslignende  \r\n\r\n ansættelsesvilkår og ansatte, der er omfattet af funktionærlovens regler.  \r\n\r\n Derimod er f.eks. medlemmer af kirkekor, rengøringspersonale samt medhjælp  \r\n\r\n for gravere ikke berettiget til ferie med løn. </P>  \r\n\r\n<P>Kirkegårdsgartnere og kirkegårdsarbejdere, der lønnes efter  \r\n\r\n finansministeriets overenskomst af 13. januar 1982 med SID, er ifølge  \r\n\r\n protokollat til overenskomsten berettiget til ferie med løn. </P>  \r\n\r\n<P>Ansatte, der er berettiget til ferie med løn, kan forud for et  \r\n\r\n optjeningsårs begyndelse kræve feriegodtgørelse af lønnen i dette  \r\n\r\n optjeningsår - i stedet for ferie med løn i det efterfølgende ferieår.  \r\n\r\n Feriegodtgørelse udbetales i sådanne tilfælde med 12%. </P>  \r\n\r\n<P>B. Ferielønnen.Kontant ferietillæg . </P>  \r\n\r\n<P>Den løn, der udbetales under ferie, er den aktuelle løn. En anset, der  \r\n\r\n f.eks.i optjeningsåret har været ansat med en beskæftigelsesgrad (lønkvota)  \r\n\r\n på 60%, men hvis lønkvota inden feriens afholdelse er forhøjet til 80%, er  \r\n\r\n (modsat tjenestemænd) berettiget til løn under ferien beregnet med en  \r\n\r\n lønkvota på 80%. </P>  \r\n\r\n<P>I forbindelse med ferie med løn udbetales der et (kontant) ferietillæg.  \r\n\r\n Ferietillægget udbetales til kirketjenere, kordegne, organister,  \r\n\r\n kirkegårdsledere, kirkegårdsassistenter og gravere, der er ansat på  \r\n\r\n tjenestemandslignende vilkår, med 1 1/2% af lønnen i det forudgående  \r\n\r\n optjeningsår. Til alle andre udbetales det kontante ferietillæg med 1% af  \r\n\r\n lønnen i optjeningsåret. </P>  \r\n\r\n<P>Ved beregningen af ferietillægget medregnes kun indkomstskattepligtige  \r\n\r\n løndele og f.eks. ikke udbetalt kørselsgodtgørelse. Der bortses fra løn,  \r\n\r\n udbetalt under ferie, og udbetalt ferietillæg. </P>  \r\n\r\n<P>C. Retsstilling ved fratræden. </P>  \r\n\r\n<P>Ved fratræden ydes der ansatte, der har været berettiget til ferie med  \r\n\r\n løn, en feriegodtgørelse for det løbende optjeningsår samt for den del af det  \r\n\r\n forudgående optjeningsår, for hvilken lønmodtageren ved sin fratræden endnu  \r\n\r\n ikke har holdt ferie (se om udbetalingsmåden nedenfor under pkt. 4). </P>  \r\n\r\n<P>Feriegodtgørelsen udbetales med 12 1/2% af udbetalte  \r\n\r\n indkomstskattepligtige løndele i perioden. Der bortses fra udbetalt løn under  \r\n\r\n ferie og udbetalt ferietillæg. </P>  \r\n\r\n<P>3. Ikke-berettigede til ferie med løn. Feriegodtgørelse. </P>  \r\n\r\n<P>Der ydes ansatte, der ikke er berettiget til ferie med løn, jfr. foran  \r\n\r\n under pkt. 2 A, en feriegodtgørelse, der udgør 12 1/2% af lønnen (§ 12).  \r\n\r\n Feriegodtgørelsen udbetales kvartalsvis i løbet af optjeningsåret, jfr.  \r\n\r\n nærmere under pkt. 4. </P>  \r\n\r\n<P>Feriegodtgørelse ydes - uanset at der ikke udbetales løn under sygdom -  \r\n\r\n under lønmodtagerens fravær af mere end 3 dages varighed på grund af sygdom  \r\n\r\n eller tilskadekomst i tjenesten. Feriegodtgørelsen beregnes på grundlag af  \r\n\r\n lønmodtagerens løn i de sidste 4 uger før fraværet. Det er dog en  \r\n\r\n forudsætning, at lønmodtageren har været ansat i mindst 12 måneder i  \r\n\r\n folkekirken inden for de sidste 2 år. Feriegodtgørelse under sygdom ydes  \r\n\r\n højst for sammenlagt 4 måneder inden for et optjeningsår og for højst 4  \r\n\r\n måneder på grund af samme sygdom eller tilskadekomst (§ 13). </P>  \r\n\r\n<P>Feriegodtgørelsen beregnes af samtlige indkomstskattepligtige løndele. Der  \r\n\r\n bortses fra udbetalt feriegodtgørelse og udgiftsdækkende godtgørelser. </P>  \r\n\r\n<P>4. Udbetaling af feriegodtgørelse. </P>  \r\n\r\n<P>Feriegodtgørelse udbetales gennem feriegirosystemet. </P>  \r\n\r\n<P> a. For lønmodtagere, der løbende optjener feriegodtgørelse, (jfr. pkt.  \r\n\r\n 3), indbetaler menighedsrådet efter hvert kvartals udløb til FerieGiro den  \r\n\r\n optjente feriegodtgørelse efter fradrag af beregnet A-skat. Indbetalingen  \r\n\r\n skal finde sted senest den 10. i måneden efter kvartalets udløb - dog for  \r\n\r\n december kvartal senest 17. januar. Indbetaling sker ved benyttelse af de  \r\n\r\n særlige giroindbetalingskort, der tilsendes menighedsrådet fra FerieGiro.  \r\n\r\n</P>  \r\n\r\n<P>Samtidig med den kvartalsvise indbetaling af feriegodtgørelsen, skal  \r\n\r\n menighedsrådet på en særlig liste sende FerieGiro en redegørelse for den  \r\n\r\n indbetalte feriegodtgørelse med oplysning for hver lønmodtager om navn,  \r\n\r\n cpr.nr., antal optjente feriedage samt den for lønmodtageren indbetalte  \r\n\r\n feriegodtgørelse. </P>  \r\n\r\n<P> b. For lønmodtagere, der er antaget månedsvis eller for længere tid, og  \r\n\r\n som får løn under ferie, indbetales ved fratræden feriegodtgørelse efter  \r\n\r\n fradrag af beregnet A-skat for det løbende optjeningsår samt for den del af  \r\n\r\n det forudgående optjeningsår, for hvilken lønmodtageren ved sin fratræden  \r\n\r\n endnu ikke har holdt ferie (jfr. pkt. 2 C). Indbetalingen sker ved benyttelse  \r\n\r\n af særligt giroindbetalingskort, der fås på postkontorer, senest den 10. i  \r\n\r\n måneden efter den pågældendes fratrædelse - dog senest 17. januar for  \r\n\r\n ansatte, der er fratrådt i december måned. På bagsiden af indbetalingskortet  \r\n\r\n gives oplysning om lønmodtagerens navn og cpr.nr. samt om antallet af  \r\n\r\n optjente feriedage. </P>  \r\n\r\n<P>Såfremt en lønmodtager, der under sin hidtidige ansættelse i folkekirken  \r\n\r\n har været berettiget til ferie med løn, overgår til anden ansættelse i  \r\n\r\n folkekirken, under hvilken han eller hun ligeledes vil være berettiget til  \r\n\r\n ferie med løn, skal der ikke ske indbetaling af feriegodtgørelse vedrørende  \r\n\r\n den pågældende til FerieGiro. Der skal heller ikke ske overførsel af et til  \r\n\r\n den optjente feriegodtgørelse svarende beløb fra det tidligere  \r\n\r\n ansættelsessted til det nye ansættelsessted. </P>  \r\n\r\n<P> c. Ordninger vedrørende brug af feriekort, hvorved foranstående regler  \r\n\r\n fraviges, kan ikke godkendes. </P>  \r\n\r\n<P>5. Forældelse. </P>  \r\n\r\n<P>Krav på feriegodtgørelse, løn under ferie eller ferietillæg forældes, hvis  \r\n\r\n det ikke af kirkefunktionæren er rejst over for menighedsrådet inden den 1.  \r\n\r\n april i det ferieår, i hvilket ferien skal holdes (§ 21). Krav på  \r\n\r\n feriegodtgørelse, som er optjent i 1980, forældes således, hvis det ikke er  \r\n\r\n gjort gældende inden 1. april 1982. </P>  \r\n\r\n<P>Nærværende vejledning træder i stedet for den af ministeriet den 20. maj  \r\n\r\n 1980 udsendte vejledning om kirke- og kirkegårdsfunktionærers  \r\n\r\n ferierettigheder. Vedledningen bedes omdelt til menighedsråd og  \r\n\r\n provstiudvalg. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kirkeministeriet, den 30. marts 1982  \r\n\r\n</I> </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P CLASS=UNDERSKREVET-AF ALIGN=CENTER>K. Bagger </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19821200260"
        },
        {
            "displayName": "Entydig dokumentidentifikation",
            "displayValue": "CM032021"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12002"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "30/03/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Stiftsøvrighederne, provstiudvalg og menighedsråd"
        },
        {
            "displayName": "Ressortministeriets journalnummer",
            "displayValue": "Kirkemin. 2.kr. j.nr. 142"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}