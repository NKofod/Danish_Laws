{
    "id": 179308,
    "title": "Skriftlig fremsættelse (30. marts 2016) - L 155",
    "documentTypeId": "380",
    "isSagsforlobPeriodValid": true,
    "shortName": "2015/1 SF.L L 155",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (30. marts 2016)</p>\r\n<p class=\"Fremsaetter\">\r\n   <span class=\"Bold\">Udenrigsministeren </span>(Kristian Jensen):</p>\r\n<p class=\"TekstGenerel\">Herved tillader jeg mig for Folketinget at fremsætte:</p>\r\n<p class=\"ForslagsTitel\">Forslag til lov for Grønland om kontrol med den fredelige udnyttelse af nukleart materiale</p>\r\n<p class=\"ForslagsNummer\">(Lovforslag nr. L 155)</p>\r\n<p class=\"TekstGenerel\">Lovforslaget sigter mod at regulere sikkerhedskontrol med nukleart materiale for Grønland med henblik på at sikre den fredelige udnyttelse af nukleart materiale og leve op til Kongeriget Danmarks internationale sikkerhedskontrolforpligtelser. De internationale forpligtelser følger først og fremmest af Traktaten om ikke-spredning af kernevåben, IAEA’s sikkerhedskontrolaftale og den dertil hørende tillægsprotokol.</p>\r\n<p class=\"TekstGenerel\">En arbejdsgruppe bestående af danske og grønlandske myndigheder fastslår i Rapport om udvinding og eksport af uran fra oktober 2013, at der er behov for at etablere et system til at implementere de internationale forpligtelser til at føre sikkerhedskontrol med nukleart materiale. Arbejdsgruppen anbefaler videre, at udvinding og eksport af uran fra Grønland skal ske efter de højeste internationale standarder. Lovforslaget er en opfølgning på denne rapport og bygger på Fælleserklæring mellem Udenrigsministeriet og Departementet for Erhverv, Arbejdsmarked og Handel om sikkerhedskontrol med nukleare materialer. Lovforslaget fremsættes parallelt med lovforslag for Grønland om kontrol med eksport af produkter med dobbelt anvendelse, der ligeledes er en opfølgning på arbejdsgruppens rapport fra 2013.</p>\r\n<p class=\"TekstGenerel\">Med lovforslaget indføres et sikkerhedskontrolsystem, hvor der er anmeldelses- og rapporteringsforpligtelser knyttet til at besidde og udnytte nukleart materiale, ligesom der skal føres tilsyn hermed. Sikkerhedskontrolsystemet svarer til de relevante dele af Det Europæiske Atomenergifællesskabs (Euratom) forordning om anvendelse af sikkerhedskontrol, der i dag gælder i Danmark, men ikke i Grønland. For at følge højeste internationale standarder på området er eksport af nukleart materiale fra Grønland desuden betinget af, at Udenrigsministeriet indgår en bilateral aftale med modtagerstaten, der vil indeholde juridisk bindende forpligtelser i forhold til den fredelige udnyttelse af det modtagne nukleare materiale.</p>\r\n<p class=\"TekstGenerel\">Udenrigsministeriet er overordnet ansvarlig myndighed for sikkerhedskontrol i Kongeriget Danmark, men de konkrete sikkerhedskontrolopgaver vil primært blive varetaget af Beredskabsstyrelsen i et samarbejde med grønlandske myndigheder.</p>\r\n<p class=\"TekstGenerel\">Landsstyret vil på Forårssamlingen 2016 fremsætte forslag til Landstingsbeslutning om Grønlands Selvstyres udtalelse til Forslag til Lov for Grønland om kontrol med den fredelige udnyttelse af nukleart materiale. Folketingets behandling af lovforslaget vil blive søgt tilrettelagt således, at selvstyrets udtalelse senest vil foreligge inden afgivelse af betænkning forud for anden behandling af lovforslaget i Folketinget, jævnfør gældende retningslinjer.</p>\r\n<p class=\"TekstGenerel\">Lovforslaget foreslås at træde i kraft pr. 1. juli 2016.</p>\r\n<p class=\"TekstGenerel\">Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2015/1 LF 155",
            "stateLabel": "Vedtaget",
            "references": [
                {
                    "shortName": "2015/1 SF.L L 155",
                    "title": "Skriftlig fremsættelse (30. marts 2016) - L 155",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 179308,
                    "eliUri": "/eli/ft/20151XX00596",
                    "externalLink": ""
                },
                {
                    "shortName": "2015/1 LSF 155",
                    "title": "Forslag til Lov for Grønland om kontrol med den fredelige udnyttelse af nukleart materiale",
                    "presentationName": "Lovforslag som fremsat",
                    "documentTypeId": 400,
                    "documentId": 179175,
                    "eliUri": "/eli/ft/201512L00155",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20151/lovforslag/l155/index.htm"
                },
                {
                    "shortName": "2015/1 BTL 155",
                    "title": "Betænkning over Forslag til lov for Grønland om kontrol med den fredelige udnyttelse af nukleart materiale",
                    "presentationName": "Betænkning  over lovforslag",
                    "documentTypeId": 420,
                    "documentId": 181515,
                    "eliUri": "/eli/ft/201514L00929",
                    "externalLink": ""
                },
                {
                    "shortName": "2015/1 LSV 155",
                    "title": "Forslag til Lov for Grønland om kontrol med den fredelige udnyttelse af nukleart materiale",
                    "presentationName": "Lovforslag som vedtaget",
                    "documentTypeId": 410,
                    "documentId": 181724,
                    "eliUri": "/eli/ft/201513L00155",
                    "externalLink": ""
                },
                {
                    "shortName": "LOV nr 621 af 08/06/2016",
                    "title": "Lov for Grønland om kontrol med den fredelige udnyttelse af nukleart materiale",
                    "presentationName": "Lov",
                    "documentTypeId": 10,
                    "documentId": 181805,
                    "eliUri": "/eli/lta/2016/621",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "31/03/2016"
        },
        {
            "displayName": "Accession",
            "displayValue": "20151XX00596"
        },
        {
            "displayName": "Entydig dokumentidentifikation",
            "displayValue": "AS001611"
        },
        {
            "displayName": "Dato for førstegangsindlæggelse",
            "displayValue": "31/03/2016"
        },
        {
            "displayName": "Dato for indlæggelse",
            "displayValue": "31/03/2016"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 155"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}