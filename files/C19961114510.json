{
    "id": 81192,
    "title": "Forbud mod blyhaglpatroner ",
    "documentTypeId": "210",
    "isSagsforlobPeriodValid": false,
    "shortName": "CIS nr 11145 af 28/03/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Forbud mod blyhaglpatroner </H1>  \r\n\r\n<P></P>  \r\n\r\n<P> <B>1.</B> Efter § 2, stk. 3, i Miljøministeriets bekendtgørelse nr. 41 af  \r\n\r\n 21. januar 1994 om skydevåben og ammunition, der må anvendes til jagt m.v.,  \r\n\r\n er det med virkning fra den 1. april 1996 ikke længere tilladt at medtage  \r\n\r\n eller anvende <B>blyhaglpatroner</B> til jagt. </P>  \r\n\r\n<P>Ifølge våben- og eksplosivstoflovens § 2 a kan indehavere af jagttegn  \r\n\r\n uanset forbudet i lovens § 2, stk. 1, til <B>eget brug</B> erhverve, besidde,  \r\n\r\n bære og anvende bl.a. færdigladede blyhaglpatroner. </P>  \r\n\r\n<P>Efter Justitsministeriets opfattelse bevirker det forhold, at det fra den  \r\n\r\n 1. april 1996 er forbudt at anvende blyhaglpatroner til jagt, at disse  \r\n\r\n patroner ikke lovligt kan besiddes til jagtformål <B>alene</B> på baggrund af  \r\n\r\n et jagttegn. </P>  \r\n\r\n<P>Jagttegnsindehavere, der efter den 1. april 1996 ønsker at besidde  \r\n\r\n blyhaglpatroner, må derfor ansøge politiet om tilladelse hertil. En sådan  \r\n\r\n tilladelse kan meddeles, såfremt den pågældende har en rimelig interesse i at  \r\n\r\n kunne besidde blyhaglpatroner - f.eks. fordi den pågældende ønsker at besidde  \r\n\r\n blyhaglpatroner med henblik på jagt i udlandet. </P>  \r\n\r\n<P>De jagttegnsindehavere, der ønsker at skille sig af med blyhaglpatronerne,  \r\n\r\n kan overdrage blyhaglpatronerne til autoriserede våbenhandlere. Der henvises  \r\n\r\n herved til våbencirkulærets § 21, sidste punkt. </P>  \r\n\r\n<P>Da der formentlig vil være tilfælde, hvor våbenhandlere ikke ønsker at  \r\n\r\n tage imod blyhaglpatroner, har Justitsministeriet - efter aftale med  \r\n\r\n Rigspolitichefen og Foreningen af Politimestre i Danmark - besluttet, at  \r\n\r\n politikredsene skal tilbyde at modtage blyhaglpatroner til destruktion. </P>  \r\n\r\n<P>Jagttegnsindehavere, der ikke meddeles tilladelse til at besidde  \r\n\r\n blyhaglpatroner, skal aflevere blyhaglpatronerne til en våbenhandler eller  \r\n\r\n til politiet senest den 1. januar 1997. </P>  \r\n\r\n<P> <B>2.</B> Med hensyn til <B>flugtskydning</B> har det siden den 1. april  \r\n\r\n 1993 været forbudt at anvende blyhaglpatroner til dette formål, jf.  \r\n\r\n Miljøministeriets bekendtgørelse nr. 65 af 14. februar 1993 om forbud mod  \r\n\r\n brug af blyhagl, der nu er ophævet og afløst af ovennævnte bekendtgørelse (§  \r\n\r\n 2, stk. 4). </P>  \r\n\r\n<P>Skov- og Naturstyrelsen har imidlertid oplyst, at man har givet  \r\n\r\n dispensation til en række afdelinger under Dansk Flugtskydnings Forbund til  \r\n\r\n at anvende blyhaglpatroner på deres skydebaneanlæg. Dispensationerne udløber  \r\n\r\n den 1. april 1996. Skov- og Naturstyrelsen har endvidere oplyst, at styrelsen  \r\n\r\n har forlænget dispensationen foreløbig med et år til den 1. april 1997. </P>  \r\n\r\n<P>En våbenpåtegning til glatløbede haglgeværer eller et jagttegn giver  \r\n\r\n således efter våben- og eksplosivstoflovens § 2 a adgang til at besidde  \r\n\r\n blyhaglpatroner med henblik på flugtskydning på disse baner. </P>  \r\n\r\n<P>Justitsministeriet har endvidere intet at indvende imod, at der meddeles  \r\n\r\n våbenpåtegnings- og jagttegnsindehavere tilladelse til f.eks. med henblik på  \r\n\r\n deltagelse i flugtskydning med blyhagl i udlandet - at besidde  \r\n\r\n blyhaglpatroner. </P>  \r\n\r\n<P> <B>3.</B> Efter § 2, stk. 5, i ovennævnte bekendtgørelse må  \r\n\r\n blyhaglpatroner fra og med den 1. april 1996 ikke <B>forhandles.</B>  </P>  \r\n\r\n<P>Skov- og Naturstyrelsen har i den forbindelse oplyst, at man har meddelt  \r\n\r\n dispensation til autoriserede våbenhandlere til at sælge blyhaglpatroner til  \r\n\r\n medlemmer af de afdelinger under Dansk Flugtskydnings Forbund, der har  \r\n\r\n dispensation til at anvende blyhaglpatroner på deres skydebaneanlæg. </P>  \r\n\r\n<P> <B>4.</B> Cirkulæreskrivelsen træder i kraft den 1. april 1996. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Niels Boesen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19961114510"
        },
        {
            "displayName": "Entydig dokumentidentifikation",
            "displayValue": "CM040465"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "06/07/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11145"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "28/03/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Justitsministeriet og Miljøministeriet, Skov- og Naturstyrelsen"
        },
        {
            "displayName": "Ressortministeriets journalnummer",
            "displayValue": "1996-5000-0237"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}