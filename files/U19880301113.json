{
    "id": 38926,
    "title": "Faglig Voldgift. Organisationsansvar 4.2. Bod ikke pålagt. Processuelle spørgsmål 3.7. Arbejdsproces i øvrigt. (* 1) (* 2) Spørgsmål om rækkevidden af en voldgiftskendelse burde være afklaret ad sædvanlig fagretlig vej. Der sås bort fra et    anbringende, der først fremførtes under domsforhandlingen. Landsorganisationen i Danmark for Specialarbejderforbundet i Danmark (konsulent Leo Lybæk Hansen) mod Dansk Arbejdsgiverforening for Benzin- og Oliebranchens Arbejdsgiverforening. (advokat Helge Werner) Dommere: Bredmose, Arnold Hansen, Mads Kofod, Gert Kristensen, Bent Larsen, Pontoppidan (retsformand) og Sløk. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3011 af 20/04/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved en faglig voldgiftskendelse blev det fastsat, at arbejdere, der  \r\n\r\n havde strejket onsdag før skærtorsdag 1985, men som havde genoptaget arbejdet  \r\n\r\n skærtorsdag som overarbejde, havde krav på løn for skærtorsdag og de følgende  \r\n\r\n søgnehelligdage i påsken. Den arbejdsgiverforening, der havde været part i  \r\n\r\n voldgiftssagen udsendte et cirkulære til sine medlemmer der indeholdt de  \r\n\r\n retningslinier, der efter arbejdsgiverforeningens opfattelse kunne udledes af  \r\n\r\n voldgiftskendelsen. Fagforbundet, der havde været part under voldgiftssagen  \r\n\r\n fandt, at arbejdsgiverforeningen hermed overenskomststridigt undlod at  \r\n\r\n efterleve kendelsen og indklagede arbejdsgiverforeningen for Arbejdsretten  \r\n\r\n bl.a. med krav om bod. </I> </P>  \r\n\r\n<P> <I>Arbejdsgiverforeningen frifandtes, da voldgiftskendelsen fandtes at  \r\n\r\n have været af så begrænset rækkevidde, at det ikke kunne fastslås, at  \r\n\r\n arbejdsgiverforeningen ikke havde efterlevet kendelsen. Udtalt, at en  \r\n\r\n afklaring af omfanget af pligten til at udrede søgne-helligdagsbetaling kunne  \r\n\r\n være sket ad sædvanlig fagretlig vej. </I> </P>  \r\n\r\n<P> <I>Et anbringende, der først var gjort gældende under domsforhandlingen  \r\n\r\n og som ikke havde forbindelse med de forhold, som havde dannet grundlag for  \r\n\r\n sagen fandtes ikke at burde tages i betragtning ved sagens afgørelse. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Faglig Voldgift. Organisationsansvar 4.2. Bod  \r\n\r\n ikke pålagt. Processuelle spørgsmål 3.7. Arbejdsproces i øvrigt. (* 1) (* 2)  \r\n\r\n Spørgsmål om rækkevidden af en voldgiftskendelse burde være afklaret ad  \r\n\r\n sædvanlig fagretlig vej. Der sås bort fra et anbringende, der først  \r\n\r\n fremførtes under domsforhandlingen. Landsorganisationen i Danmark for  \r\n\r\n Specialarbejderforbundet i Danmark (konsulent Leo Lybæk Hansen) mod Dansk  \r\n\r\n Arbejdsgiverforening for Benzin- og Oliebranchens Arbejdsgiverforening.  \r\n\r\n (advokat Helge Werner) Dommere: Bredmose, Arnold Hansen, Mads Kofod, Gert  \r\n\r\n Kristensen, Bent Larsen, Pontoppidan (retsformand) og Sløk. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for  \r\n\r\n Specialarbejderforbundet i Danmark indklaget Dansk Arbejdsgiverforening for  \r\n\r\n Benzin- og Oliebranchens Arbejdsgiverforening for Arbejdsretten i anledning  \r\n\r\n af, at Benzin- og Oliebranchens Arbejdsgiverforening efter klagernes  \r\n\r\n opfattelse har handlet overenskomststridigt ved at undlade at efterkomme  \r\n\r\n opmandskendelse af 26. juni 1986 i en sag mellem Specialarbejderforbundet og  \r\n\r\n Benzin- og Oliebranchens Arbejdsgiverforening for Dansk Shell A/S. </P>  \r\n\r\n<P>Sagens nærmere omstændigheder er følgende: </P>  \r\n\r\n<P>I forbindelse med konflikten på arbejdsmarkedet i foråret 1985 opstod der  \r\n\r\n mellem Specialarbejderforbundet og Benzin- og Oliebranchens  \r\n\r\n Arbejdsgiverforening uoverensstemmelse om, hvorvidt nogle chauffører -  \r\n\r\n beskæftiget hos Dansk Shell A/S - havde krav på løn for søgnehelligdagene i  \r\n\r\n påsken 1985. De pågældende chauffører havde overenskomststridigt nedlagt  \r\n\r\n arbejdet den 3. april, men genoptog det den 4. april 1985 (skærtorsdag).  \r\n\r\n Virksomheden nægtede herefter at udbetale løn for søgnehelligdagene. </P>  \r\n\r\n<P>Da Specialarbejderforbundet var af den opfattelse, at chaufførerne havde  \r\n\r\n krav på løn for søgnehelligdagene, begærede forbundet herefter sagen indbragt  \r\n\r\n for en faglig voldgiftsret. Under voldgiftssagen nedlagde forbundet påstand  \r\n\r\n om, at Benzin- og Oliebranchens Arbejdsgiverforening skulle anerkende, af den  \r\n\r\n mellem hovedorganisationerne aftalte søgnehelligdagsordning, jfr.  \r\n\r\n mæglingsforslaget af 24. marts 1954 med justeringer og ændringer af 6. marts  \r\n\r\n 1967 ikke er gældende for de chauffører og lagerarbejdere, der inden for  \r\n\r\n overenskomstområdet er uge/månedslønnede (fast løn), samt at den løn, der er  \r\n\r\n tilbageholdt af A/S Dansk Shell i Kalundborg, skulle udbetales. </P>  \r\n\r\n<P>Ved opmandskendelse af 26. april 1986 blev Benzin- og Oliebranchens  \r\n\r\n Arbejdsgiverforening frifundet for første led i forbundets påstand, medens  \r\n\r\n forbundet fik medhold i påstandens andet led. I kendelsens præmisser udtalte  \r\n\r\n opmanden: </P>  \r\n\r\n<P>&#187;Ved mæglingsforslagets gennemførelse fik oliebranchens chauffører og  \r\n\r\n lagerarbejdere i henhold til forslagets bestemmelser et løntillæg, og dette  \r\n\r\n må efter opmandens opfattelse medføre, at de også er blevet omfattet af  \r\n\r\n forslagets betingelser for ret til betaling for søgnehelligdage. Det første  \r\n\r\n led i klagernes påstand kan derfor ikke tages til følge. </P>  \r\n\r\n<P>Men selv om man ikke var nået til dette resultat, ville uge- og  \r\n\r\n månedslønnede arbejdere ikke ubetinget bevare retten til betaling for  \r\n\r\n søgnehelligdage. Hvis en overenskomststridig arbejdsstandsning omfattede både  \r\n\r\n dagen før og efter søgnehelligdagen(e), måtte man ud fra almindelige  \r\n\r\n forudsætningssynspunkter nå til, at de ikke kunne kræve betaling for  \r\n\r\n helligdagene, fordi strejken måtte antages at ville have omfattet også disse  \r\n\r\n dage. Hvis der blev strejket dagen før en søgnehelligdag, eller hvis en  \r\n\r\n strejke begyndte sagen efter en sådan, måtte det ud fra den konkrete sags  \r\n\r\n omstændigheder afgøres, om den måtte antages også at ville have omfattet  \r\n\r\n søgnehelligdagen. Der henvises herved til en opmandskendelse af 5. november  \r\n\r\n 1975, refereret i Allan Rises bog, Overenskomstfortolkning ved Faglig  \r\n\r\n Voldgift, 5. udgave, s.540. </P>  \r\n\r\n<P>I den foreliggende sag blev der strejket onsdagen før Skærtorsdag, men  \r\n\r\n arbejdet blev genoptaget Skærtorsdag, om end som overarbejde, og det blev  \r\n\r\n fortsat om tirsdagen efter Påsken. Det er efter opmandens opfattelse ikke  \r\n\r\n rimeligt, om arbejderne i en sådan situation skulle miste retten til løn for  \r\n\r\n Skærtorsdag og de følgende søgnehelligdage i Påsken. Den ovenfor citerede  \r\n\r\n bestemmelse fra mæglingsforslaget fra 1954 findes heller ikke nødvendigvis at  \r\n\r\n måtte føre til tab af søgnehelligdagsbetalingen i en sådan særlig situation.  \r\n\r\n</P>  \r\n\r\n<P>Det andet led i klagernes påstand tages herefter til følge.&#171; </P>  \r\n\r\n<P>Benzin- og Oliebranchens Arbejdsgiverforening udsendte meddelelse om  \r\n\r\n kendelsen ved cirkulæreskrivelse af 2. maj 1986. I cirkulæreskrivelsen blev  \r\n\r\n præmisserne gengivet, hvorefter det anføres: </P>  \r\n\r\n<P>&#187;Der kan herefter fastlægges følgende retningslinier for udbetaling  \r\n\r\n af søgnehelligdagsbetaling i forbindelse med arbejdsnedlæggelser: </P>  \r\n\r\n<P>Såfremt der arbejdes normalt dagen før og dagen efter en søgnehelligdag  \r\n\r\n bevares søgnehelligdagsbetalingen. </P>  \r\n\r\n<P>Såfremt der strejkes dagen før en søgnehelligdag antages det, at strejken  \r\n\r\n også ville have været effektiv på søgnehelligdagen, såfremt denne havde været  \r\n\r\n en normal arbejdsdag - og retten til betaling for søgnehelligdagen fortabes.  \r\n\r\n</P>  \r\n\r\n<P>Såfremt der strejkes dagen før en søgnehelligdag, men arbejderne udfører  \r\n\r\n arbejde (overarbejde) på søgnehelligdagen, betragtes strejken som ophørt, og  \r\n\r\n retten til søgnehelligdagsbetaling bevares, men kun for de arbejdere, der  \r\n\r\n konkret udfører overarbejde på søgnehelligdagen. </P>  \r\n\r\n<P>Såfremt der er flere søgnehelligdage og overarbejdet først udføres på den  \r\n\r\n 2, søgnehelligdag, fortabes retten til søgnehelligdagsbetaling for den 1.  \r\n\r\n søgnehelligdag. </P>  \r\n\r\n<P>I en aktuel situation må det derfor nøje overvejes, hvorvidt et eventuelt  \r\n\r\n kørselsbehov på søgnehelligdage skal udføres af egne chauffører - hvorved  \r\n\r\n søgnehelligdagsbetalingen bevares - eller af vognmænd - hvorved  \r\n\r\n søgnehelligdagsbetalingen fortabes. </P>  \r\n\r\n<P>I de tilfælde, hvor der i Påsken 1985 er tilbageholdt  \r\n\r\n søgnehelligdagsbetaling, skal vi anmode om, at det, under henvisning til  \r\n\r\n ovenstående, undersøges, hvorvidt tilbageholdelsen har været korrekt. Såfremt  \r\n\r\n en tilbageholdelse har fundet sted uberettiget, skal der foretages en  \r\n\r\n efterregulering, men vi skal henstille, at sagen først afstemmes med  \r\n\r\n sekretariatet.&#171; </P>  \r\n\r\n<P>Chaufførernes Fagforening under Specialarbejderforbundet fandt, at en  \r\n\r\n anden af Arbejdsgiverforeningens medlemsvirksomheder - Dansk Esso A/S,  \r\n\r\n Hedehusene - ikke efterlevede kendelsen, og der blev i den anledning afholdt  \r\n\r\n fællesmøde den 15. oktober 1986. I fællesmødereferatet anføres: </P>  \r\n\r\n<P>&#187;Ved et fællesmøde d.d. i Dansk Arbejdsgiverforening behandledes en  \r\n\r\n af Landsorganisationen i Danmark på vegne Specialarbejderforbundet i Danmark,  \r\n\r\n transportgruppen, indberettet klage over, at Benzin- og Oliebranchens  \r\n\r\n Arbejdsgiverforening ikke vil efterleve voldgiftskendelsen af 5. november  \r\n\r\n 1975 samt kendelse af 26. april 1986 vedrørende betaling for søgnehelligdage  \r\n\r\n i forbindelse med arbejdets genoptagelse i april 1985. </P>  \r\n\r\n<P>Sagen forhandledes. </P>  \r\n\r\n<P>Fra arbejderside fastholdt man klagen og gjorde gældende, at BOA for deres  \r\n\r\n medlem Esso har brudt de nævnte voldgiftskendelser ved ikke at udbetale løn  \r\n\r\n på søgnehelligdagene til medarbejdere trods dette at arbejderne genoptog  \r\n\r\n arbejdet i normalt omfang som anført i fællesmødereferatet af 3. april 1985  \r\n\r\n (fejldateret til 4. april 1985). </P>  \r\n\r\n<P>Fra arbejdsgiverside gjorde man gældende, at kendelsen af 26. april 1986  \r\n\r\n klart var efterlevet, og man opfordrede til, at der i fællesskab blev rettet  \r\n\r\n henvendelse til højesteretsdommer Bjerregaard, der var opmand i voldgiften,  \r\n\r\n men anmodning om, at han på basis af enten skriftlig eller mundtlig  \r\n\r\n forelæggelse tager stilling til kendelsens forståelse. Man opfordrede  \r\n\r\n endvidere arbejdersiden til at præcisere det beløb, man mente uretmæssigt var  \r\n\r\n blevet tilbageholdt i chaufførernes aflønning, idet man i så fald vil  \r\n\r\n deponere beløbet, indtil sagen er retlig afgjort. </P>  \r\n\r\n<P>Fra arbejderside gjordes det gældende, at der ikke var grundlag for an  \r\n\r\n anmode om en udtalelse fra højesteretsdommer Bjerregaard. </P>  \r\n\r\n<P>Fra arbejderside forbeholdt man sig at indbringe sagen for Arbejdsretten  \r\n\r\n med krav om betaling for søgnehelligdagene samt krav om bod for brud på  \r\n\r\n kendelserne, herunder at gøre organisationsansvar gældende over for Benzin-  \r\n\r\n og Oliebranchens Arbejdsgiverforening.&#171; </P>  \r\n\r\n<P>Klagerne indbragte herefter sagen for Arbejdsretten ved klageskrift af 21.  \r\n\r\n januar 1987. Under sagen har klagerne nedlagt påstand om at indklagede,  \r\n\r\n Benzin- og Oliebranchens Arbejdsgiverforening handler overenskomststridig ved  \r\n\r\n ikke at efterfølge opmandskendelse af 26. april 1986, at indklagede  \r\n\r\n tilpligtes til Specialarbejderforbundet i Danmark at betale en efter rettens  \r\n\r\n skøn fastsat bod, at spørgsmålet om størrelsen af betaling for løn for  \r\n\r\n søgnehelligdagene påsken 1985 henskydes til afgørelse af sædvanlig fagretlig  \r\n\r\n vej, eventuelt ved faglig voldgift. </P>  \r\n\r\n<P>De indklagede har påstået frifindelse. </P>  \r\n\r\n<P>Til støtte for påstanden har klagerne anført, at det følger af  \r\n\r\n opmandskendelsen, at arbejdsgiverforeningens medlemmer er forpligtet til at  \r\n\r\n udbetale chaufførerne løn for søgnehelligdagene i påsken 1985 i de tilfælde,  \r\n\r\n hvor de pågældende genoptog arbejdet efter pålæg fra fællesmødet den 3. april  \r\n\r\n 1985. Det drejer sig herunder dels om tilfælde, hvor chauffører ikke har  \r\n\r\n været i arbejde skærtorsdag, men derimod langfredag og/eller 2. påskedag, men  \r\n\r\n hvor virksomheden desuagtet har nægtet at yde betaling for alle  \r\n\r\n søgnehelligdage i påsken, dels om tilfælde, hvor enkelte chauffører har været  \r\n\r\n i arbejde og har fået løn herfor, men hvor virksomheden har nægtet at yde  \r\n\r\n betaling til de øvrige chauffører, uanset at det var virksomhedens egne  \r\n\r\n dispositioner, som førte til, at de pågældende - som var villige til at  \r\n\r\n arbejde - ikke kom i arbejde i påsken. </P>  \r\n\r\n<P>Til støtte for påstanden har klagerne endvidere anført, at næstsidste  \r\n\r\n afsnit i arbejdsgiverforeningens cirkulæreskrivelse af 2. maj 1986 indebærer  \r\n\r\n et overenskomstbrud, idet det nævnte afsnit indeholder en klar opfordring til  \r\n\r\n omgåelse af opmandskendelsen fra virksomhedernes side. </P>  \r\n\r\n<P>Til støtte for frifindelsespåstanden har de indklagede anført, at Benzin-  \r\n\r\n og Oliebranchens Arbejdsgiverforening og medlemsvirksomhederne har efterlevet  \r\n\r\n opmandskendelsen, idet man har udbetalt løn til de chauffører, som har  \r\n\r\n arbejdet i påskedagene i det omfang, dette følger af kendelsen. </P>  \r\n\r\n<P>Der er intet belæg i kendelsen for klagernes anbringende om, at der skulle  \r\n\r\n udbetales løn for søgnehelligdagene til alle chauffører, der efter opfordring  \r\n\r\n fra fællesmødet onsdag den 3. april 1985 genoptog arbejdet tirsdag efter  \r\n\r\n påske. Det kan heller ikke udledes af kendelsen, at der skal ydes løn for  \r\n\r\n søgnehelligdagene i de situationer, som klagerne særlig har fremdraget. </P>  \r\n\r\n<P>Hvis klagerne var af den opfattelse, at der skulle ydes løn i de nævnte  \r\n\r\n tilfælde, burde man have søgt spørgsmålet afgjort ad sædvanlig fagretlig vej.  \r\n\r\n Benzin- og Oliebranchens Arbejdsgiverforening har da også på fællesmødet og  \r\n\r\n senere tilbudt at medvirke til en afklaring, men dette har klagerne afvist.  \r\n\r\n</P>  \r\n\r\n<P>Hvad særlig angår klagernes anbringende i relation til næstsidste afsnit i  \r\n\r\n arbejdsgiverforeningens cirkulæreskrivelse af 2. maj 1986 har de indklagede  \r\n\r\n anført, at sagen hidtil har angået lønkrav i forbindelse med påsken 1985,  \r\n\r\n medens det nævnte afsnit alene vedrører fremtidige situationer. Klagerne har  \r\n\r\n først under domsforhandlingen bragt dette aspekt ind i sagen. De indklagede  \r\n\r\n har i øvrigt bestridt, at arbejdsgiverforeningen ved at fremkomme med nævnte  \r\n\r\n udtalelse har handlet i strid med opmandskendelsen. </P>  \r\n\r\n<P>Arbejdsretten skal udtale: </P>  \r\n\r\n<P>Opmandskendelsen af 26. april 1986 findes alene at tage stilling til,  \r\n\r\n hvorledes der skal forholdes med hensyn til løn til de arbejdere, som efter  \r\n\r\n at have deltaget i den overenskomststridige arbejdsnedlæggelse onsdag den 3.  \r\n\r\n april 1985, genoptog arbejdet skærtorsdag den 4. april og fortsat arbejdede  \r\n\r\n tirsdag efter påske. Som sagen foreligger findes det derfor ikke at kunne  \r\n\r\n fastslås, at Benzin- og Oliebranchens Arbejdsgiverforening har undladt at  \r\n\r\n efterkomme kendelsen ved ikke at påse, at medlemsvirksomhederne ydede løn for  \r\n\r\n søgnehelligdagene i påsken 1985 i det af klagerne hævede omfang. Hvis  \r\n\r\n klagerne ønskede spørgsmålet om omfanget af virksomhedernes betalingspligt  \r\n\r\n afklaret, kunne det være sket ved at foranledige spørgsmålet afgjort ad  \r\n\r\n sædvanlig fagretlig vej. </P>  \r\n\r\n<P>Klagernes anbringende vedrørende næstsidste afsnit i cirkulæreskrivelse af  \r\n\r\n 2. maj 1986 fra Benzin- og Oliebranchens Arbejdsgiverforening er først  \r\n\r\n fremkommet under domsforhandlingen og har ingen forbindelse med de forhold,  \r\n\r\n som forud for domsforhandlingen har dannet grundlag for sagen. Under disse  \r\n\r\n omstændigheder findes dette anbringende ikke at burde tages i betragtning ved  \r\n\r\n sagens afgørelse. </P>  \r\n\r\n<P>De indklagedes frifindelsespåstand tages herefter til følge. </P>  \r\n\r\n<P>T h i k e n d e s f o r r e t : </P>  \r\n\r\n<P>De indklagede Dansk Arbejdsgiverforening for Benzin- og Oliebranchens  \r\n\r\n Arbejdsgiverforening frifindes. Sagens omkostninger 2.000 kr. skal klagerne  \r\n\r\n betale til Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.382, s.388, note 81, s.394 ff, 512  \r\n\r\n Hasselbalch Kollektivarbejdsretten s.138 f, K 9.110 (A1981, s.20) </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1988, side 56"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19880301113"
        },
        {
            "displayName": "Entydig dokumentidentifikation",
            "displayValue": "CA006861"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3011"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "20/04/1988"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "87.040"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}