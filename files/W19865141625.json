{
    "id": 35420,
    "title": "Tilbagebetaling af boligstøtte ",
    "documentTypeId": "240",
    "isSagsforlobPeriodValid": false,
    "shortName": "KEN nr 51416 af 25/06/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Boligstyrelsen afgjort, at i tilfælde hvor boligsikring ophørte den  \r\n\r\n 31. marts i året, kunne støttemodtageren ikke anses at have tilsidesat  \r\n\r\n oplysningspligt vedr. indkomststigninger, der indtrådte efter ophør af  \r\n\r\n boligsikringen, idet støttemodtageren ikke ved udbetalingen af boligsikring  \r\n\r\n havde kendskab til den forhøjede indkomst senere på året. Ved  \r\n\r\n efterreguleringen af boligsikring var styrelsen af den opfattelse, at  \r\n\r\n kommunen alene burde tage hensyn til den indkomst, husstanden havde haft i  \r\n\r\n støtteperioden opgjort på årsbasis. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tilbagebetaling af boligstøtte </H1>  \r\n\r\n<P></P>  \r\n\r\n<BR>  \r\n\r\n<P>&#187;I skrivelse af 27. maj 1986 har De klaget over Amtsankenævnet i  \r\n\r\n Århus amt's afgørelse af 1. maj 1986 vedrørende tilbagebetaling af  \r\n\r\n boligstøtte for perioden 1. januar - 31. marts 1983. </P>  \r\n\r\n<P>Det fremgår af sagen, at husstanden bestod af 5 voksne samt 1 barn under  \r\n\r\n 18 år. </P>  \r\n\r\n<P>Det fremgår endvidere, at husstandsindkomsten (den forventede fremtidige  \r\n\r\n indkomst) af Århus kommune blev opgjort til 76.000 kr., og at kommunen  \r\n\r\n efterfølgende på grundlag af slutligningen for 1983 har konstateret, at  \r\n\r\n husstandens faktiske indtægt efter socialindkomstlovens principper har  \r\n\r\n udgjort 119.000 kr. </P>  \r\n\r\n<P>Amtsankenævnet har i sin afgørelse af 1. maj 1986 stadfæstet kommunens  \r\n\r\n beslutning om at kræve tilbagebetaling af for meget udbetalt boligsikring  \r\n\r\n under henvisning til, at De ikke har meddelt boligstøttekontoret om ændringen  \r\n\r\n af husstandsindkomsten, jfr. boligstøttelovens § 38, stk. 3, hvorfor det for  \r\n\r\n meget udbetalte beløb vil være at tilbagebetale, jfr. boligstøttelovens § 41,  \r\n\r\n stk. 1. </P>  \r\n\r\n<P>De har i Deres klageskrivelse hertil anmodet boligstyrelsen om at vurdere,  \r\n\r\n om Amtsankenævnets præmisser er i overensstemmelse med boligstøtteloven, og  \r\n\r\n De har til brug herfor oplyst, at husstanden hverken ved ansøgningen eller i  \r\n\r\n støtteperioden har modtaget for meget boligstøtte mod bedre vidende, idet  \r\n\r\n husstandens medlemmer først efter støtteperiodens ophør får tilbudt arbejde i  \r\n\r\n sommerperioden og dermed får en indtægtsforøgelse. </P>  \r\n\r\n<P>De har endvidere oplyst, at indkomstændringen lå efter - oven i købet mere  \r\n\r\n end 1 måned efter - støtteperioden, hvorfor De ikke mente at have pligt til  \r\n\r\n at meddele kommunen om indkomstændringen. </P>  \r\n\r\n<P>I denne anledning skal man meddele, at boligtageren omgående skal give  \r\n\r\n kommunalbestyrelsen meddelelse om alle forhold, der kan medføre bortfald  \r\n\r\n eller nedsættelse af boligstøtten, herunder om bl.a. væsentlige og varige  \r\n\r\n stigninger i hans eller hans husstands indkomstforhold, jfr.  \r\n\r\n boligstøttelovens § 38, stk. 3, og boligstøttecirkulærets afsnit 14.5. </P>  \r\n\r\n<P>Har ansøgeren undladt at give meddelelse som omhandlet i § 38, stk. 3,  \r\n\r\n eller iøvrigt mod bedre vidende uberettiget oppebåret boligstøtte, skal han  \r\n\r\n eller hans dødsbo tilbagebetale det beløb, der er oppebåret med urette, jfr.  \r\n\r\n boligstøttelovens § 41, stk. 1. </P>  \r\n\r\n<P>Når boligstøtte er ydet i henhold til den forventede fremtidige indkomst,  \r\n\r\n jfr. lovens § 7, stk. 8, bør boligstøtten omberegnes, når den faktiske  \r\n\r\n husstandsindkomst overstiger beregningsgrundlaget med mindst 10.000 kr. </P>  \r\n\r\n<P>Som udgangspunkt gøres op med hvert boligstøtteår for sig, således at  \r\n\r\n forholdene efterfølgende bedømmes for hele boligstøtteåret under eet, selvom  \r\n\r\n indkomstfremgangen først er indtrådt i løbet af boligstøtteåret. Der sker  \r\n\r\n således regulering for hele året på grundlag af den højere indkomst,  \r\n\r\n medmindre boligstøttemodtageren klart kan dokumentere, fra hvilket tidspunkt  \r\n\r\n en væsentlig og varig indkomstændring er indtrådt, og en særskilt  \r\n\r\n boligstøtteberegning for hver af perioderne mindsker tilbagebetalingskravet.  \r\n\r\n I så fald foretages regulering efter de retningslinier, som ville være fulgt,  \r\n\r\n såfremt boligstøttemodtageren selv havde givet oplysning om indkomstændringen  \r\n\r\n i rette tid. </P>  \r\n\r\n<P>I denne anledning skal boligstyrelsen meddele, at ifølge boligstøttelovens  \r\n\r\n § 63, stk. 2, kan Amtsankenævnets afgørelse ikke indbringes for anden  \r\n\r\n administrativ myndighed. Boligministeren kan dog optage en sag til  \r\n\r\n behandling, når det skønnes, at sagen er af principiel betydning. </P>  \r\n\r\n<P>Efter boligstyrelsens opfattelse er spørgsmålet, om boligstøttemodtageren  \r\n\r\n har oplysningspligt, af principiel betydning, og boligstyrelsen finder derfor  \r\n\r\n at kunne tage sagen op til behandling. </P>  \r\n\r\n<P>Boligstyrelsen er af den opfattelse, at kommunen ved efterregulering af  \r\n\r\n boligsikringen for perioden 1. januar - 31. marts 1983 alene bør tage hensyn  \r\n\r\n til den indkomst, husstanden har haft i denne periode, opgjort på årsbasis.  \r\n\r\n Boligstyrelsen har herved lagt vægt på, at boligsikringsudbetalingen for 1983  \r\n\r\n ophørte pr. 31. marts 1983, og at De ikke i den del af året, hvor De modtog  \r\n\r\n boligsikring, har tilsidesat Deres oplysningspligt, idet De ikke da havde  \r\n\r\n kendskab til den forhøjede indkomst senere på året. </P>  \r\n\r\n<P>Boligstyrelsen har derfor d.d. anmodet kommunen om efter ovennævnte  \r\n\r\n principper at vurdere, om der foreligger et tilbagebetalingskrav, og i givet  \r\n\r\n fald hvor stort dette tilbagebetalingskrav vil være.&#171; </P>  \r\n\r\n<P> <B>2.</B>  </P>  \r\n\r\n<P>Der henvises til j.nr. 904-75-85. </P>  \r\n\r\n<P> <B>3.</B>  </P>  \r\n\r\n<P>Under henvisning til ovenstående skal man herved anmode kommunen om at  \r\n\r\n foretage en vurdering af, om der foreligger et tilbagebetalingskrav  \r\n\r\n vedrørende 1983, og i givet fald hvor stort det vil være, når husstandens  \r\n\r\n faktiske indkomst i perioden 1. januar - 31. marts 1983, opgjort på årsbasis,  \r\n\r\n anvendes ved efterreguleringen. </P>  \r\n\r\n<P>Man udbeder sig underretning om, hvad der videre passerer i sagen. </P>  \r\n\r\n<P>Der henvises til j.nr. 260756-0067. </P>  \r\n\r\n<P>Pdv </P>  \r\n\r\n<P>eb </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19865141625"
        },
        {
            "displayName": "Entydig dokumentidentifikation",
            "displayValue": "CA003355"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51416"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "25/06/1986"
        },
        {
            "displayName": "Administrerende myndighed",
            "displayValue": "Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "B5-7-174-86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}