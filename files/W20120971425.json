{
    "id": 146108,
    "title": "Landsskatteretskendelse vedr. fradrag for underskud ved deltagelse i kommanditselskab",
    "documentTypeId": "240",
    "isSagsforlobPeriodValid": true,
    "shortName": "KEN nr 9714 af 25/04/2012",
    "documentHtml": "<div class=\"bjelke\">Den fulde tekst</div><p class=\"Titel2\">Landsskatteretskendelse vedr. fradrag for underskud ved deltagelse i kommanditselskab</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Et kommanditselskab, der måtte anses at drive udlånsvirksomhed og ikke almindelig porteføljepleje, måtte anses for omfattet af reglerne i personskattelovens § 4, stk. 1, nr. 10, da antallet af deltagere var større end 10, og da klageren som investor ikke deltog i driften i væsentligt omfang.</p>\r\n</div>\r\n<p class=\"TekstV\">Klagen vedrører ikke godkendt fradrag for underskud ved deltagelse i G1 K/S.</p>\r\n<p class=\"Tekstoverskrift\">Landsskatterettens afgørelse</p>\r\n<p class=\"TekstV\">\r\n   <span class=\"Underline\">Personlig indkomst</span>\r\n</p>\r\n<p class=\"TekstV\">SKAT har nægtet at godkende fradrag for underskud, idet underskuddet alene kan modregnes i et eventuelt senere opnået overskud på anparter, selvangivet med 44.186 kr.</p>\r\n<p class=\"TekstV\">Landsskatteretten stadfæster SKATs afgørelse.</p>\r\n<p class=\"Tekstoverskrift\">Sagens oplysninger</p>\r\n<p class=\"TekstV\">Klageren er i 2009 ejer af 20 anparter i G1 K/S, der ifølge prospekt af 2008 er en investeringspulje, der henvender sig til både private og virksomheder.</p>\r\n<p class=\"TekstV\">Af prospektet fremgår tillige, at kommanditselskabet på grundlag af en grundig kreditvurdering og med sikkerhed i tinglyste pantebreve tilbyder lån til danske boligejere, der selv bebor deres ejendom. Selskabet henvender sig til investorer med en langsigtet investeringshorisont.</p>\r\n<p class=\"TekstV\">Af prospektet fremgår endvidere, at investering i kommanditselskabet er karakteriseret, dels ved et højt afkast, højere end for obligationer, dels ved et mere stabilt afkast og mindre risiko end for aktier.</p>\r\n<p class=\"TekstV\">Der er udbudt i alt 1.327 andele.</p>\r\n<p class=\"TekstV\">Af regnskab for kommanditselskabet for 2009 fremgår, at bruttofortjenesten udgjorde - 83.907.000 kr. og resultat ifølge årsrapport - 87.340.277 kr. Aktiverne, der hovedsagelig består af pantebreve og gældsbreve, har en værdi på ca. 337,5 mio. kr. Den samlede kapitalindkomst for de personlige investorer er opgjort til - 2.931.729 kr. I opgørelsen er kursregulering, pantebrevstab og garantiprovision tilbageført i forhold til det regnskabsmæssige resultat. Endvidere er 80 % af administrationsomkostningerne (løbende formueprovision) tilbageført. Tillige fremgår, at der i 2009 er 166 investorer.</p>\r\n<p class=\"TekstV\">Klageren har fratrukket underskud af sine anparter i kommanditselskabet med 44.186 kr. Heri er bl.a. klagerens andel af udgiften på 20 % af formueprovision til komplementaren på 2.654.000 kr., svarende til 530.800 kr. Udgiften vedrører efter det oplyste administration af de overtagne ejendomme.</p>\r\n<p class=\"Tekstoverskrift\">SKATs afgørelse</p>\r\n<p class=\"TekstV\">SKAT har nægtet fradrag for underskud på anparterne, idet det er anført, at underskuddet kan modregnes i et eventuelt senere opnået overskud på anparterne, jf. personskattelovens § 13, stk. 6.</p>\r\n<p class=\"TekstV\">SKAT har anført, at da kommanditselskabets administrator har indberettet, at kommanditselskabet er omfattet af fradragsbegrænsningen for underskud i medfør af reglerne i personskattelovens § 13, stk. 6, kan fradrag ikke godkendes.</p>\r\n<p class=\"Tekstoverskrift\">Klagerens påstand og argumenter</p>\r\n<p class=\"TekstV\">Klagerens repræsentant har påstået, at klageren ikke er omfattet af personskattelovens § 4, stk. 1, nr. 10, da klageren ikke er næringsdrivende med køb og salg af pantebreve.</p>\r\n<p class=\"TekstV\">SKAT har ikke godkendt fradrag for underskud i G1 K/S, jf. personskattelovens § 13, stk. 6, hvoraf fremgår:</p>\r\n<p class=\"TekstV\">»Underskud i skattepligtig almindelig indkomst fra en virksomhed som nævnt i personskattelovens § 4, stk. 1, nr. 10 eller 12, kan ikke fratrækkes i den skattepligtiges øvrige skattepligtige indkomst, men fremføres til modregning i positiv skattepligtig indkomst i et senere indkomstår fra samme virksomhed. Tilsvarende gælder også for forskudsafskrivninger efter afskrivningsloven på aktiver, der efter færdiggørelsen benyttes i virksomheden. Bestemmelserne gælder dog ikke underskud fra skibsvirksomhed omfattet af § 4, stk. 1, nr. 10 eller 12, når erhvervsministeren senest den 31. december 1993 har godkendt skibsprojektet.«</p>\r\n<p class=\"TekstV\">Af personskattelovens § 4, stk. 1, nr. 10, fremgår, at kapitalindkomst omfatter:</p>\r\n<p class=\"TekstV\">»indkomst ved selvstændig erhvervsvirksomhed, når antallet af ejere er større end 10 og den skattepligtige ikke deltager i virksomhedens drift i væsentligt omfang, samt indkomst ved selvstændig erhvervsvirksomhed efter ligningslovens § 8 k, stk. 2, når antallet af personlige ejere er større end 2 og den skattepligtige ikke deltager i virksomhedens drift i væsentligt omfang,«</p>\r\n<p class=\"TekstV\">Da klageren ikke er næringsdrivende med køb af salg af pantebreve er hans investering i investeringsselskabet G1 K/S ikke omfattet af personskattelovens § 4, stk. 1, nr. 10.</p>\r\n<p class=\"TekstV\">Repræsentanten har anført, at klageren på ingen måde har drevet selvstændig erhvervsvirksomhed ved handel med pantebreve ved, at han har foretaget en passiv investering i kommanditselskabet. Endvidere har kommanditselskabets forretningsområde været investering i private pantebreve i Danmark for at opnå et afkast på disse.</p>\r\n<p class=\"TekstV\">Repræsentanten har henvist til SKM2007.351.SR (TfS 2007, 787), spørgsmål 4.</p>\r\n<p class=\"TekstV\">Repræsentanten har efterfølgende oplyst, at det fremkomne underskud på i alt 2.931.729 kr., eller 44.186 kr. for klagerens vedkommende, alene vedrører renteudgifter. Der er ikke tale om tab på pantebreve.</p>\r\n<p class=\"Tekstoverskrift\">Landsskatterettens bemærkninger og begrundelse</p>\r\n<p class=\"TekstV\">Det fremgår af personskattelovens § 4, stk. 1, nr. 10, at kapitalindkomst omfatter det samlede nettobeløb af indkomst ved selvstændig erhvervsvirksomhed, når antallet af ejere er større end 10 og den skattepligtige ikke har deltaget i virksomhedens drift i væsentligt omfang. I medfør af personskattelovens § 13, stk. 6, kan underskud ikke fratrækkes i skattepligtig indkomst, idet underskuddet alene kan fremføres til modregning i positiv skattepligtig indkomst i et senere indkomstår fra samme virksomhed.</p>\r\n<p class=\"TekstV\">Det fremgår af regnskab for kommanditselskabet, at der i 2009 er 166 investorer.</p>\r\n<p class=\"TekstV\">Landsskatteretten er enig med SKAT i, at klagerens andel i G1 K/S betragtes som andel i selvstændig virksomhed med udlån og sikkerhed i boliger, jf. prospektet. Da kommanditselskabet således driver udlånsvirksomhed - og ikke almindelig porteføljepleje - anses forholdet for omfattet af anpartsbegrebet, jf. personskattelovens § 4, stk. 1, nr. 10, da antallet af investorer er større end 10, og klageren ikke deltager i virksomhedens drift i væsentligt omfang.</p>\r\n<p class=\"TekstV\">Da der ikke er påvist fradragsret for underskud efter andre bestemmelser, og ligningslovens § 17 C ej heller - ud fra det oplyste - hjemler fradragsret for udgifter til formuepleje, indstiller kontoret derfor at den påklagede afgørelse stadfæstes.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [
        "www.skat.dk, SKM2012.412.LSR"
    ],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/03/2013"
        },
        {
            "displayName": "Accession",
            "displayValue": "W20120971425"
        },
        {
            "displayName": "Entydig dokumentidentifikation",
            "displayValue": "AN011454"
        },
        {
            "displayName": "Dato for indlæggelse",
            "displayValue": "23/03/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9714"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "25/04/2012"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "Skattemin.<br />Landsskatteretten, j. nr. 11-03317"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}