{
    "id": 72339,
    "title": "Cirkulære om foretagelse, opgørelse m.v. af valg til menighedsråd ",
    "documentTypeId": "140",
    "isSagsforlobPeriodValid": false,
    "shortName": "CIR nr 71 af 10/06/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om foretagelse, opgørelse m.v. af valg  \r\n\r\n til menighedsråd </H1>  \r\n\r\n<P></P>  \r\n\r\n<BR>  \r\n\r\n<P>(Til biskopperne) </P>  \r\n\r\n<P>I henhold til Kirkeministeriets bekendtgørelse af 15. juni 1987 skal der  \r\n\r\n tirsdag den 8. november 1988 afholdes ordinært valg til menighedsråd. </P>  \r\n\r\n<P>I cirkulære af 10. juni 1988 har Kirkeministeriet fastsat nærmere regler  \r\n\r\n om udarbejdelse af kirkelige valglister og valgkort. I medfør af §§ 18 og 24  \r\n\r\n i lov om valg til menighedsråd fastsættes herved følgende bestemmelser om  \r\n\r\n foretagelse, opgørelse m.v. af valget. </P>  \r\n\r\n<P>Valget ledes af en valgbestyrelse, der bistås af de øvrige  \r\n\r\n menighedsrådsmedlemmer og om fornødent af lønnet medhjælp. </P>  \r\n\r\n<P> <I>I. Forberedelse til valget</I>  </P>  \r\n\r\n<P>Valget foretages i et passende lokale i menighedsrådskredsen efter  \r\n\r\n menighedsrådets bestemmelse (menighedslokale, sognegård eller skolelokale).  \r\n\r\n</P>  \r\n\r\n<P>Bekendtgørelse om valget skal ske ved alle regelmæssige gudstjenester i  \r\n\r\n menighedsrådskredsen de to første søndage i september samt i de stedlige  \r\n\r\n dagblade eller lokalaviser i første halvdel af september måned.  \r\n\r\n Afstemningstiden skal i <I>alle</I> menighedsrådskredse være <I>fra kl. 9 til  \r\n\r\n kl. 20. </I></P>  \r\n\r\n<P> <I>II. Kandidatlister</I>  </P>  \r\n\r\n<P>Samtidig med bekendtgørelsen om tid og sted for valghandlingen indkalder  \r\n\r\n valgbestyrelsen kandidatlister. </P>  \r\n\r\n<P>I anmeldelsen af kandidatlisten skal det være angivet, om kandidaterne er  \r\n\r\n opstillet i prioriteret rækkefølge, eller om de er <I>sideordnet</I>  \r\n\r\n opstillet. </P>  \r\n\r\n<P>Også når kandidaterne er sideordnet opstillet, skal det af anmeldelsen  \r\n\r\n fremgå, om kandidaterne <I>på stemmesedlen</I> ønskes opført i en bestemt  \r\n\r\n rækkefølge, eller om de ønskes opført alfabetisk. </P>  \r\n\r\n<P>Er kandidaterne sideordnet opstillet, og indeholder listen navne på flere  \r\n\r\n kandidater end det antal medlemmer, der i alt skal vælges til menighedsrådet,  \r\n\r\n skal der endvidere af stillerne træffes bestemmelse om, hvilke af listens  \r\n\r\n kandidater, der skal være <I>medlemmer</I> af menighedsrådet, og hvem der  \r\n\r\n skal betragtes som først valgt, hvis afstemningen aflyses som følge af, at  \r\n\r\n der kun er indleveret denne ene kandidatliste til valget. </P>  \r\n\r\n<P>Til brug herfor er der fremstillet et bilag til den formular til  \r\n\r\n anmeldelse af kandidatlister, der er udarbejdet af Kirkeministeriet.  \r\n\r\n Formularen med bilag forhandles af Barfod &amp; I. Chr. Petersen,  \r\n\r\n Fabriksparken 56, 2600 Glostrup (tlf. 02 45 15 16), og af Landsforeningen af  \r\n\r\n Menighedsrådsmedlemmer, Vesterbro Torv 1-3, 8000 Århus C (tlf. 06 19 70 77).  \r\n\r\n</P>  \r\n\r\n<P>Valgbestyrelsen kan ikke afvise en rettidigt indleveret kandidatliste, der  \r\n\r\n er skrevet uden anvendelse af formular, hvis listen opfylder de nedenfor  \r\n\r\n anførte betingelser. </P>  \r\n\r\n<P>Ved indkaldelsen af kandidatlister må der gøres opmærksom på, </P>  \r\n\r\n<P> <I>at</I> kandidatlisterne tidligst kan indleveres til formanden for  \r\n\r\n valgbestyrelsen kl. 19 syv uger før valget, dvs. tidligst den 20. september  \r\n\r\n kl. 19, og senest skal være indleveret kl. 19 seks uger før valget, dvs.  \r\n\r\n<I>senest den 27. september kl. 19. </I></P>  \r\n\r\n<P> <I>at</I> kandidatlisterne skal indeholde oplysning om kandidaternes og  \r\n\r\n stillernes navn, bopæl og fødselsdato. </P>  \r\n\r\n<P> <I>at</I> en kandidatliste kan indeholde færre navne end det antal  \r\n\r\n medlemmer, der skal vælges (mindst 1 kandidat og 5 stillere), </P>  \r\n\r\n<P> <I>at</I> en kandidatliste højst må indeholde navne på indtil 6  \r\n\r\n kandidater flere end det antal medlemmer, der skal vælges til menighedsrådet  \r\n\r\n (dette antal må angives i bekendtgørelsen), og </P>  \r\n\r\n<P> <I>at</I> hver kandidatliste skal være underskrevet af mindst 5, højst 15  \r\n\r\n af menighedsrådskredsens vælgere som stillere. </P>  \r\n\r\n<P>Ingen kan være stiller for mere end een kandidatliste eller for en liste,  \r\n\r\n hvorpå den pågældende selv er opført som kandidat. Ingen kan opstilles som  \r\n\r\n kandidat på mere end een liste. </P>  \r\n\r\n<P>Intet navn må anføres på en kandidatliste uden vedkommendes samtykke, der  \r\n\r\n skal foreligge skriftligt for valgbestyrelsen. Endvidere skal anmeldelsen af  \r\n\r\n kandidatlisten indeholde oplysning om, hvem valgbestyrelsen kan rette  \r\n\r\n henvendelse til vedrørende listen. </P>  \r\n\r\n<P>Den, der indleverer kandidatlisten, har ret til på en medbragt genpart af  \r\n\r\n listen at få kvittering af valgbestyrelsens formand for, at listen er  \r\n\r\n indleveret, og hvornår dette er sket. </P>  \r\n\r\n<P>Er der truffet bestemmelse om, at to eller flere sogne eller  \r\n\r\n kirkedistrikter skal have fælles menighedsråd, må det oplyses, at der skal  \r\n\r\n indgives særskilt kandidatliste for hvert af de pågældende sogne eller  \r\n\r\n kirkedistrikter, da valget skal foretages selvstændigt og med særlige  \r\n\r\n kandidatlister for hvert af sognene eller distrikterne under ledelse af den  \r\n\r\n fælles valgbestyrelse, uanset at det drejer sig om et fælles menighedsråd,  \r\n\r\n jf. § 2, stk. 3, i lov om menighedsråd. </P>  \r\n\r\n<P>Valgbestyrelsen bør ved en kandidatlistes indlevering undersøge, om denne  \r\n\r\n er i overensstemmelse med de anførte regler. Kandidatlisterne vil kunne  \r\n\r\n indsendes til vedkommende folkeregister til prøvelse af, om de opførte  \r\n\r\n kandidater og stillere opfylder betingelserne for at deltage i  \r\n\r\n menighedsrådsvalg. Er en sognebåndsløser opført på en kandidatliste, må sådan  \r\n\r\n henvendelse om fornødent rettes til folkeregistret i den pågældendes  \r\n\r\n bopælskommune. </P>  \r\n\r\n<P>Valgbestyrelsen kan ikke undslå sig for at stille en kandidat til valg,  \r\n\r\n selv om den pågældende er straffet, da det er det nyvalgte menighedsråd, der  \r\n\r\n i sit første møde skal afgøre, om en kandidat på grund af straf har mistet  \r\n\r\n sin valgbarhed. Afgørelsen kan indbringes for Kirkeministeriet. </P>  \r\n\r\n<P>Valgbestyrelsen skal senest 5 uger før valgdagen, dvs. senest den 4.  \r\n\r\n oktober, give stillerne meddelelse om eventuelle mangler ved listen, således  \r\n\r\n at disse mangler kan afhjælpes indtil kl. 19 fire uger før valgdagen, dvs.  \r\n\r\n senest den 11. oktober kl. 19. </P>  \r\n\r\n<P>Når en kandidatliste er indgivet, kan stillerne og kandidaterne ikke  \r\n\r\n foretage <I>ændringer</I> i listen, selv om de er enige om det, ligesom  \r\n\r\n hverken kandidater eller stillere kan trække sig tilbage fra listen. </P>  \r\n\r\n<P> <I>Tilbagetagelse</I> af en indgiven kandidatliste kan derimod ske,  \r\n\r\n såfremt samtlige kandidater og stillere for listen skriftligt giver  \r\n\r\n valgbestyrelsen meddelelse herom, før listen bekendtgøres. </P>  \r\n\r\n<P>Den først indgivne liste betegnes som nr. 1, den anden som nr. 2 osv. </P>  \r\n\r\n<P>Indgives flere lister samtidig, sker nummereringen ved lodtrækning under  \r\n\r\n overværelse af et vidne fra hver af listerne. </P>  \r\n\r\n<P>Stillerne for en kandidatliste kan over for valgbestyrelsen anmelde en  \r\n\r\n listebetegnelse, som kandidatlisten skal betegnes med på stemmesedlerne.  \r\n\r\n Anmeldelse af en sådan listebetegnelse skal ske skriftligt samtidig med  \r\n\r\n kandidatlistens indlevering og skal være tiltrådt ved underskrift af samtlige  \r\n\r\n stillere og kandidater. </P>  \r\n\r\n<P>Formanden skal på forlangende give en samtidig fremlagt genpart af  \r\n\r\n kandidatlisten påtegning om, at originalen er rettidigt modtaget, samt om det  \r\n\r\n tildelte nummer og den anmeldte listebetegnelse. Kandidatlister må ikke være  \r\n\r\n betegnet på anden måde end med det nummer, listen har fået tildelt, og den  \r\n\r\n anmeldte listebetegnelse. Samtlige godkendte lister indføres i  \r\n\r\n menighedsrådets forhandlingsbog. </P>  \r\n\r\n<P>Såfremt flere kandidatlister indgives med samme listebetegnelse, tilkommer  \r\n\r\n listebetegnelsen den liste, der er indgivet først. Er listerne indgivet  \r\n\r\n samtidig, foretages der lodtrækning om listebetegnelsen. Stillerne for den  \r\n\r\n liste, der ved lodtrækningen ikke opnår den anmeldte listebetegnelse, har  \r\n\r\n adgang til sammen med de kandidater, der er opført på listen, at anmelde en  \r\n\r\n ny listebetegnelse senest den 11. oktober. </P>  \r\n\r\n<P>Kandidatlister kan anmeldes at ville støtte hinanden (listeforbund),.  \r\n\r\n anmeldelse herom skal ske skriftligt senest kl. 19 fire uger før valgdagen,  \r\n\r\n dvs. senest den 11. oktober kl. 19, og skal være tiltrådt ved underskrift af  \r\n\r\n samtlige kandidater på de lister, der indgår listeforbund. Anmeldelsen skal  \r\n\r\n endvidere være tiltrådt ved underskrift af de samme stillere, som har  \r\n\r\n underskrevet de pågældende kandidatlister. </P>  \r\n\r\n<P>Stillere og kandidater kan dog give skriftlig fuldmagt til en eller flere  \r\n\r\n stillere til at anmelde listeforbund. Fuldmagten vedlægges anmeldelsen. </P>  \r\n\r\n<P>Kandidatlisterne samt oplysning om anmeldte listeforbund skal bekendtgøres  \r\n\r\n senest 3 uger før valget dvs. senest den 18. oktober. Valgbestyrelsen træffer  \r\n\r\n bestemmelse om, hvorledes bekendtgørelsen skal ske, f.eks. ved opslag eller  \r\n\r\n bekendtgørelse i kirkebladet. Bekendtgørelsen bør såvidt muligt tillige ske i  \r\n\r\n de stedlige dagblade eller lokalaviser. </P>  \r\n\r\n<P>Er der ved udløbet af fristen for indgivelse af kandidatlister kun  \r\n\r\n indleveret een gyldig liste, må det bekendtgøres på den af valgbestyrelsen  \r\n\r\n bestemte måde, at afstemningen bortfalder. </P>  \r\n\r\n<P>Valgbestyrelsen bør i så fald opfordre stillerne til snarest muligt og  \r\n\r\n senest 2 uger efter valgdagen at indlevere en personlig stedfortræderliste.  \r\n\r\n På denne liste kan anføres en eller flere stedfortrædere for hver kandidat i  \r\n\r\n en bestemt angiven rækkefølge, ligesom samme person kan være stedfortræder  \r\n\r\n for flere kandidater. </P>  \r\n\r\n<P> <I>III. Stemmesedler - valglokaler</I>  </P>  \r\n\r\n<P>Er der indkommet flere gyldige kandidatlister, tilvejebringer  \r\n\r\n valgbestyrelsen de nødvendige stemmesedler. </P>  \r\n\r\n<P>Stemmesedlen skal i tydeligt tryk indeholde betegnelserne  \r\n\r\n &#187;kandidatliste nr. 1&#171; og eventuel listebetegnelse,  \r\n\r\n &#187;kandidatliste nr. 2&#171; og eventuel listebetegnelse osv. efter det  \r\n\r\n antal lister, der er godkendt. Betegnelsen af hver af listerne skal stå i  \r\n\r\n linje for sig. Adskilt fra listebetegnelsen ved en streg anføres under  \r\n\r\n hinanden i mindre tryk og indbyrdes adskilte ved en streg navnene på listens  \r\n\r\n kandidater i den rækkefølge, stillerne har bestemt. </P>  \r\n\r\n<P>Hvis kandidaterne er opstillet <I>i prioriteret rækkefølge,</I> skal der  \r\n\r\n umiddelbart til venstre for navnene (helt til venstre ved stemmesedlens kant)  \r\n\r\n anføres det <I>nummer</I> (arabertal), som kandidaten er opført med på  \r\n\r\n kandidatlisten, efterfulgt af et punktum. </P>  \r\n\r\n<P>Hvis kandidaterne er <I>sideordnet opstillet,</I> må der derimod  \r\n\r\n<I>ikke</I> anføres numre ud for kandidaterne. </P>  \r\n\r\n<P>Hvis der efter valgbestyrelsens skøn kan ske forveksling af kandidaternes  \r\n\r\n navne, skal der på stemmesedlen foruden navn trykkes en kortfattet betegnelse  \r\n\r\n på stilling eller bopæl for de kandidater, hvis navne kan forveksles. Såfremt  \r\n\r\n en kandidat er kendt under et kaldenavn, kan dette anføres på stemmesedlen i  \r\n\r\n en parentes efter hans borgerlige navn. Hver kandidatliste skal være adskilt  \r\n\r\n fra de øvrige lister ved en tyk streg. I øvrigt må intet andet end nummer og  \r\n\r\n listebetenelse være påført nogen stemmeseddel hverken ved tryk, ved skrift  \r\n\r\n eller på anden måde. Dog er det tilladt i stemmesedlens øverste højre hjørne  \r\n\r\n i småt tryk at anføre en betegnelse for menighedsrådskredsen og årstallet for  \r\n\r\n valget. </P>  \r\n\r\n<P>Stemmesedlerne skal ved knæk være til at sammenfolde, således at ingen ved  \r\n\r\n sedlernes aflevering kan se, hvorledes der er stemt. </P>  \r\n\r\n<P>Valgbestyrelsen skal sørge for, at der i valglokalet findes det nødvendige  \r\n\r\n antal stemmekasser, i hvilke stemmesedlerne skal nedlægges. Stemmekasserne  \r\n\r\n skal være til at aflåse og således indrettet, at ingen stemmeseddel kan  \r\n\r\n udtages, uden at kasserne åbnes. </P>  \r\n\r\n<P>I valglokalet skal der være opstillet afsondrede stemmerum. </P>  \r\n\r\n<P>Stemmekasser og stemmerum samt eventuelt andet materiel vil kunne lånes  \r\n\r\n hos kommunalbestyrelsen. </P>  \r\n\r\n<P> <I>IV. Afstemningen</I>  </P>  \r\n\r\n<P>Valghandlingen åbnes af valgbestyrelsens formand, der oplæser de godkendte  \r\n\r\n kandidatlister tillige med navnene på stillerne og meddeler nummer og  \r\n\r\n listebetegnelse for hver liste, samt mellem hvilke lister der eventuelt er  \r\n\r\n indgået listeforbund. Trykte eller tydeligt skrevne kandidatlister med  \r\n\r\n angivelse af stillernes navne og af eventuelle listeforbund samt - foroven på  \r\n\r\n listen - tydelig angivelse af nummer og listebetegnelse ophænges på passende  \r\n\r\n steder og i passende antal i eller uden for valglokalet. Uddeling af  \r\n\r\n valgpropaganda og ophængning af valgplakater må ikke finde sted på valgstedet  \r\n\r\n (afstemningslokalet, gange, trapper, gårdsplads m.v.). </P>  \r\n\r\n<P>Lederen af valget fordeler derefter valglisterne, stemmesedlerne og  \r\n\r\n stemmekasserne mellem valgbestyrelsens medlemmer og medhjælpere. </P>  \r\n\r\n<P>Inden den første stemmeseddel nedlægges i en stemmekasse, åbner  \r\n\r\n stemmemodtageren kassen og viser de tilstedeværende, at den er tom, hvorpå  \r\n\r\n den straks i de tilstedeværendes påsyn lukkes og aflåses. Nøglen afleveres  \r\n\r\n til valgbestyrelsens formand. </P>  \r\n\r\n<P>Stemmeafgivningen kan ordnes således: </P>  \r\n\r\n<P>Et af valgbestyrelsens medlemmer eller en af medhjælperne modtager  \r\n\r\n valgkort og afkrydser valglisten, mens en anden udleverer stemmesedlerne. En  \r\n\r\n tredje medhjælper har stemmekassen. </P>  \r\n\r\n<P>Vælgerne betjenes i den rækkefølge, hvori de møder. </P>  \r\n\r\n<P>De, der er optaget på valglisten, men ikke længere har bopæl i  \r\n\r\n menighedsrådskredsen eller ikke længere er medlem af folkekirken, har ikke  \r\n\r\n ret til at afgive stemme. </P>  \r\n\r\n<P>Besiddelse af et valgkort er ikke nogen betingelse for at afgive stemme,  \r\n\r\n hvis vælgeren på anden måde kan godtgøre sin identitet. </P>  \r\n\r\n<P>Når valglisteføreren har konstateret vælgerens identitet, afkrydser han  \r\n\r\n valglisten. Derpå udleveres en stemmeseddel til vælgeren. Stemmesedlen må  \r\n\r\n ikke være sammenfoldet. Efter at have modtaget stemmesedlen skal vælgeren  \r\n\r\n straks gå ind i stemmerummet, hvor ingen andre må være til stede.  \r\n\r\n Stemmeafgivningen sker ved at mærke stemmesedlen med et kryds enten ud for  \r\n\r\n listebetegnelsen eller ud for navnet på den kandidat, som ønskes valgt. Når  \r\n\r\n stemmesedlen er afkrydset, sammenfolder vælgeren stemmesedlen, således at  \r\n\r\n ingen kan se, hvorledes der er stemt, og nedlægger den i stemmekassen. Når en  \r\n\r\n vælger uforvarende er kommet til at afmærke sin stemmeseddel forkert eller  \r\n\r\n makulere den, skal der være adgang til - mod aflevering af den makulerede  \r\n\r\n stemmeseddel, der tages i forvaring af valgbestyrelsen - at få udleveret en  \r\n\r\n ny stemmeseddel. </P>  \r\n\r\n<P>Når der af blinde eller svagtsynede vælgere fremsættes ønske om bistand  \r\n\r\n til afstemningen, skal bistand ydes enten af en af vælgeren udpeget person  \r\n\r\n eller af en af valgbestyrelsen udpeget vælger. Vælgere, der på grund af  \r\n\r\n manglende førlighed ikke kan bevæge sig ind i stemmelokalet, vil kunne afgive  \r\n\r\n stemme umiddelbart uden for lokalet under overværelse af 2 personer, der  \r\n\r\n medvirker ved valget. </P>  \r\n\r\n<P>Den, der yder bistand, må ikke røbe, hvorledes vælgeren har stemt. </P>  \r\n\r\n<P>I samtlige menighedsrådskredse begynder afstemningen kl. 9 og fortsætter  \r\n\r\n til kl. 20. </P>  \r\n\r\n<P>Afstemningen slutter, når der efter kl. 20 ikke melder sig vælgere for at  \r\n\r\n afgive stemme, uanset at der gives opfordring hertil. </P>  \r\n\r\n<P>Når stemmeafgivningen er ophørt, underskriver hver valglistefører sin  \r\n\r\n valgliste. </P>  \r\n\r\n<P>De ikke udleverede stemmesedler og eventuelle ved ombytning  \r\n\r\n tilbageleverede stemmesedler, valglisterne, de modtagne valgkort og  \r\n\r\n stemmekasserne tages i forvaring af formanden, og stemmeoptællingen kan  \r\n\r\n begynde. </P>  \r\n\r\n<P> <I>V. Stemmeafgivning ved indsendelse af stemmeseddel</I>  </P>  \r\n\r\n<P>Berettigede til at stemme pr. brev er vælgere, der er forhindret i at møde  \r\n\r\n frem på afstemningsstedet i det tidsrum, afstemningen finder sted, nemlig:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) Vælgere, der opholder sig her i landet, kan afgive stemme på et  \r\n\r\n hvilket som helst folkeregister. </LI>  \r\n\r\n<LI>2) Vælgere, der er indlagt på offentlige eller private sygehuse eller  \r\n\r\n andre offentlige helbredelses- og plejeinstitutioner, kan afgive stemme på  \r\n\r\n sygehuset eller institutionen. En sådan afstemning kan endvidere finde sted  \r\n\r\n på private alderdomshjem og plejehjem, som har indgået aftale med en  \r\n\r\n kommunalbestyrelse om indlæggelse i henhold til den sociale lovgivning. </LI>  \r\n\r\n<LI>3) Vælgere, der bor i beskyttede boliger, der drives af en kommune, en  \r\n\r\n amtskommune eller en selvejende institution, som kommunalbestyrelsen har  \r\n\r\n indgået aftale med i henhold til den sociale lovgivning, kan afgive stemme på  \r\n\r\n institutionen. </LI>  \r\n\r\n<LI>4) Vælgere, der er indsat i en af kriminalforsorgens anstalter eller  \r\n\r\n arresthuse, kan afgive stemme på institutionen. </LI>  \r\n\r\n<LI>5) Vælgere, som har bopæl på afsides beliggende øer, der ikke udgør et  \r\n\r\n selvstændigt afstemningsområde, kan afgive stemme hos en valgberettiget  \r\n\r\n person, som menighedsrådet udpeger. </LI>  \r\n\r\n<LI>6) Søfolk på danske skibe i udenrigsfart og personer ansat ved  \r\n\r\n farvandsvæsenet kan stemme på vedkommende skib eller fyr. </LI>  \r\n\r\n<LI>7) Vælgere, der opholder sig her i landet, og som på grund af sygdom  \r\n\r\n eller manglende førlighed ikke vil kunne møde frem på afstemningsstedet på  \r\n\r\n valgdagen, kan afgive stemme i hjemmet. </LI>  \r\n\r\n</UL>  \r\n\r\n<P>Stemmeafgivning pr. brev kan finde sted de sidste 3 uger før valget, dog  \r\n\r\n senest 3. sidste hverdag før valgdagen, dvs. i tidsrummet fra tirsdag den 18.  \r\n\r\n oktober til og med fredag den 4. november 1988. </P>  \r\n\r\n<P>Det nødvendige stemmemateriale - stemmeseddel med dertil hørende blå  \r\n\r\n konvolut, følgebrev og omslag (grå konvolut) - tilvejebringes ved  \r\n\r\n Kirkeministeriets foranstaltning. </P>  \r\n\r\n<P>Man henviser i øvrigt til det særlige cirkulære om brevstemmeafgivning til  \r\n\r\n menighedsrådsvalg, idet bemærkes, at begæringsblanket til afstemning i  \r\n\r\n hjemmet skal rekvireres fra vedkommende folkeregister. </P>  \r\n\r\n<P>Menighedsrådet nummererer de modtagne omslag og opfører afsenderens navn  \r\n\r\n og bopæl samt tidspunktet for modtagelsen på en særlig fortegnelse. Omslagene  \r\n\r\n sendes uåbnede til valgbestyrelsen. </P>  \r\n\r\n<P>Omslaget skal være valgbestyrelsen eller valgstyrerne i hænde <I>inden</I>  \r\n\r\n afstemningens påbegyndelse. </P>  \r\n\r\n<P>Valgbestyrelsen (valgstyrerne) åbner de modtagne omslag inden  \r\n\r\n afstemningens påbegyndelse og undersøger i hvert enkelt tilfælde, om  \r\n\r\n afsenderen er opført på valglisten. I bekræftende fald afkrydses vælgerens  \r\n\r\n navn på valglisten. </P>  \r\n\r\n<P>Viser det sig, at den pågældende ikke er stemmeberettiget, eller oplyses  \r\n\r\n det, at han inden valgdagen er afgået ved døden, lægges den uåbnede konvolut  \r\n\r\n tillige med følgebrevet på ny ind i omslaget og kommer ikke i betragtning.  \r\n\r\n Det samme gælder, når omslaget indeholder andet eller mere end eet følgebrev  \r\n\r\n og een konvolut, eller der efter beskaffenheden af omslaget, følgebrevet  \r\n\r\n eller konvolutten er grund til at antage, at de ikke hører til de ved  \r\n\r\n Kirkeministeriets foranstaltning tilvejebragte, eller at der ved deres  \r\n\r\n udfyldning, attestation, underskrift eller indsendelse ikke er gået frem som  \r\n\r\n foreskrevet. </P>  \r\n\r\n<P>De konvolutter, som herefter kommer i betragtning, opbevares, hver enkelt  \r\n\r\n sammen med det tilhørende følgebrev og omslag, indtil afstemningen er  \r\n\r\n afsluttet. Konvolutterne nedlægges derefter i en stemmekasse og blandes med  \r\n\r\n de øvrige stemmesedler og åbnes først ved optællingen. </P>  \r\n\r\n<P>Omslag, som modtages af valgbestyrelsen (valgstyrerne) efter afstemningens  \r\n\r\n påbegyndelse, henlægges uåbnede og kommer ikke i betragtning. </P>  \r\n\r\n<P>En brevstemmeseddel er ugyldig, når det ikke med sikkerhed kan afgøres,  \r\n\r\n enten hvilken af kandidaterne eller hvilken liste vælgeren har villet give  \r\n\r\n sin stemme. </P>  \r\n\r\n<P>Søfolk, der sejler i udenrigsfart, har ret til at benytte de til brug ved  \r\n\r\n kommunale valg af Indenrigsministeriet tilvejebragte stemmesedler,  \r\n\r\n konvolutter og følgebreve m.v., når det ved påtegning på følgebrevet og  \r\n\r\n omslaget anføres, at stemmeafgivningen vedrører valg til menighedsråd. </P>  \r\n\r\n<P> <I>VI. Stemmeoptællingen</I>  </P>  \r\n\r\n<P>Optællingen foretages af valgbestyrelsen og er offentlig i det omfang  \r\n\r\n pladshensyn gør det muligt. </P>  \r\n\r\n<P>Optællingen sker på følgende måde: </P>  \r\n\r\n<P>Stemmesedlerne udtages af stemmekasserne, blandes og fordeles mellem  \r\n\r\n optællerne, der ordner dem således, at stemmesedler afgivet for samme  \r\n\r\n kandidatliste samles i bunker for sig. Derefter optælles, hvor mange stemmer,  \r\n\r\n der er afgivet for hver af de på stemmesedlerne opførte kandidatlister. En  \r\n\r\n stemmeseddel er afgivet for den liste, inden for hvis felt vælgeren har sat  \r\n\r\n kryds. En stemmeseddel anses for gyldig, selv om der på stemmesedlen er sat  \r\n\r\n to eller flere kryds, når blot disse kryds er anbragt inden for samme  \r\n\r\n kandidatlistes felt. En stemmeseddel, der er afkrydset udfor såvel  \r\n\r\n listebetegnelsen som eet kandidatnavn på samme liste, må anses for en gyldig  \r\n\r\n<I>personlig</I> stemme. Også stemmesedler, der er afmærket med et stort  \r\n\r\n kryds over hele kandidatlistens felt, er gyldige <I>(listestemmer). </I></P>  \r\n\r\n<P>Hvor der er tvivl om en stemmeseddels gyldighed, medregnes stemmesedlen  \r\n\r\n ikke i optællingen, men lægges foreløbig til side. </P>  \r\n\r\n<P>Valgbestyrelsen afgør derpå, om de tvivlsomme stemmesedler skal anses for  \r\n\r\n ugyldige eller ej. En stemmeseddel er ugyldig, </P>  \r\n\r\n<UL CLASS=PLAIN-LIST>  \r\n\r\n<LI>1) når beskaffenheden af stemmesedlen giver grund til at antage, at  \r\n\r\n stemmesedlen ikke er udleveret og afkrydset på valgstedet, </LI>  \r\n\r\n<LI>2) når det ikke med sikkerhed fremgår, hvilken liste vælgeren har villet  \r\n\r\n give sin stemme, </LI>  \r\n\r\n<LI>3) når der på stemmesedlen findes skrevet, tegnet eller på anden måde  \r\n\r\n anbragt noget, der kan give stemmesedlen et særpræg. </LI>  \r\n\r\n</UL>  \r\n\r\n<P> <I>VII. Opgørelse af valget</I>  </P>  \r\n\r\n<P CLASS=PUNKT> <B>1.</B> Mandatfordeling </P>  \r\n\r\n<P>Den endelige opgørelse af valget foretages af valgbestyrelsen enten samme  \r\n\r\n dag, som stemmeoptællingen har fundet sted, eller senest dagen efter. </P>  \r\n\r\n<P>Først bestemmes, hvor mange kandidater der skal vælges af hver  \r\n\r\n kandidatliste. Har listeforbund været anmeldt, sammenlægges stemmetallene for  \r\n\r\n de kandidatlister, der har indgået listeforbund. Det for hver kandidatlite  \r\n\r\n eller listeforbund afgivne stemmetal deles med 1, 2, 3 osv., indtil hvert  \r\n\r\n stemmetal er delt med et tal så stort som det antal mandater, der i det  \r\n\r\n højeste kan ventes at tilfalde vedkommende kandidatliste eller listeforbund.  \r\n\r\n Den største af de således fremkomne kvotienter giver den liste eller det  \r\n\r\n listeforbund, den er tilfaldet, ret til medlem nr. 1, den næststørste  \r\n\r\n kvotient giver den liste eller det listeforbund, den er tilfaldet, ret til  \r\n\r\n medlem nr. 2, og således fremdeles, indtil det antal medlemmer, der skal  \r\n\r\n vælges, er fordelt mellem de forskellige kandidatlister og listeforbund. Er  \r\n\r\n kvotienterne lige store, gør lodtrækning udslaget. Lodtrækningen foretages af  \r\n\r\n valgbestyrelsens formand i de tilstedeværendes påsyn. </P>  \r\n\r\n<P>Det antal mandater, der er tilfaldet et listeforbund, deles mellem de  \r\n\r\n kandidatlister, forbundet består af, ved benyttelse af samme fremgangsmåde.  \r\n\r\n</P>  \r\n\r\n<P>Til belysning af fremgangsmåden anføres følgende eksempler: </P>  \r\n\r\n<P> <I>Eksempel 1:</I>  </P>  \r\n\r\n<P>Der deltager i alt 4 kandidatlister i valget. Der er ikke indgået  \r\n\r\n listeforbund. Der skal vælges 9 kandidater. </P>  \r\n\r\n<P>Valgresultatet er følgende: </P>  \r\n\r\n<P>Liste 1: 255 stemmer </P>  \r\n\r\n<P>Liste 2: 172 stemmer </P>  \r\n\r\n<P>Liste 3: 100 stemmer </P>  \r\n\r\n<P>Liste 4: 180 stemmer </P>  \r\n\r\n<P>Mandatfordelingen foretages således: Liste 1 Liste 2 Liste 3 Liste 4 255  \r\n\r\n 172 100 180 </P>  \r\n\r\n<P>Divisor 1 255 (1) 172 (3) 100 (5) 180 (2) </P>  \r\n\r\n<P>Divisor 2 127 1/2 (4) 86 (7) 50 90 (6) </P>  \r\n\r\n<P>Divisor 3 85 (8) 571/3 33 1/3 60 </P>  \r\n\r\n<P>Divisor 4 63 3/4 (9) </P>  \r\n\r\n<P>Divisor 5 51 </P>  \r\n\r\n<P>Liste 1, 2, 3 og 4 får således valgt henholdsvis 4, 2, 1 og 2 kandidater.  \r\n\r\n</P>  \r\n\r\n<P> <I>Eksempel 2:</I>  </P>  \r\n\r\n<P>Der deltager i alt 4 kandidatlister i valget. Der er listeforbund mellem  \r\n\r\n listerne 3 og 4. Der skal vælges 9 kandidater, og stemmeoptællingen udviser  \r\n\r\n samme resultat som i eksempel 1. </P>  \r\n\r\n<P>Mandatfordelingen foretages således: Liste 1 Liste 2 Liste 3+4 </P>  \r\n\r\n<P>Divisor 1 255 (2) 172 (3) 280 (1) </P>  \r\n\r\n<P>Divisor 2 127 1/2 (5) 86 (7) 140 (4) </P>  \r\n\r\n<P>Divisor 3 85 (8) 57 1/3 93 1/3 (6) </P>  \r\n\r\n<P>Divisor 4 63 3/4 70 (9) </P>  \r\n\r\n<P>Divisor 5 51 56 </P>  \r\n\r\n<P>Liste 1 får i dette tilfælde kun 3 kandidater valgt, liste 2 får stadig 2,  \r\n\r\n medens listeforbundet mellem 3 og 4 opnår i alt 4 mandater, altså 1 mandat  \r\n\r\n mere, end listerne kunne opnå tilsammen uden listeforbund. De sidstnævnte 4  \r\n\r\n mandater fordeles mellem listerne 3 og 4 på tilsvarende måde: Liste 3 Liste 4  \r\n\r\n</P>  \r\n\r\n<P>Divisor 1 100 (2) 180 (1) </P>  \r\n\r\n<P>Divisor 2 50 90 (3) </P>  \r\n\r\n<P>Divisor 3 60 (4) </P>  \r\n\r\n<P>Divisor 4 45 </P>  \r\n\r\n<P>Liste 3 opnår således 1 kandidat valgt og liste 4 opnår 3 kandidater  \r\n\r\n valgt. </P>  \r\n\r\n<P CLASS=PUNKT> <B>2.</B> Udvælgelse af kandidater og stedfortrædere </P>  \r\n\r\n<P>Når det på denne måde er opgjort, hvor mange medlemmer der skal vælges på  \r\n\r\n hver kandidatliste, bestemmes det, hvilke af listens kandidater, der skal  \r\n\r\n erklæres for valgte. </P>  \r\n\r\n<P>Først optælles det, hvor mange stemmer hver enkelt kandidat har fået  \r\n\r\n (personlige stemmer), og hvor mange stemmer der i øvrigt er afgivet for  \r\n\r\n listen (listestemmer). </P>  \r\n\r\n<P>Er kandidaterne sideordnet opstillet, erklæres de kandidater, der har fået  \r\n\r\n flest <I>personlige</I> stemmer, for valgt i det antal, hvori der er  \r\n\r\n tilfaldet listen mandater og i rækkefølge efter størrelsen af de opnåede  \r\n\r\n personlige stemmer. I tilfælde af stemmelighed foretages lodtrækning ved  \r\n\r\n valgbestyrelsens foranstaltning. </P>  \r\n\r\n<P>Er kandidaterne opstillet <I>i prioriteret rækkefølge,</I> udregnes først  \r\n\r\n for hver kandidatliste det fordelingstal, der skal lægges til grund ved  \r\n\r\n kandidaternes udvælgelse af listen. Tallet udregnes ved at dividere antallet  \r\n\r\n af samtlige for kandidatlisten afgivne stemmer (personlige stemmer og  \r\n\r\n listestemmer tilsammen) med et tal, der er een større end det antal mandater,  \r\n\r\n der er tilfaldet listen. Det fremkomne tal forhøjes til det nærmeste hele tal  \r\n\r\n - også hvis det allerede er et helt tal - og det herefter fremkomne tal er  \r\n\r\n fordelingstallet for den pågældende kandidatliste. Har en liste således i alt  \r\n\r\n fået 447 stemmer og 5 mandater, divideres 5 + 1 op i 447, hvilket giver 74,5,  \r\n\r\n der forhøjet til nærmest følgende hele tal giver fordelingstallet 75. </P>  \r\n\r\n<P>Særskilt for hver kandidatliste fordeles listestemmerne til listens  \r\n\r\n kandidater på følgende måde: Til det antal personlige stemmer, som er opnået  \r\n\r\n af den kandidat, der er opført som nr. 1 på kandidatlisten, lægges så mange  \r\n\r\n listestemmer, at fordelingstallet nås. De listestemmer, der herefter bliver  \r\n\r\n tilovers, lægges derpå til de personlige stemmer, som nr. 2 på kandidatlisten  \r\n\r\n har opnået, indtil fordelingstallet nås, og på tilsvarende måde forholdes for  \r\n\r\n de øvrige kandidaters vedkommende, indtil samtlige listestemmer er fordelt.  \r\n\r\n Herefter erklæres de kandidater, der har opnået fordelingstallet enten ved  \r\n\r\n personlige stemmer alene eller ved tillæg af listestemmer for valgte <I>i den  \r\n\r\n rækkefølge, hvori de er opført på listen.</I> Opnås det ikke på denne måde at  \r\n\r\n få valgt hele det antal kandidater, der skal vælges, erklæres i rækkefølge  \r\n\r\n efter størrelsen af de opnåede stemmetal (personlige stemmer og listestemmer  \r\n\r\n tilsammen) så mange af listens øvrige kandidater for valgte, som endnu skal  \r\n\r\n vælges for listen. </P>  \r\n\r\n<P>Har to kandidater opnået samme stemmetal og kan kun een opnå valg,  \r\n\r\n erklæres den kandidat, der står først på kandidatlisten, for valgt. </P>  \r\n\r\n<P>Skal der for en kandidatliste vælges flere medlemmer end det antal  \r\n\r\n kandidater, der er opført på listen, overføres det eller de overskydende  \r\n\r\n mandater til den kandidatliste, som den udtømte liste har anmeldt  \r\n\r\n listeforbund med. Hvis den udtømte kandidatliste står i listeforbund med  \r\n\r\n flere kandidatlister, tilfalder mandatet den af disse lister, der ifølge den  \r\n\r\n foretagne fordeling er nærmest berettiget til at få mandat. Såfremt den  \r\n\r\n udtømte kandidatliste ikke står i listeforbund med andre lister, overføres  \r\n\r\n mandatet til den af de øvrige kandidatlister, der efter stemmetal har nærmest  \r\n\r\n krav på det. De ikke valgte kandidater betragtes som stedfortrædere for de  \r\n\r\n valgte på samme liste. Rækkefølgen blandt stedfortræderne bestemmes af det  \r\n\r\n antal personlige stemmer og listestemmer, den enkelte stedfortræder har fået.  \r\n\r\n Er der ikke afgivet personlige stemmer, er placeringen på listen afgørende.  \r\n\r\n Ved sideordnet opstilling skal der i så fald foretages lodtrækning. </P>  \r\n\r\n<P>Udvælgelsen af de valgte kandidater og bestemmelse af rækkefølgen af  \r\n\r\n stedfortræderne kan herefter foretages således: </P>  \r\n\r\n<P>På en kandidatliste med 10 kandidater er afgivet i alt 255 stemmer, der  \r\n\r\n fordeler sig med 210 personlige stemmer og 45 listestemmer. Listen har fået 4  \r\n\r\n mandater, og listens fordelingstal er 255 </P>  \r\n\r\n<PRE>  \r\n\r\n ---- = 51 forhøjet til 52.  \r\n\r\n 4+1  \r\n\r\n</PRE>  \r\n\r\n<P>De personlige stemmer samt fordelingen af listestemmerne er som anført  \r\n\r\n nedenfor. </P>  \r\n\r\n<P> <I>Eksempel 1</I> (Stillerne har bestemt, at kandidaterne er opstillet  \r\n\r\n<I>i prioriteret rækkefølge). </I></P>  \r\n\r\n<PRE>  \r\n\r\n Kandidater  Personlige  Listestemmer  Stemmer  Valgte  Stedfortrædere  \r\n\r\n             stemmer                   i alt    med nr. med nr.  \r\n\r\n 1. AA       21          31            52       nr. 1  \r\n\r\n 2. BB       22          14            36       nr. 4  \r\n\r\n 3. CC       6                         6                nr. 3  \r\n\r\n 4. DD       36                        36               nr. 1  \r\n\r\n 5. EE       1                         1                nr. 6  \r\n\r\n 6. FF       6                         6                nr. 4  \r\n\r\n 7. GG       39                        39       nr. 3  \r\n\r\n 8. HH       54                        54       nr. 2  \r\n\r\n 9. JJ       22                        22               nr. 2  \r\n\r\n 10. KK      3                         3                nr. 5  \r\n\r\n             210         45            255          4       6  \r\n\r\n</PRE>  \r\n\r\n<P> <I>Eksempel 2</I> (Stillerne har bestemt, at kandidaterne er opstillet  \r\n\r\n<I>sideordnet,</I> dvs. at kun de <I>personlige</I> stemmer medregnes ved  \r\n\r\n kandidatudvælgelsen). </P>  \r\n\r\n<PRE>  \r\n\r\n Kandidater    Personlige      Valgte            Stedfortrædere  \r\n\r\n               stemmer         med nr.           med nr.  \r\n\r\n AA            21                                nr. 2  \r\n\r\n BB            22              (evt. nr. 4) (* 1)(evt.nr. 1)(* 1)  \r\n\r\n CC            6                                 (nr. 3-4) (* 2)  \r\n\r\n DD            36              nr. 3  \r\n\r\n EE            1                                 nr. 6  \r\n\r\n FF            6                                 (nr. 3-4) (* 2)  \r\n\r\n GG            39              nr. 2  \r\n\r\n HH            54              nr. 1  \r\n\r\n JJ            22              (evt. nr. 4) (* 1)(evt.nr. 1) (* 1)  \r\n\r\n KK            3                                 nr. 5  \r\n\r\n               210             4                 6  \r\n\r\n</PRE>  \r\n\r\n<P>Når valget er endeligt opgjort, tilfører formanden for valgbestyrelsen  \r\n\r\n menighedsrådets forhandlingsbog oplysning om, hvorledes stemmerne fordelte  \r\n\r\n sig på de forskellige kandidatlister, i hvilken nummerorden mandaterne  \r\n\r\n tilfaldt disse, hvilket fordelingstal der blev lagt til grund for hver  \r\n\r\n kandidatliste, hvor mange personlige stemmer, der blev afgivet for  \r\n\r\n kandidaterne, hvorledes listestemmerne fordeltes på kandidaterne, hvilke  \r\n\r\n medlemmer, der blev erklæret valgt, samt det medlemsnummer, der tilfaldt  \r\n\r\n enhver af de valgte. Navnene på de kandidater, der ikke har opnået valg,  \r\n\r\n anføres i forhandlingsbogen, og den underskrives af hele valgbestyrelsen.  \r\n\r\n</P>  \r\n\r\n<P> <I>VIII. Opbevaring og kassation af valgmaterialet</I>  </P>  \r\n\r\n<P>Stemmesedlerne indpakkes og forsegles af valgbestyrelsen. De gyldige, de  \r\n\r\n ugyldige, de ombyttede og de ikke udleverede stemmessedler holdes hver for  \r\n\r\n sig i særskilte pakker med tydelig påskrift om deres indhold. Pakkerne  \r\n\r\n afgives til menighedsrådet, der opbevarer dem, indtil ankefristen er udløbet,  \r\n\r\n eller klage over valget endeligt er afgjort; derefter skal de tilintetgøres.  \r\n\r\n Valglister og valgkort skal af valgbestyrelsen afleveres til folkeregistret  \r\n\r\n inden udgangen af november måned. </P>  \r\n\r\n<P>Folkeregistret udsteder kvittering for modtagelsen af materialet og  \r\n\r\n foranlediger det derefter makuleret. </P>  \r\n\r\n<P>Kvitteringen fra folkeregistret vedlægges menighedsrådets forhandlingsbog.  \r\n\r\n</P>  \r\n\r\n<P> <I>IX. Valgklage - indberetning om valget</I>  </P>  \r\n\r\n<P>Valgbestyrelsen underretter de valgte om valget. Samtidig oplyses, at  \r\n\r\n eventuel klage over valgets gyldighed senest ugedagen efter valget må  \r\n\r\n indsendes til provsten, der indhenter valgbestyrelsens erklæring og derefter  \r\n\r\n tilstiller biskoppen sagen til afgørelse. Biskoppens afgørelse kan både af  \r\n\r\n valgbestyrelsen og klageren indbringes for kirkeministeren. </P>  \r\n\r\n<P>Udskrift af forhandlingsbogen, affattet på de af ministeriet autoriserede  \r\n\r\n skemaer, udfærdiges i 2 eksemplarer. Den ene udskrift indsendes snarest  \r\n\r\n muligt af valgbestyrelsens formand gennem provsten til biskoppen, der  \r\n\r\n opbevarer den i bispearkivet. Den anden udskrift opbevares i menighedsrådets  \r\n\r\n arkiv. Der findes to typer af autoriserede skemaer, et til benyttelse i  \r\n\r\n tilfælde, hvor afstemning finder sted, og et andet til brug hvor der kun er  \r\n\r\n indleveret een kandidatliste, således at afstemning bortfalder. Skemaerne kan  \r\n\r\n rekvireres fra bispekontoret. </P>  \r\n\r\n<P> <I>X. Udgifter ved valget</I>  </P>  \r\n\r\n<P>Udgifter i anledning af valget, herunder til valglokale, materiel til brug  \r\n\r\n ved stemmeafgivningen, tryksager, fornøden medhjælp til valgbestyrelsen m.v.  \r\n\r\n afholdes af kirkekassen. </P>  \r\n\r\n<P>Der tilkommer de på valgdagen medvirkende et vederlag, der maksimalt kan  \r\n\r\n fastsættes til 560 kr., svarende til vederlaget ved kommunale valg. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kirkeministeriet, den 10. juni 1988 </I>  \r\n\r\n</P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E. B. </P>  \r\n\r\n<P CLASS=UNDERSKREVET-AF ALIGN=CENTER>ASGER JØRGENSEN </P>  \r\n\r\n<P CLASS=MINISTER ALIGN=RIGHT>/Erik Andersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Det afgøres ved <I>lodtrækning</I> mellem kandidaterne BB og JJ,  \r\n\r\n hvem af dem der skal være medlem nr. 4 og hvem af dem stedfortræder nr. 1.  \r\n\r\n</P>  \r\n\r\n<P>(* 2) Det afgøres ved <I>lodtrækning</I> mellem kandidaterne CC og FF,  \r\n\r\n hvem af dem der skal være stedfortræder nr. 3 og hvem af dem stedfortræder  \r\n\r\n nr. 4. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/07/1988"
        },
        {
            "displayName": "Accession",
            "displayValue": "C19880007109"
        },
        {
            "displayName": "Entydig dokumentidentifikation",
            "displayValue": "CM031532"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "27/01/2000"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "71"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "10/06/1988"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Kirkemin. j.nr. 7220"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}