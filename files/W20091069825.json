{
    "id": 152986,
    "title": "Ankestyrelsens principafgørelse 159-09 om kontanthjælp - sygdom - uddannelse - ugentligt timetal",
    "documentTypeId": "240",
    "isSagsforlobPeriodValid": true,
    "shortName": "KEN nr 10698 af 03/08/2009",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 159-09 om kontanthjælp - sygdom - uddannelse - ugentligt timetal</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Hovedreglen om, at der ikke kan ydes hjælp til personer under uddannelse, er fraveget ved bekendtgørelse om uddannelsessøgendes ret til kontanthjælp i særlige tilfælde.</p>\r\n   <p class=\"TekstGenerel\">Det var derfor muligt for en kvinde at modtage kontanthjælp samtidig med, at hun deltog i HF-enkeltfagsundervisning under 23 timer om ugen.</p>\r\n   <p class=\"TekstGenerel\">Kvinden havde på grund af sygdom nedsat sin tilmelding på uddannelsesstedet til 12 timer ugentligt, hvilket betød, at hendes SU var ophørt.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 1460 af 12. december 2007 - § 12, stk. 1, 2. pkt.</p>\r\n<p>\r\n   <span class=\"Bold\">Bekendtgørelser:</span>\r\n</p>\r\n<p>Beskæftigelsesministeriets bekendtgørelse nr. 1282 af 14. december 2004 om uddannelsessøgendes ret til kontanthjælp og starthjælp efter lov om aktiv socialpolitik i særlige tilfælde - § 2, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kvinde søgte kommunen om hjælp til forsørgelse. Kvindens SU var ophørt, da hun på grund af sygdom ikke var i stand til at følge undervisningen (HF) i nogle af fagene. Hun var dog fortsat tilmeldt uddannelsen og ønskede at færdiggøresin HF-eksamen, da hun kun manglede 3 fag.</p>\r\n<p>Kommunen meddelte, at hun ikke var omfattet af reglerne om kontanthjælp til personer under uddannelse.</p>\r\n<p>Beskæftigelsesankenævnet hjemviste sagen til kommunens vurdering af, om hun havde mulighed for at modtage kontanthjælp eller eventuelt revalideringshjælp i forbindelse med den uddannelse, hun var påbegyndt, eller om der var mulighed for andre tilbud efter lov om en aktiv beskæftigelsesindsats.</p>\r\n<p>Nævnet fandt som kommunen, at hun ikke var omfattet af § 1, stk. 1, nr. 1, i Beskæftigelsesministeriets bekendtgørelse nr. 1282 af 14. december 2004 om uddannelsessøgendes ret til kontanthjælp efter lov om aktiv socialpolitik i særlige tilfælde.</p>\r\n<p>Nævnet lagde vægt på, at hendes timetal var så begrænset, at hun ikke var berettiget til SU.</p>\r\n<p>Nævnet fandt imidlertid, at den sygdom, som hun havde fået diagnosticeret, betød, at hun ikke umiddelbart kunne stå til rådighed for arbejdsmarkedet, jf. aktivlovens 13, stk. 5, jf. stk. 4, nr. 2.</p>\r\n<p>I klagen blev det på kvindens vegne kritiseret, at hun med en diagnose, der forhindrede hende i at tage uddannelse eller arbejde på ordinære vilkår, gik uden forsørgelse i næsten et helt år. Der blev spurgt til, hvorfor det fra kommunens side ikke havde været undersøgt, om der kunne gives hjælp efter L 196, der omhandler støtte til unge med særlige behov.</p>\r\n<p>Nævnet fastholdt afgørelsen ved genvurdering af sagen.</p>\r\n<p>Nævnet anmodede dog Ankestyrelsen om at optage sagen til principiel behandling, da der i nævnets sekretariat havde været en del usikkerhed om rækkevidden af § 1, stk. 1, nr. 1, i Beskæftigelsesministeriets bekendtgørelse nr. 1282 af 14. december 2004.</p>\r\n<p>Ankestyrelsen havde den 16. juni 2009 kontaktet uddannelsesstedet, der havde oplyst, at kvinden på ansøgningstidspunktet deltog i 12 ugentlige undervisningstimer.</p>\r\n<p>Sagen blev behandlet i principielt møde med henblik på afklaring af rækkevidden af § 1, stk. 1, nr. 1, i Beskæftigelsesministeriets bekendtgørelse nr. 1282 af 14. december 2004 om uddannelsessøgendes ret til kontanthjælp og starthjælp efter lov om aktiv socialpolitik i særlige tilfælde.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Kvinden havde ret til kontanthjælp.</p>\r\n<p>Det betød, at kommunen skulle efterbetale kontanthjælp til hende for den periode, hvor hun opfyldte betingelserne for at modtage kontanthjælp.</p>\r\n<p>Ankestyrelsens Beskæftigelsesudvalg ændrede således afgørelsen fra beskæftigelsesankenævnet.</p>\r\n<p>Udvalget vurderede, at kvinden opfyldte betingelserne for ret til kontanthjælp, da hun på grund af sygdom nedsatte sin tilmelding på uddannelsesstedet til 12 timer ugentligt, og hendes SU dermed ophørte.</p>\r\n<p>Hun havde herved været udsat for ændringer i sine forhold i form af sygdom, som havde bevirket, at hun ikke havde mulighed for at skaffe det nødvendige til sin forsørgelse.</p>\r\n<p>Hovedreglen om, at der ikke kunne ydes hjælp til personer under uddannelse, var fraveget ved bekendtgørelse om uddannelsessøgendes ret til kontanthjælp i særlige tilfælde.</p>\r\n<p>I medfør af denne bekendtgørelse vardet muligt at modtage kontanthjælp samtidig med deltagelse i blandt andet HF-enkeltfagsundervisning under 23 timer om ugen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 30. august 2013, da den er erstattet af principafgørelse 104-13."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20091069825"
        },
        {
            "displayName": "Entydig dokumentidentifikation",
            "displayValue": "BS005790"
        },
        {
            "displayName": "Dato for indlæggelse",
            "displayValue": "13/03/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10698"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "03/08/2009"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000063-09"
        },
        {
            "displayName": "Stikord",
            "displayValue": "159-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}