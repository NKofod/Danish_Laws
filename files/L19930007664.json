{
    "id": 71436,
    "title": "Bekendtgørelse af overenskomst af 28. august 1990 med Bhutan om bistandssamarbejde ",
    "documentTypeId": "220",
    "isSagsforlobPeriodValid": false,
    "shortName": "BKI nr 76 af 16/09/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 28. august  \r\n\r\n 1990 med Bhutan om bistandssamarbejde </H1>  \r\n\r\n<P></P>  \r\n\r\n<BR>  \r\n\r\n<P>Den 28. august 1990 undertegnedes i Thimphu følgende overenskomst om </P>  \r\n\r\n<P>bistandssamarbejde: </P>  \r\n\r\n<P> <B>OVERENSKOMST OM GENERELLE BETINGELSER OG PROCEDURER FOR </B></P>  \r\n\r\n<P>BISTANDSSAMARBEJDE MELLEM KONGERIGET DANMARKS REGERING OG KONGERIGET </P>  \r\n\r\n<P>BHUTANS REGERING </P>  \r\n\r\n<P> <I>Præambel</I>  </P>  \r\n\r\n<P>Kongeriget Danmarks regering (i det følgende benævnt Danmark) og  \r\n\r\n Kongeriget Bhutans regering (i det følgende benævnt Bhutan), som ønsker at  \r\n\r\n samarbejde om at fremme Bhutans økonomiske og sociale udvikling, har indgået  \r\n\r\n følgende overenskomst: </P>  \r\n\r\n<P>Artikel I </P>  \r\n\r\n<P> <I>Parternes forpligtelser</I>  </P>  \r\n\r\n<P CLASS=PUNKT> <B>1.</B> Danmark stiller materielle ressourcer, finansiel og  \r\n\r\n teknisk støtte samt uddannelsesmuligheder til rådighed for Bhutan. Bhutan  \r\n\r\n sikrer den effektive anvendelse af nævnte støtte og uddannelsesmuligheder.  \r\n\r\n</P>  \r\n\r\n<P CLASS=PUNKT> <B>2.</B> De særlige betingelser og procedurer, indbefattet  \r\n\r\n de to parters finansielle og andre forpligtelser med hensyn til særskilte  \r\n\r\n projekter, programmer og andre fælles aktiviteter under denne overenskomst (i  \r\n\r\n det følgende benævnt projekter), træffer parterne i hvert enkelt tilfælde  \r\n\r\n beslutning om i særlige overenskomster med tydelig henvisning til denne  \r\n\r\n overenskomst. </P>  \r\n\r\n<P CLASS=PUNKT> <B>3.</B> Opstår der uoverensstemmelse mellem denne  \r\n\r\n overenskomst og de specifikke overenskomster, står de sidstnævnte ved magt.  \r\n\r\n</P>  \r\n\r\n<P CLASS=PUNKT> <B>4.</B> Ved implementeringen af denne overenskomst er  \r\n\r\n Udenrigsministeriet ved afdelingen for internationalt udviklingssamarbejde  \r\n\r\n (Danida) kompetent til at repræsentere Danmark, og det bhutanske  \r\n\r\n udenrigsministerium er kompetent til at repræsentere Bhutan (i det følgende  \r\n\r\n benævnt de kompetente myndigheder). </P>  \r\n\r\n<P>Artikel II </P>  \r\n\r\n<P> <I>Udøvende institutioner</I>  </P>  \r\n\r\n<P CLASS=PUNKT> <B>1.</B> I forbindelse med denne overenskomst betyder  \r\n\r\n udtrykket &#187;udøvende institutioner&#171; enhver offentlig myndighed og  \r\n\r\n offentlig eller privat sammenslutning såvel som enhver organisation hvad  \r\n\r\n enten offentlig eller privat, der er anerkendt af de to regeringer og  \r\n\r\n kontraheret af Danmark til at implementere de særlige overenskomster, der  \r\n\r\n henvises til i ovenstående artikel I, stk. 2. </P>  \r\n\r\n<P CLASS=PUNKT> <B>2.</B> Hvor intet andet er vedtaget i de specifikke  \r\n\r\n overenskomster, betaler Danmark de udøvende institutioners honorarer og  \r\n\r\n omkostninger i overensstemmelse med Danidas regler og forskrifter fraregnet  \r\n\r\n de omkostninger, der dækkes af Bhutan, som betinget i nedennævnte stk. 3.  \r\n\r\n</P>  \r\n\r\n<P CLASS=PUNKT> <B>3.</B> Bhutan foranstalter følgende med hensyn til de  \r\n\r\n udsendte udøvende institutioner: </P>  \r\n\r\n<UL CLASS=PLAIN-LIST>  \r\n\r\n<LI>a) udsteder dem vederlagsfrit og uden utilbørlig forsinkelse alle de  \r\n\r\n nødvendige tilladelser og autorisationer; </LI>  \r\n\r\n<LI>b) fritager dem for indkomstskat eller andre direkte skatter eller  \r\n\r\n afgifter af indtægter, der tilgår dem fra midler uden for Bhutan for  \r\n\r\n tjenesteydelser i Bhutan i henhold til denne overenskomst; </LI>  \r\n\r\n<LI>c) fritager dem for enhver afgiftspligt, som de bhutanske myndigheder  \r\n\r\n kræver af privatpersoner eller sammenslutninger; </LI>  \r\n\r\n<LI>d) fritager midler overført til Bhutan af de udsendte udøvende  \r\n\r\n institutioner til implementeringen af aktiviteter i henhold til denne  \r\n\r\n overenskomst for valutakontrol og letter veksling og eksport af sådanne  \r\n\r\n midler såvel som oprettelsen af bankkonti; og </LI>  \r\n\r\n<LI>e) fritager dem for faglige registrerings- og licenskrav. </LI>  \r\n\r\n</UL>  \r\n\r\n<P>Artikel III </P>  \r\n\r\n<P> <I>Personel</I>  </P>  \r\n\r\n<P CLASS=PUNKT> <B>1.</B> Teknisk støtte stillet til rådighed efter anmodning  \r\n\r\n fra Bhutan i henhold til denne overenskomst kan være i form af teknisk  \r\n\r\n personel (kortvarige eller langvarige opgaver) ansat af Danida eller de  \r\n\r\n udøvende institutioner, som der henvises til i ovennævnte artikel II, stk. 1.  \r\n\r\n Tilvejebringelsen af ovennævnte personels (i det følgende benævnte personel)  \r\n\r\n ydelser er betinget af tilgængeligheden af egnede, kvalificerede og erfarne  \r\n\r\n personer på det rette tidspunkt. </P>  \r\n\r\n<P CLASS=PUNKT> <B>2.</B> De kompetente bhutanske myndigheder for hvert  \r\n\r\n projekt tilstiller i hvert enkelt tilfælde Danida en fuldstændig  \r\n\r\n stillingsbeskrivelse for det ønskede personel med angivelse af stillingens  \r\n\r\n opgaver samt væsentlige og ønskede kvalifikationer hos ansøgeren. Det skal af  \r\n\r\n stillingsbeskrivelsen klart fremgå, hvorvidt personellet skal påtage sig  \r\n\r\n udøvende ansvar. </P>  \r\n\r\n<P CLASS=PUNKT> <B>3.</B> Danida giver Bhutans kompetente myndigheder for  \r\n\r\n hvert projekt alle de til vurdering af ansøgerne til ovennævnte stillinger  \r\n\r\n nødvendige oplysninger, herunder oplysninger om uddannelse og tidligere  \r\n\r\n faglig erfaring. </P>  \r\n\r\n<P CLASS=PUNKT> <B>4.</B> Bhutans kompetente myndigheder for hvert projekt og  \r\n\r\n Danida træffer i fællesskab beslutning om, i hvilket omfang  \r\n\r\n &#187;counterparts&#171; skal udpeges af Bhutans regering for det personel,  \r\n\r\n der stilles til rådighed, eller andre foranstaltninger, om hvilke der skal  \r\n\r\n træffes indbyrdes aftale for at nå de tilsigtede mål. </P>  \r\n\r\n<P CLASS=PUNKT> <B>5.</B> Personellet skal under sin tjeneste være undergivet  \r\n\r\n Bhutans love og instrukser fra de administrative myndigheder i det område,  \r\n\r\n hvor det er stationeret, der ikke er uforenelige med denne overenskomsts  \r\n\r\n bestemmelser. </P>  \r\n\r\n<P CLASS=PUNKT> <B>6.</B> Bhutan sikrer, at det udsendte personel og disses  \r\n\r\n ægtefæller og pårørende nyder lovens fulde beskyttelse og sikrer yderligere,  \r\n\r\n at dette personel og disses ægtefæller og pårørende altid behandles på en  \r\n\r\n måde, der ikke er mindre fordelagtig, end den som ydes til personel udsendt  \r\n\r\n til Bhutan fra andre lande eller internationale organisationer. Såfremt  \r\n\r\n sådant udsendt personel fra Danmark eller disses ægtefæller eller pårørende  \r\n\r\n arresteres, eller der rejses straffesag mod dem, skal den kongelige danske  \r\n\r\n ambassade omgående underrettes og have ret til at besøge enhver tilbageholdt  \r\n\r\n eller arresteret person. En sådan person skal have ret til at lade sig  \r\n\r\n repræsentere af en advokat udpeget af ambassaden eller personen selv. </P>  \r\n\r\n<P CLASS=PUNKT> <B>7.</B> Bhutan er ansvarlig for det udsendte personels og  \r\n\r\n disses ægtefællers og pårørendes sikkerhed. I tilfælde af kriser, som berører  \r\n\r\n sikkerheden for udlændinge i Bhutan, skal Bhutan yde det udsendte personel og  \r\n\r\n disses ægtefæller og pårørende de samme hjemsendelsesbetingelser, som ydes  \r\n\r\n til diplomatisk personel med tjenestested i Bhutan. </P>  \r\n\r\n<P CLASS=PUNKT> <B>8.</B> Opstår en situation, som refereret under pkt. 7,  \r\n\r\n skal de to regeringer konsultere hinanden og handle i tæt samarbejde for at  \r\n\r\n minimere risikoen og skaden for det udsendte personel og disses ægtefæller og  \r\n\r\n pårørende eller skade på deres personlige ejendele, samt skade på materiel,  \r\n\r\n udstyr og biler, som har været brugt i forbindelse med gennemførelsen af  \r\n\r\n projekterne under denne overenskomst. </P>  \r\n\r\n<P CLASS=PUNKT> <B>9.</B> Udsendt personel, som agerer i overensstemmelse med  \r\n\r\n instrukser udstedt af den kongelige danske ambassade i anledning af en krise,  \r\n\r\n eller som tager sådanne forholdsregler, som forholdene tilsiger, og derved  \r\n\r\n bliver forhindret i at møde på arbejde, vil ikke kunne anklages for  \r\n\r\n pligtforsømmelse under den relevante kontrakt. </P>  \r\n\r\n<P CLASS=PUNKT> <B>10.</B> Bhutan har ret til at anmode om hjemkaldelse af  \r\n\r\n enhver blandt personellet, hvis arbejde eller adfærd er utilfredsstillende;  \r\n\r\n før udøvelsen af denne ret forpligter Bhutan sig til at rådføre sig med  \r\n\r\n Danmark. </P>  \r\n\r\n<P CLASS=PUNKT> <B>11.</B> Danmark har ret til når som helst at hjemkalde  \r\n\r\n enhver blandt personellet. Før udøvelsen af denne ret skal Danmark rådføre  \r\n\r\n sig med Bhutan herom samt om foranstaltninger til sikring af hurtig  \r\n\r\n erstatning af sådant personel, hvis Bhutan ønsker dette, med mindre  \r\n\r\n usædvanlige omstændigheder kræver at vedkommende hjemkaldes øjeblikkeligt.  \r\n\r\n</P>  \r\n\r\n<P CLASS=PUNKT> <B>12.</B> Efter aftale mellem de kompetente myndigheder kan  \r\n\r\n personellet i en tjenesteperiode forflyttes fra en stilling til en anden.  \r\n\r\n</P>  \r\n\r\n<P CLASS=PUNKT> <B>13.</B> Danmark betaler løn, gebyrer og omkostninger  \r\n\r\n vedrørende personellet i henhold til Danida's regler, bortset fra  \r\n\r\n omkostninger stipuleret under pkt. 15. </P>  \r\n\r\n<P CLASS=PUNKT> <B>14.</B> Danmark betaler husleje for passende bolig for det  \r\n\r\n udsendte personel og disses ægtefæller og pårørende. (Vand- telefon og  \r\n\r\n elektricitetsafgifter vedrørende boligen afholdes af personellet.) Bhutan  \r\n\r\n forpligter sig til at være behjælpelig med at finde passende bolig. </P>  \r\n\r\n<P CLASS=PUNKT> <B>15.</B> Vedrørende personellet vil Bhutan: </P>  \r\n\r\n<UL CLASS=PLAIN-LIST>  \r\n\r\n<LI>a) gratis stille land, bygninger o.lign., som må anses for nødvendige for  \r\n\r\n projektets gennemførelse, til rådighed; </LI>  \r\n\r\n<LI>b) skaffe lokal hjælp til personellets arbejde, herunder passende kontor-  \r\n\r\n og/eller andre faciliteter med normalt udstyr, sekretærbistand og  \r\n\r\n tjenesterejser og anden nødvendig bistand og afholde udgifterne hertil, samt  \r\n\r\n yde fritagelse for betaling af tjenstlige porto- og  \r\n\r\n telekommunikationsudgifter; </LI>  \r\n\r\n<LI>c) godkende ferie, fravær på grund af sygdom og barselsorlov i  \r\n\r\n overensstemmelse med de respektive ansættelseskontrakter. </LI>  \r\n\r\n</UL>  \r\n\r\n<P CLASS=PUNKT> <B>16.</B> Bhutan forpligter sig til, at det udsendte  \r\n\r\n personel og disses ægtefæller og pårørende: </P>  \r\n\r\n<UL CLASS=PLAIN-LIST>  \r\n\r\n<LI>a) er fritaget for værnepligt og andre militære pligter; </LI>  \r\n\r\n<LI>b) har tilladelse til at åbne bankkonti, er undtaget fra restriktioner  \r\n\r\n for fremmed valuta indført til Bhutan, og til at veksle og udføre sådanne  \r\n\r\n midler samt provenu af salg af importerede personlige ejendele, som er solgt  \r\n\r\n i overensstemmelse med reglerne i stk. 17 og 18. </LI>  \r\n\r\n<LI>c) er fritaget for faglig registrering og licensbestemmelser. </LI>  \r\n\r\n</UL>  \r\n\r\n<P CLASS=PUNKT> <B>17.</B> Bhutan sørger for, at det udsendte personel og  \r\n\r\n disses ægtefæller og pårørende fritages for: </P>  \r\n\r\n<UL CLASS=PLAIN-LIST>  \r\n\r\n<LI>a) personlige indkomstskatter og andre direkte afgifter, inklusive bidrag  \r\n\r\n til sociale ordninger af indtægter, som de modtager fra danske kilder for  \r\n\r\n deres tjeneste i Bhutan under denne overenskomst; </LI>  \r\n\r\n<LI>b) pligten til at oplyse de bhutanske myndigheder om skatteforhold og  \r\n\r\n finansielle forhold, som kræves af bhutanske borgere eller fremmede  \r\n\r\n fastboende i Bhutan, vedrørende indtægter som ovenfor anført; </LI>  \r\n\r\n<LI>c) alle afgifter og skatter af indførsel og udførsel af nyt såvel som  \r\n\r\n brugt indbo og personlige effekter, inkluderet et motorkøretøj, som  \r\n\r\n personellet og disses ægtefæller og pårørende indfører til eget brug, eller  \r\n\r\n har indkøbt fra frilager i Bhutan inden 6 måneder efter deres ankomst, under  \r\n\r\n forudsætning af at disse genstande genudføres ved tjenestetidens ophør, eller  \r\n\r\n at der betales skat og afgifter, hvis de sælges lokalt, bortset fra salg til  \r\n\r\n personer der nyder samme privilegier. Personellet har også adgang til at  \r\n\r\n benytte de afgiftsfri faciliteter i Thimphu. Udtrykket &#187;indbo og  \r\n\r\n personlige effekter&#171; omfatter bl.a. for hver husstand: </LI>  \r\n\r\n</UL>  \r\n\r\n<P>- et komfur, mikrobølgeovn, køleskab, dybfryser, opvaskemaskine og en  \r\n\r\n universel køkkenmaskine, </P>  \r\n\r\n<P>- en vaskemaskine, tørretumbler, støvsuger og symaskine, </P>  \r\n\r\n<P>- to radioer, en båndoptager og en plade/CD spiller, </P>  \r\n\r\n<P>- et TV-video sæt, film- og videokamera og andet fotografisk udstyr, </P>  \r\n\r\n<P>- en air conditioner for hvert familiemedlem, dog mindst to per husstand,  \r\n\r\n</P>  \r\n\r\n<P>- en skrivemaskine, </P>  \r\n\r\n<P>- mindre elektriske apparater, </P>  \r\n\r\n<P>- sportsudstyr og musikinstrumenter, </P>  \r\n\r\n<P>- møbler, </P>  \r\n\r\n<P>- en komplet personlig computer, </P>  \r\n\r\n<P>- personligt fagligt udstyr i rimeligt omfang, </P>  \r\n\r\n<P>- en vandpumpe. </P>  \r\n\r\n<P CLASS=PUNKT> <B>18.</B> I tilfælde af at et motorkøretøj, som anført  \r\n\r\n ovenfor, bliver beskadiget i en sådan grad, at det ikke vil kunne betale sig  \r\n\r\n at reparere det, eller på anden måde går tabt uden det udsendte personel  \r\n\r\n eller disses ægtefæller og pårørende er skyld deri, skal fritagelserne omtalt  \r\n\r\n i ovenstående stk. gælde for import eller køb af et nyt motorkøretøj uden  \r\n\r\n hensyn til tidsfrist. Endvidere skal Bhutan tillade told- og afgiftsfri  \r\n\r\n indførsel af et motorkøretøj fem år efter personellets første indrejse i  \r\n\r\n Bhutan, hvis kontraktperioden er blevet forlænget til fire år eller mere.  \r\n\r\n</P>  \r\n\r\n<P CLASS=PUNKT> <B>19.</B> Det udsendte personel og disses ægtefæller og  \r\n\r\n pårørende er berettiget til i rimeligt omfang at importere varer til eget  \r\n\r\n personligt forbrug, så som madvarer, beklædning, toiletsager, medicin og  \r\n\r\n reservedele til personlige effekter. Importen, som er told- og  \r\n\r\n afgiftspligtig, kan finde sted under hele tjenesteperioden i Bhutan. </P>  \r\n\r\n<P CLASS=PUNKT> <B>20.</B> Bhutan skal uden unødig forsinkelse udstede frit  \r\n\r\n visum til flere ind- og udrejser for det udsendte personel og disses  \r\n\r\n ægtefæller og pårørende, såvel som opholdstilladelse, arbejdstilladelse og  \r\n\r\n andre nødvendige tilladelser for hele tjenesteperioden. </P>  \r\n\r\n<P CLASS=PUNKT> <B>21.</B> Bhutan yder bistand ved toldklarering af de  \r\n\r\n genstande, som er nævnt under stk. 16 c), 17 og 18 jfr. artikel V. </P>  \r\n\r\n<P CLASS=PUNKT> <B>22.</B> Bhutan skal være behjælpelig med udstedelse af  \r\n\r\n nationale kørekort for det udsendte personel og disses ægtefæller og  \r\n\r\n pårørende eller tillade brugen af internationale kørekort og være behjælpelig  \r\n\r\n med registrering af køretøjer til personligt brug for personellet og disses  \r\n\r\n ægtefæller og pårørende. </P>  \r\n\r\n<P>Artikel IV </P>  \r\n\r\n<P> <I>Ansvar</I>  </P>  \r\n\r\n<P CLASS=PUNKT> <B>1.</B> Danmark vil : </P>  \r\n\r\n<UL CLASS=PLAIN-LIST>  \r\n\r\n<LI>a) ikke være ansvarlig over for tredjepart for erstatningskrav, gæld,  \r\n\r\n skader eller krav der fremkommer i forbindelse med udførelsen af denne  \r\n\r\n overenskomst og som kan gøres gældende over for de udøvende institutioner  \r\n\r\n eller personellet; </LI>  \r\n\r\n<LI>b) ikke være ansvarlig for erstatningskrav i tilfælde af død,  \r\n\r\n invalidering eller anden fare, som personellet har været udsat for som følge  \r\n\r\n af udførelsen af deres pligter under denne overenskomst. </LI>  \r\n\r\n</UL>  \r\n\r\n<P CLASS=PUNKT> <B>2.</B> Bhutan vil: </P>  \r\n\r\n<UL CLASS=PLAIN-LIST>  \r\n\r\n<LI>a) holde Danmark skadesløs for alle erstatningskrav, søgsmål, handlinger,  \r\n\r\n krav, skader, udgifter eller afgifter, som skyldes død eller lemlæstelse af  \r\n\r\n personer eller skade på ejendom eller andre tab, som hidrører fra eller er  \r\n\r\n knyttet til enhver handling eller undladelse af de udøvende institutioner  \r\n\r\n eller personellet under udførelsen af deres pligter under denne overenskomst;  \r\n\r\n</LI>  \r\n\r\n<LI>b) i alle andre tilfælde, som ikke skyldes forsæt eller grov uagtsomhed,  \r\n\r\n holde de udøvende institutioner og personellet skadesløs samt være ansvarlig  \r\n\r\n for alle krav, som måtte opstå på grund af mundtlige eller skriftlige  \r\n\r\n udtalelser og alle handlinger, som de udøvende institutioner og personellet  \r\n\r\n måtte fremsætte eller foretage som led i deres tjeneste under denne  \r\n\r\n overenskomst. </LI>  \r\n\r\n</UL>  \r\n\r\n<P>Skulle en bhutansk domstol imidlertid anse skaden som hidrørende fra grov  \r\n\r\n uagtsomhed, forsæt eller kriminel adfærd, og de danske myndigheder er  \r\n\r\n overbevist herom, kan Bhutan holde vedkommende person ansvarlig. </P>  \r\n\r\n<UL CLASS=PLAIN-LIST>  \r\n\r\n<LI>c) I tilfælde af, at Bhutan imødekommer et krav nævnt under pkt. a) og  \r\n\r\n b), er Bhutan berettiget til at gennemføre ethvert retskrav om modregning,  \r\n\r\n modkrav, forsikring, erstatning, bidrag eller garanti, som Danmark, de  \r\n\r\n udøvende institutioner eller personellet måtte have krav på. </LI>  \r\n\r\n</UL>  \r\n\r\n<P>Artikel V </P>  \r\n\r\n<P> <I>Materielle ressourcer/goder</I>  </P>  \r\n\r\n<P CLASS=PUNKT> <B>1.</B> Under nærværende overenskomst vil udtrykket  \r\n\r\n &#187;goder&#171; betyde varer, materialer, køretøjer, maskiner, udstyr og  \r\n\r\n andre goder, som stilles til rådighed af Danmark eller de udøvende  \r\n\r\n institutioner for projekter under denne overenskomst eller alle andre goder,  \r\n\r\n som leveres til Bhutan under særlige overenskomster. </P>  \r\n\r\n<P CLASS=PUNKT> <B>2.</B> Danmark vil, såfremt intet andet er bestemt i  \r\n\r\n særlige overenskomster: </P>  \r\n\r\n<UL CLASS=PLAIN-LIST>  \r\n\r\n<LI>a) dække faktiske omkostninger som indkøb, forsendelse og om nødvendigt  \r\n\r\n forsikring i forbindelse med hver forsendelse af goder; </LI>  \r\n\r\n<LI>b) tage ansvaret for forsendelse af goder til Bhutan; </LI>  \r\n\r\n<LI>c) forlange at de udøvende institutioner instruerer de implementerende i  \r\n\r\n Bhutan om forventet ankomsttidspunkt for forsendelser ved disses afskibning  \r\n\r\n og fremsende forsendelsesdokumenter, fakturaer og anden relevant information  \r\n\r\n til dem. </LI>  \r\n\r\n</UL>  \r\n\r\n<P CLASS=PUNKT> <B>3.</B> Bhutan vil, såfremt intet andet er bestemt i  \r\n\r\n særlige overenskomster: </P>  \r\n\r\n<UL CLASS=PLAIN-LIST>  \r\n\r\n<LI>a) om nødvendigt underrette Danmark om, hvilke speditører der skal bruges  \r\n\r\n ved importklareringen, samt om regler og procedurer for import og  \r\n\r\n toldklarering, der gælder i Bhutan; </LI>  \r\n\r\n<LI>b) gratis og uden tøven udstede de nødvendige importlicenser og andre  \r\n\r\n tilladelser for import af goder; </LI>  \r\n\r\n<LI>c) fritage goderne for eller afholde udgifterne til al told, skat og  \r\n\r\n andre lignende udgifter ved import til Bhutan samt fritage goderne for alle  \r\n\r\n forbud og restriktioner i forbindelse med import eller eksport; </LI>  \r\n\r\n<LI>d) sikre hurtig og sikker modtagelse og ekspedition i havnen, samt sikker  \r\n\r\n opbevaring og videre transport af de importerede goder; </LI>  \r\n\r\n<LI>e) tage alle passende forholdsregler og påbegynde de ekspeditioner, der  \r\n\r\n måtte være nødvendige med hensyn til krav om erstatning for fuldstændigt  \r\n\r\n eller delvist tab og skader vedrørende forsendelser af goder og derefter  \r\n\r\n øjeblikkeligt underrette Danmark; </LI>  \r\n\r\n<LI>f) være behjælpelig med indregistrering af motorkøretøjer, som  \r\n\r\n importeres. </LI>  \r\n\r\n</UL>  \r\n\r\n<P CLASS=PUNKT> <B>4.</B> Alle goder, inklusive projektkøretøjer, vil blive  \r\n\r\n og forblive bhutansk ejendom på et tidspunkt, som specificeres i hver enkelt  \r\n\r\n overenskomst, eller skal efter overenskomst reeksporteres. Goder skal  \r\n\r\n imidlertid være til rådighed udelukkende for de respektive projekter,  \r\n\r\n programmer eller andre fælles aktiviteter under denne overenskomst under  \r\n\r\n deres gennemførelse. </P>  \r\n\r\n<P>Artikel VI </P>  \r\n\r\n<P> <I>Stipendier</I>  </P>  \r\n\r\n<P CLASS=PUNKT> <B>1.</B> Stipendier til studier i Danmark stilles med  \r\n\r\n forbehold af Danmarks godkendelse til rådighed for ansøgere, som er behørigt  \r\n\r\n udvalgt og indstillet af Bhutan. </P>  \r\n\r\n<P CLASS=PUNKT> <B>2.</B> Stipendier ydes for specialstudier til ansøgere,  \r\n\r\n der allerede har en grundlæggende uddannelse. Studieprogrammer vil normalt  \r\n\r\n blive udfærdiget på engelsk. </P>  \r\n\r\n<P CLASS=PUNKT> <B>3.</B> Danmark betaler: </P>  \r\n\r\n<UL CLASS=PLAIN-LIST>  \r\n\r\n<LI>a) rejseudgifter fra tjenestested til Danmark og retur; </LI>  \r\n\r\n<LI>b) alle leveomkostninger og undervisningsgebyrer, bøger, andre  \r\n\r\n hjælpemidler og personlige udgifter under studieopholdet i Danmark. </LI>  \r\n\r\n</UL>  \r\n\r\n<P CLASS=PUNKT> <B>4.</B> Bhutan skal garantere, at stipendiaten efter  \r\n\r\n fuldførelsen af sit studieprogram i Danmark kan vende tilbage til sin  \r\n\r\n tidligere stilling i sit hjemland. </P>  \r\n\r\n<P CLASS=PUNKT> <B>5.</B> Bhutan betaler den del af stipendiatens løn, der er  \r\n\r\n tillagt ham/hende i henhold til gældende bestemmelser, for at han/hun fortsat  \r\n\r\n kan opfylde sine økonomiske forpligtelser i sit hjemland. </P>  \r\n\r\n<P>Artikel VII </P>  \r\n\r\n<P> <I>Vurdering</I>  </P>  \r\n\r\n<P>Til opfølgning og vurdering af samarbejdet såvel som til planlægning af  \r\n\r\n fremtidigt samarbejde skal de kompetente myndigheder stå til rådighed for  \r\n\r\n indbyrdes rådgivning og give hinanden oplysninger i et sådant omfang, som med  \r\n\r\n rimelighed kan forlanges. </P>  \r\n\r\n<P>Artikel VIII </P>  \r\n\r\n<P> <I>Stridigheder</I>  </P>  \r\n\r\n<P>Enhver strid om fortolkningen eller gennemførelsen af denne overenskomst  \r\n\r\n skal bilægges ved forhandling mellem de to parter. </P>  \r\n\r\n<P>Artikel IX </P>  \r\n\r\n<P> <I>Ændringer</I>  </P>  \r\n\r\n<P>Denne overenskomst kan efter indbyrdes aftale mellem de kontraherende  \r\n\r\n parter ændres eller suppleres ved brevveksling. </P>  \r\n\r\n<P>Artikel X </P>  \r\n\r\n<P> <I>Ikrafttræden og ophør</I>  </P>  \r\n\r\n<P>Denne overenskomst træder i kraft på datoen for dens undertegnelse og  \r\n\r\n forbliver i kraft i fem år og derefter fra år til år, medmindre den opsiges  \r\n\r\n af en af de kontraherende parter med seks måneders skriftlig varsel.  \r\n\r\n Overenskomsten omfatter også projekter, som er påbegyndt før overenskomstens  \r\n\r\n ikrafttræden. </P>  \r\n\r\n<P>Udfærdiget i Thimphu den 28. august 1990 i to originaleksemplarer på  \r\n\r\n engelsk (begge eksemplarer har samme gyldighed). </P>  \r\n\r\n<P>For Kongeriget Danmarks regering: </P>  \r\n\r\n<P> <I>Peter Lysholt Hansen</I>  </P>  \r\n\r\n<P>Ambassaderåd </P>  \r\n\r\n<P>Kgl. Danske Ambassade </P>  \r\n\r\n<P>For Kongeriget Bhutans regering: </P>  \r\n\r\n<P> <I>C. Dorji</I>  </P>  \r\n\r\n<P>Viceminister </P>  \r\n\r\n<P>Planlægningskommissionen </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeret, den 16. september  \r\n\r\n 1993 </I> </P>  \r\n\r\n<P CLASS=UNDERSKREVET-AF ALIGN=CENTER>Helle Degn </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/09/1993"
        },
        {
            "displayName": "Accession",
            "displayValue": "L19930007664"
        },
        {
            "displayName": "Entydig dokumentidentifikation",
            "displayValue": "CM030627"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "76"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "16/09/1993"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. StS.5. j.nr. 104.D.44."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}