{
    "id": 205900,
    "title": "Bekendtgørelse om administration og revision af produktionsafgiftsfonde m.v. inden for fiskeriområdet",
    "documentTypeId": "60",
    "isSagsforlobPeriodValid": true,
    "shortName": "BEK nr 1583 af 17/12/2018",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id3a8089fb-8691-47c0-a529-5c83281f75f3\">Kapitel 1</a>\r\n      </td>\r\n      <td class=\"IndholdsfortegnelseTekst\">Anvendelse af midler m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id8b4d6c37-9d04-4e6a-8e7a-a210156ce310\">Kapitel 2</a>\r\n      </td>\r\n      <td class=\"IndholdsfortegnelseTekst\">Budgetter</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id8418ff0f-a163-4155-8756-d89dcf90bd0c\">Kapitel 3</a>\r\n      </td>\r\n      <td class=\"IndholdsfortegnelseTekst\">Regnskaber</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#ide4784932-3a4d-4e0b-a3bb-ebae2d517138\">Kapitel 4</a>\r\n      </td>\r\n      <td class=\"IndholdsfortegnelseTekst\">Revision</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idcc392899-dfee-4218-8a02-d4a86732ec2f\">Kapitel 5</a>\r\n      </td>\r\n      <td class=\"IndholdsfortegnelseTekst\">Forvaltning</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id59873689-adcc-468f-87fd-6351cdf7bdd0\">Kapitel 6</a>\r\n      </td>\r\n      <td class=\"IndholdsfortegnelseTekst\">Inddrivelse af skyldige produktionsafgifter m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idb0833220-881f-46cf-9046-9d4bb471c758\">Kapitel 7</a>\r\n      </td>\r\n      <td class=\"IndholdsfortegnelseTekst\">Ophør</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id2e2c5515-dc9b-4922-b4fd-c313e46fcc73\">Kapitel 8</a>\r\n      </td>\r\n      <td class=\"IndholdsfortegnelseTekst\">Ikrafttrædelse</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om administration og revision af produktionsafgiftsfonde m.v. inden for fiskeriområdet</p>\r\n<p class=\"Indledning2\">I medfør af § 106, stk. 2, i lov om fiskeri og fiskeopdræt (fiskeriloven), jf. lovbekendtgørelse nr. 764 af 19. juni 2017, fastsættes:</p>\r\n<p class=\"Kapitel\" id=\"id3a8089fb-8691-47c0-a529-5c83281f75f3\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelse af midler m.v.</p>\r\n<p class=\"Paragraf\" id=\"id082db041-1817-4cb0-9982-67fd5832b2ef\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Formålet med bekendtgørelsen er at fastsætte de nærmere bestemmelser om administration, budgetlægning og regnskabsaflæggelse for de i fiskerilovens § 102, stk. 1, nævnte fonde og disse fondes tilskudsmodtagere, herunder at fastlægge procedure for inddrivelse af de i fiskerilovens § 102, stk. 2, nævnte afgifter.</p>\r\n<p class=\"Paragraf\" id=\"iddba1584c-970f-4f93-826e-54bc52136643\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Fondenes midler skal anvendes til finansiering af foranstaltninger i forbindelse med de i fiskerilovens § 103 nævnte formål. Ved fondsmidler forstås i denne bekendtgørelse produktionsafgifter, promillemidler, andre offentlige midler, eventuelle særbevillinger samt øvrige indtægter.</p>\r\n<p class=\"Stk2\">\r\n   <span class=\"StkNr\" id=\"id6372f528-b76c-4377-8451-4dee88fffdce\">Stk. 2.</span> Produktionsafgiftsfondene må ikke have andre aktiviteter end opkrævning af produktionsafgifter i henhold til de enkelte fondsvedtægter og forvaltning af fondenes midler i forbindelse med ydelse af tilskud til tilskudsmodtagere med henblik på aktiviteter, der er omfattet af de i § 103 i fiskeriloven nævnte formål.</p>\r\n<p class=\"Paragraf\" id=\"id3a7f97c0-021e-4c44-a0b6-dfc57e314a93\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Fondene opkræver produktionsafgifter og anvender fondsmidler indenfor rammerne af lovgivningen, herunder Det Europæiske Fællesskabs statsstøtteregler og EU's udbudsregler.</p>\r\n<p class=\"Stk2\">\r\n   <span class=\"StkNr\" id=\"id14ca2969-486f-4343-82a9-102f5dff2bb8\">Stk. 2.</span> Fondene må ikke anvende fondsmidler til finansiering af fondens administrationsudgifter, bortset fra udgifter til kontrol med midlernes korrekte anvendelse, eller til finansiering af organisationspolitiske opgaver. Kontrol med midlernes korrekte anvendelse omfatter fondens udgifter til advokatbistand og revision samt til eventuel regnskabskontrol, effektvurdering af aktiviteter, jf. § 23, og uafhængig ekstern ekspertbedømmelse af konkrete aktiviteter.</p>\r\n<p class=\"Stk2\">\r\n   <span class=\"StkNr\" id=\"idba8d96f2-b4b0-4723-a075-7d8fd4acb164\">Stk. 3.</span> Tilskudsmodtagernes administrative udgifter, som udgør en integreret del af den tilskudsberettigede aktivitet, kan afholdes af fondsmidler.</p>\r\n<p class=\"Stk2\">\r\n   <span class=\"StkNr\" id=\"idbbab2b63-ac6c-421e-9139-adee9a4bb5d2\">Stk. 4.</span> Fondene skal anbringe fondsmidler på en konto i et anerkendt pengeinstitut til bedst mulig forrentning under hensyntagen til den nødvendige likviditet og sikkerhed.</p>\r\n<p class=\"Stk2\">\r\n   <span class=\"StkNr\" id=\"idc79a9cd3-d864-4966-9c1e-4d1a051fdfdb\">Stk. 5.</span> Fondene og fondenes tilskudsmodtagere må ikke opsamle fondsmidler. Fondene kan dog budgettere med en sikkerhedsmargen af en størrelsesorden, som fondsbudgettet berettiger til. Uforbrugte fondsmidler hos fondens tilskudsmodtagere skal tilbageføres til fonden. Tilbageførsel skal ske senest på tidspunktet for tilskudsmodtagerens udarbejdelse og godkendelse af regnskabet, dog senest 4 måneder efter regnskabsårets afslutning for produktionsafgiftsfondene.</p>\r\n<p class=\"Paragraf\" id=\"id5fafbab7-cc76-4640-806d-0d49ea0361f8\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Fondene skal sikre, at anvendelsen af produktionsafgifter, promillemidler, andre offentlige midler, eventuelle særbevillinger samt øvrige indtægter kan adskilles på aktivitetsniveau.</p>\r\n<p class=\"Kapitel\" id=\"id8b4d6c37-9d04-4e6a-8e7a-a210156ce310\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Budgetter</p>\r\n<p class=\"Paragraf\" id=\"id72f9cee0-065c-41e9-8a2b-23cfd09d173c\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Fondenes budgetår følger kalenderåret. Inden den 1. november, jf. dog stk. 2, indsender fonden forslag til budget for det kommende regnskabsårs indtægter og udgifter til Fiskeristyrelsen.</p>\r\n<p class=\"Stk2\">\r\n   <span class=\"StkNr\" id=\"id5742c279-b060-4771-8ce6-a26adb970c77\">Stk. 2.</span> Budgetter, der omfatter forhøjelse eller nedsættelse af produktionsafgifter, skal indsendes til Fiskeristyrelsen inden 1. oktober.</p>\r\n<p class=\"Stk2\">\r\n   <span class=\"StkNr\" id=\"id0ec7b5b6-9321-418f-a1ba-b0af5c0dec4e\">Stk. 3.</span> Fiskeristyrelsen kan tillade, at fondene anvender et andet budgetår end kalenderåret. Budgettet indsendes i så fald inden en frist, som fastsættes af Fiskeristyrelsen.</p>\r\n<p class=\"Stk2\">\r\n   <span class=\"StkNr\" id=\"id9192d55b-e769-441e-84ee-f536bd5a976c\">Stk. 4.</span> Forslag til ændringsbudget skal indsendes til Fiskeristyrelsen senest 3 måneder før budgetårets slutning.</p>\r\n<p class=\"Stk2\">\r\n   <span class=\"StkNr\" id=\"id83a023f4-530e-44d6-b89e-8bda9eac87c3\">Stk. 5.</span> Fonden skal indsende forslag til ændringsbudget, hvis</p>\r\n<p class=\"Liste1\">\r\n   <span class=\"Liste1Nr\" id=\"id91a6e2a8-72e6-4f4d-82fe-4023a7402a8e\">1)</span> afgiftssatserne skal ændres,</p>\r\n<p class=\"Liste1\">\r\n   <span class=\"Liste1Nr\" id=\"idfb2dca90-29dc-4712-aee2-199a54db2d8f\">2)</span> der ønskes optaget udgifter under et formål, der ikke tidligere er godkendt, jf. fiskerilovens § 103,</p>\r\n<p class=\"Liste1\">\r\n   <span class=\"Liste1Nr\" id=\"id8cf91f9b-ce0b-4987-bb49-3d582a9274f2\">3)</span> de samlede udgifter under et formål ønskes øget med mere end 20 pct., dog minimum 250.000 kr., eller</p>\r\n<p class=\"Liste1\">\r\n   <span class=\"Liste1Nr\" id=\"id56a3cd64-28e7-474a-8aba-a6101aed7d98\">4)</span> de samlede udgifter under budgettet ønskes øget med mere end 10 pct.</p>\r\n<p class=\"Stk2\">\r\n   <span class=\"StkNr\" id=\"id1c6f5857-d50a-4925-be3d-7d3402685a1a\">Stk. 6.</span> Budgetter og ændringsbudgetter indsendes elektronisk til Fiskeristyrelsen i et format, som fastlægges af Fiskeristyrelsen.</p>\r\n<p class=\"Paragraf\" id=\"id16d04f84-61cd-4d9a-bdf5-b82a8af67e80\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Budgetter og ændringsbudgetter skal omfatte samtlige indtægter og udgifter i fonden og opstilles efter et skema, der rekvireres fra Fiskeristyrelsen.</p>\r\n<p class=\"Stk2\">\r\n   <span class=\"StkNr\" id=\"idc9f8700b-4d65-4540-9a6c-ca06a87bc589\">Stk. 2.</span> Budgetter og ændringsbudgetter skal endvidere indeholde en særskilt beskrivelse af de omfattede aktiviteter, herunder en beskrivelse af hvilke nye aktiviteter, der igangsættes, samt de ændringer, der er foretaget i aktiviteterne, i forhold til det senest godkendte budget.</p>\r\n<p class=\"Stk2\">\r\n   <span class=\"StkNr\" id=\"idd2c094da-dbef-4912-9acc-a561cb36bf6b\">Stk. 3.</span> Budgetter og ændringsbudgetter skal ud for hver enkelt aktivitet indeholde en angivelse af den relevante bestemmelse i bekendtgørelse om støtte til fordel for fiskeriet i henhold til EU´s statsstøtteregler og finansieret af Fiskeafgiftsfonden eller Det Europæiske Fællesskabs statsstøtteregler (EF - Rammebestemmelser for statsstøtte, forordninger om statsstøtte til virksomheder eller forordninger om de minimisstøtte), som aktiviteten er omfattet af. Det skal ligeledes angives i budgettet, hvis der ikke er tale om statsstøtte sammen med en begrundelse herfor.</p>\r\n<p class=\"Kapitel\" id=\"id8418ff0f-a163-4155-8756-d89dcf90bd0c\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Regnskaber</p>\r\n<p class=\"ParagrafGruppeOverskrift\">\r\n   <span>Fondenes regnskaber</span>\r\n</p>\r\n<p class=\"Paragraf\" id=\"id95956601-4777-4634-851d-b92a4ae750be\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Fondenes regnskabsår følger budgetåret. Regnskabet indsendes til Fiskeristyrelsen senest den 1. juni i året efter regnskabsåret. Anvender fonden et andet budgetår end kalenderåret, jf. § 5, stk. 2, indsendes regnskabet inden en frist, som fastsættes af Fiskeristyrelsen.</p>\r\n<p class=\"Stk2\">\r\n   <span class=\"StkNr\" id=\"id74831f31-4ab8-43a1-9495-df1831a0fbfb\">Stk. 2.</span> Fondens underskrevne regnskab indsendes elektronisk til Fiskeristyrelsen i et format, som fastlægges af Fiskeristyrelsen.</p>\r\n<p class=\"Paragraf\" id=\"id56e5a7e0-4a27-4314-943d-580b4764f08e\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Fondens regnskab skal være underskrevet af fondsbestyrelsen og påtegnet af revisor. Regnskabet skal være ledsaget af en af bestyrelsesformanden underskrevet beretning om fondens aktiviteter i det forløbne regnskabsår.</p>\r\n<p class=\"Stk2\">\r\n   <span class=\"StkNr\" id=\"id64083f10-860b-4ca6-9135-36a3b9312e39\">Stk. 2.</span> Det skal fremgå af ledelsespåtegning, revisionspåtegning og eventuel regnskabspraksis, at regnskabet er aflagt i henhold til administrationsbekendtgørelsen.</p>\r\n<p class=\"Stk2\">\r\n   <span class=\"StkNr\" id=\"id0f1c968c-407d-4863-beb8-e6d0c631f32c\">Stk. 3.</span> Fondens regnskab udarbejdes efter god regnskabsskik.</p>\r\n<p class=\"Stk2\">\r\n   <span class=\"StkNr\" id=\"idd8199e12-f84b-4dc4-88e6-f17cd389c966\">Stk. 4.</span> Fondens regnskab udarbejdes under hensyntagen til tilgodehavender, forudbetalte og skyldige beløb m.v., så regnskabet giver et retvisende billede af samtlige indtægter og udgifter for regnskabsåret samt aktiver og passiver ved regnskabsårets udløb.</p>\r\n<p class=\"Stk2\">\r\n   <span class=\"StkNr\" id=\"id8270a650-570d-44ba-b10c-a189b82d973f\">Stk. 5.</span> Regnskabet skal indeholde en oversigt over udviklingen i fondens indtægter samt udgifter fordelt på formål de seneste 5 regnskabsår.</p>\r\n<p class=\"Stk2\">\r\n   <span class=\"StkNr\" id=\"id291a5722-55f3-48f8-b991-c3e5ace63ba4\">Stk. 6.</span> Opkræver fonden afgifter ved eksport, skal beretningen mindst hvert 5. regnskabsår indeholde følgende for den forløbne periode:</p>\r\n<p class=\"Liste1\">\r\n   <span class=\"Liste1Nr\" id=\"idc31fcbd7-5a40-4cf6-9130-2f0f76f96600\">1)</span> Opdeling af de afgiftsbetalende producenter i relevante segmenter i forhold til Det Europæiske Fællesskabs regler om interne afgifter. Opdelingen skal indeholde en opgørelse over den totale årlige afgiftsindtægt for hvert segment.</p>\r\n<p class=\"Liste1\">\r\n   <span class=\"Liste1Nr\" id=\"id1d27869e-5aa0-4380-9965-a2d9801d2cce\">2)</span> Opgørelse af de udgifter, der er afholdt til fordel for hvert af disse segmenter. Opgørelsen skal omfatte en specifikation af de årlige afholdte udgifter for hver enkelt aktivitet under de enkelte segmenter. I opgørelsen indgår alene finansiering ved produktionsafgifter.</p>\r\n<p class=\"Liste1\">\r\n   <span class=\"Liste1Nr\" id=\"id6159c45a-ad7f-4bff-8e6e-094548321937\">3)</span> Erklæring om hvorvidt fondsbestyrelsen har fundet en ubalance i forhold til Det Europæiske Fællesskabs regler om interne afgifter.</p>\r\n<p class=\"ParagrafGruppeOverskrift\">\r\n   <span>Tilskudsmodtagernes regnskaber</span>\r\n</p>\r\n<p class=\"Paragraf\" id=\"id277a9273-c576-45a8-8690-cda79138e727\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Fondens tilskudsmodtagere aflægger et regnskab til fonden for anvendelsen af fondens tilskud.</p>\r\n<p class=\"Stk2\">\r\n   <span class=\"StkNr\" id=\"id58219981-6a09-49b5-bded-04360a129d8f\">Stk. 2.</span> Tilskudsregnskabet skal være underskrevet af en organisationsansvarlig for tilskudsmodtageren. Regnskabet skal være påtegnet af tilskudsmodtagerens revisor. Hvis tilskudsmodtager er en statsinstitution, skal regnskabet ikke påtegnes af revisor.</p>\r\n<p class=\"Stk2\">\r\n   <span class=\"StkNr\" id=\"id7e46f0f1-df8c-465e-b0b2-1c0798408e32\">Stk. 3.</span> Af tilskudsmodtagers regnskab skal fremgå størrelsen af det samlede tilskud fra fonden og tilskuddets fordeling på hver enkelt aktivitet. Kreditnotaer og rabatter skal modregnes i de støtteberettigede udgifter.</p>\r\n<p class=\"Stk2\">\r\n   <span class=\"StkNr\" id=\"id604d8371-5660-4093-96ce-46e7c89f87bd\">Stk. 4.</span> Eventuelle salgs- og lejeindtægter samt anden tilskudsfinansiering vedrørende den enkelte aktivitet skal fremgå af tilskudsregnskabet.</p>\r\n<p class=\"Stk2\">\r\n   <span class=\"StkNr\" id=\"id4f7cffde-b822-4192-a10a-ef6f0bf7e5dc\">Stk. 5.</span> Hvis der af tilskuddet finansieres administrative udgifter, jf. § 3, stk. 3, skal regnskabet indeholde en specifikation af de tilknyttede udgifter. Nøglen til fordeling af de indirekte administrative udgifter på tilskudsmodtagerens aktiviteter skal specificeres.</p>\r\n<p class=\"Stk2\">\r\n   <span class=\"StkNr\" id=\"id687ea2f4-56a7-4739-8cdf-08111f41ff4a\">Stk. 6.</span> Hvis tilskuddet udgør over 1 mio. kr. eller mere end 10 pct. af fondens udgifter, dog minimum 150.000 kr., indsender fonden det underskrevne tilskudsregnskab elektronisk til Fiskeristyrelsen.</p>\r\n<p class=\"Kapitel\" id=\"ide4784932-3a4d-4e0b-a3bb-ebae2d517138\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Revision</p>\r\n<p class=\"ParagrafGruppeOverskrift\">\r\n   <span>Revision af fondenes regnskaber og tilskudsmodtagernes regnskaber</span>\r\n</p>\r\n<p class=\"Paragraf\" id=\"id76b9299a-2bbe-493f-af72-853fd15a7d50\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Regnskabet for fonden og regnskaberne for fondens tilskudsmodtagere skal revideres i overensstemmelse med Standarderne for Offentlig Revision (SOR).</p>\r\n<p class=\"Stk2\">\r\n   <span class=\"StkNr\" id=\"id6a399e87-eb93-40f3-8d43-7c17ef001335\">Stk. 2.</span> Revisionen udføres af en godkendt revisor.</p>\r\n<p class=\"Stk2\">\r\n   <span class=\"StkNr\" id=\"idfadd016e-308b-4eb9-a399-eec6191d7475\">Stk. 3.</span> Regnskabet for fonden og regnskaberne for fondens tilskudsmodtagere må ikke revideres af samme person.</p>\r\n<p class=\"Stk2\">\r\n   <span class=\"StkNr\" id=\"id13c98e44-c025-4956-ab9b-d9857ce8e23f\">Stk. 4.</span> Revisionens omfang afhænger af fondens størrelse, administrative struktur og forretningsgang, herunder den interne kontrol og andre forhold af betydning for regnskabsaflæggelsen.</p>\r\n<p class=\"Paragraf\" id=\"ide70ca884-ecb7-4567-b7d3-b1c3e10f69d3\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Ved revisionen efterprøves, om regnskabet er rigtigt, og om de dispositioner, der er omfattet af regnskabsaflæggelsen, er i overensstemmelse med meddelte bevillinger, love og andre forskrifter, samt med indgåede aftaler og sædvanlig praksis.</p>\r\n<p class=\"Stk2\">\r\n   <span class=\"StkNr\" id=\"idaefcd05e-aa50-454f-945a-f8d3da5e923f\">Stk. 2.</span> Revisor foretager endvidere en vurdering af, om der er taget skyldige økonomiske hensyn ved forvaltningen af de midler, der er omfattet af regnskabet. Herudover foretager tilskudsmodtagers revisor en vurdering af, om der hos tilskudsmodtager er tale om et økonomisk rimeligt og sædvanligt forhold mellem de enkelte aktiviteter og dertil knyttede administrative udgifter.</p>\r\n<p class=\"Stk2\">\r\n   <span class=\"StkNr\" id=\"id1bc18ac4-c5d4-4de5-b414-f58a413cc76d\">Stk. 3.</span> Hvis en tilskudsmodtager benytter eget personale, lokale m.v. som led i gennemførelsen af en støtteberettiget aktivitet, skal tilskudsmodtagers revisor påse, at tidsforbrug m.v. samt honorering herfor er veldokumenteret og ikke urimelig.</p>\r\n<p class=\"Stk2\">\r\n   <span class=\"StkNr\" id=\"id9e6d7a60-56ae-4263-aaa7-47fd9d6a982c\">Stk. 4.</span> Revisor foretager uanmeldt kasse- og beholdningseftersyn, når revisor finder det hensigtsmæssigt.</p>\r\n<p class=\"Stk2\">\r\n   <span class=\"StkNr\" id=\"id7f6a0574-8cd9-4830-ae7b-c26d4ff86bc5\">Stk. 5.</span> Ud over de almindelige regler for revision skal revisor under revisionen af fondes og tilskudsmodtageres regnskaber være specielt opmærksom på, om</p>\r\n<p class=\"Liste1\">\r\n   <span class=\"Liste1Nr\" id=\"id8ad49b3b-533f-4e88-a0ed-39992b7120e2\">1)</span> der foreligger redegørelse for væsentlige afvigelser mellem budget og regnskab,</p>\r\n<p class=\"Liste1\">\r\n   <span class=\"Liste1Nr\" id=\"id5cef1df4-3991-4e5e-ab2b-ffff237838fa\">2)</span> der sker opsamling af fondsmidler i fonden eller hos fondens tilskudsmodtagere,</p>\r\n<p class=\"Liste1\">\r\n   <span class=\"Liste1Nr\" id=\"id1e6bce96-333c-4a0a-8891-a814d030bddc\">3)</span> fonden har anbragt fondsmidlerne på en økonomisk forsvarlig måde, der ikke indebærer en unødig risiko,</p>\r\n<p class=\"Liste1\">\r\n   <span class=\"Liste1Nr\" id=\"idfac04efc-3034-4ceb-81d7-4662b61d83ec\">4)</span> fondens indsigt i og kontrol med det fysiske afgiftsgrundlag fungerer tilfredsstillende og</p>\r\n<p class=\"Liste1\">\r\n   <span class=\"Liste1Nr\" id=\"id7518fa88-edff-4c54-8c6d-f65244d7a8e6\">5)</span> alle tilskudsregnskaber er modtaget ved fondsbestyrelsens godkendelse af fondens årsregnskab.</p>\r\n<p class=\"Stk2\">\r\n   <span class=\"StkNr\" id=\"id7f85b36b-bd79-458a-a0a4-f0aed77af2e6\">Stk. 6.</span> Det skal af revisionspåtegningen på regnskabet fremgå, at regnskabet er revideret i overensstemmelse med reglerne i denne bekendtgørelse og internationale standarder om revision og yderligere krav ifølge dansk revisorlovgivning.</p>\r\n<p class=\"ParagrafGruppeOverskrift\">\r\n   <span>Revisionsberetning for fondene og fondenes tilskudsmodtagere</span>\r\n</p>\r\n<p class=\"Paragraf\" id=\"id10025fd5-b849-4ac8-a518-f7cb9e530fd6\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Fondens revisor udarbejder en revisionsberetning for fonden. For de af fondens tilskudsmodtagere, der modtager over 150.000 kr., udarbejder tilskudsmodtagers revisor en revisionsberetning. Såfremt en revisionsberetning for tilskudsmodtagere, der modtager over 150.000 kr. ikke udarbejdes separat, skal tilskudsmodtagers revisors bemærkninger anføres i et bilag, der vedlægges regnskabet for tilskudsmodtager. Hvis tilskudsmodtager er en statsinstitution, udarbejdes der ikke revisionsberetning.</p>\r\n<p class=\"Stk2\">\r\n   <span class=\"StkNr\" id=\"idf3859c64-d5f4-45b0-8523-c67979d207f5\">Stk. 2.</span> Revisionsberetningen for fonden skal være underskrevet af fondsbestyrelsen og fondens revisor. Den underskrevne revisionsberetningen indsendes elektronisk til Fiskeristyrelsen.</p>\r\n<p class=\"Stk2\">\r\n   <span class=\"StkNr\" id=\"id95a0bc37-eaaa-45a1-a42e-39ebb40c2810\">Stk. 3.</span> Revisionsberetningen for de af fondens tilskudsmodtagere, der skal indsende regnskab i henhold til § 9, stk. 6, skal være underskrevet af en organisationsansvarlig for tilskudsmodtageren og tilskudsmodtagerens revisor. Den underskrevne revisionsberetningen indsendes elektronisk til Fiskeristyrelsen.</p>\r\n<p class=\"Paragraf\" id=\"ida0b9440f-ca62-4eba-aa8c-e18fd58f5222\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> I revisionsberetningen indføres følgende:</p>\r\n<p class=\"Liste1\">\r\n   <span class=\"Liste1Nr\" id=\"idf52d712e-718d-4d65-aa1d-d0801628e960\">1)</span> Overordnet resultat af det udførte revisionsarbejde, evt. ved gengivelse af den forventede konklusion i revisionspåtegningen samt omtale af revisionsmetode.</p>\r\n<p class=\"Liste1\">\r\n   <span class=\"Liste1Nr\" id=\"id84ed792b-128f-4ffe-90ac-69aa5c93ebe8\">2)</span> Forhold af ledelsesmæssig interesse vedrørende fonden og fondens tilskudsmodtagere, herunder væsentlige regnskabsmæssige og revisionsmæssige forhold og revisors stillingtagen hertil.</p>\r\n<p class=\"Liste1\">\r\n   <span class=\"Liste1Nr\" id=\"idc55f18fe-e5e5-48b9-9350-a3767d1a79ae\">3)</span> Redegørelse for de udførte revisionsarbejder og konklusioner herpå, herunder notering om foretagne uanmeldte kasse- og beholdningseftersyn.</p>\r\n<p class=\"Liste1\">\r\n   <span class=\"Liste1Nr\" id=\"id6a7d911f-a931-4ecd-a3bc-d26164d9c482\">4)</span> Redegørelse for væsentlige usikkerheder, fejl og mangler vedrørende fondens og fondens tilskudsmodtageres bogholderi, regnskabsvæsen eller intern kontrol.</p>\r\n<p class=\"Liste1\">\r\n   <span class=\"Liste1Nr\" id=\"idd05b9ed8-9b67-48ee-85f4-114fabd884b4\">5)</span> Redegørelse for revisionen af tilskud, herunder de bemærkninger, som gennemgangen af tilskudsregnskaberne måtte give anledning til.</p>\r\n<p class=\"Liste1\">\r\n   <span class=\"Liste1Nr\" id=\"idcefe1fe3-f1db-4482-bec1-7596f58fb82f\">6)</span> Afgivelse af lovkrævede oplysninger og erklæringer.</p>\r\n<p class=\"Stk2\">\r\n   <span class=\"StkNr\" id=\"idb787cd7f-bf3d-4c88-b899-f30e3ebc324e\">Stk. 2.</span> Revisors erklæring i revisionsberetningen afgives under iagttagelse af revisorloven. Det skal fremgå af revisorerklæringen, at</p>\r\n<p class=\"Liste1\">\r\n   <span class=\"Liste1Nr\" id=\"iddb5d7fa9-0380-41f1-befb-0159882f0276\">1)</span> revisor opfylder lovgivningens krav til uafhængighed,</p>\r\n<p class=\"Liste1\">\r\n   <span class=\"Liste1Nr\" id=\"id6a62a101-2d2d-4fa2-8025-9c88ab478eb7\">2)</span> revisor under sin revision har modtaget alle de oplysninger, der er anmodet om,</p>\r\n<p class=\"Liste1\">\r\n   <span class=\"Liste1Nr\" id=\"idf5bb91c1-f850-4c46-af54-0fe7b8abc5c5\">3)</span> fondsmidlerne er anvendt i overensstemmelse med de givne regler og vilkår og</p>\r\n<p class=\"Liste1\">\r\n   <span class=\"Liste1Nr\" id=\"id920c233f-9ea5-4654-a428-7f2317c2bfdb\">4)</span> revisor anser regnskabet for aflagt i overensstemmelse med lovgivningen, vedtægter samt denne bekendtgørelse.</p>\r\n<p class=\"ParagrafGruppeOverskrift\">\r\n   <span>Oplysningspligt</span>\r\n</p>\r\n<p class=\"Paragraf\" id=\"id0a2c10b1-3dd3-44f7-983d-4495770403ef\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Fondene og fondenes tilskudsmodtagere skal give revisor de oplysninger, som må anses af betydning for bedømmelsen af fondenes eller fondenes tilskudsmodtageres regnskab. Fondene og fondenes tilskudsmodtagere skal give revisor adgang til at foretage de undersøgelser, revisor finder nødvendige, og skal sørge for, at revisor får de oplysninger og den bistand, som revisor anser for nødvendig for udførelsen af sit hverv.</p>\r\n<p class=\"Stk2\">\r\n   <span class=\"StkNr\" id=\"id89e662e5-b5bf-41b8-b722-acf662cf32ab\">Stk. 2.</span> Bliver revisor opmærksom på overtrædelser af lovgivningen, herunder overtrædelse af Det Europæiske Fællesskabs regler eller andre regler af væsentlig betydning i forbindelse med midlernes opkrævning eller forvaltning, skal revisor give fonden meddelelse herom samt påse, at fonden inden 3 uger giver Fiskeristyrelsen meddelelse herom. Revisor skal straks give Fiskeristyrelsen meddelelse om overtrædelsen, såfremt fonden ikke overholder denne frist.</p>\r\n<p class=\"ParagrafGruppeOverskrift\">\r\n   <span>Kontrol</span>\r\n</p>\r\n<p class=\"Paragraf\" id=\"id486a1f11-25db-4c30-9f7b-26cf9150a28a\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Fiskeristyrelsen kan kræve regnskabsmateriale samt andet relevant materiale, der vedrører fondens midler og administration heraf, fremlagt til gennemsyn på et hvilket som helst tidspunkt. Hvis det findes nødvendigt, kan Fiskeristyrelsen kræve specifikation af enkelte konti i regnskabet, herunder opgørelse over anvendelse af midler til særlige formål eller projekter.</p>\r\n<p class=\"Stk2\">\r\n   <span class=\"StkNr\" id=\"id1f16d0ef-3a30-4706-b048-ec942d4021dd\">Stk. 2.</span> Rigsrevisionen har adgang til at foretage gennemsyn af regnskaberne efter lov om revision af statens regnskaber m.m. Rigsrevisionen kan efter samme lov til enhver tid foretage regnskabsmæssig gennemgang på det sted, hvor regnskaberne føres. Rigsrevisionen kan fra fondene eller fondenes tilskudsmodtagere kræve alle de oplysninger, som Rigsrevisionen skønner, er relevante for gennemgangen af regnskaberne.</p>\r\n<p class=\"Kapitel\" id=\"idcc392899-dfee-4218-8a02-d4a86732ec2f\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Forvaltning</p>\r\n<p class=\"Paragraf\" id=\"iddba8aa6e-62aa-4407-84ae-075055121cb2\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Fondene er særlige forvaltningsmyndigheder og omfattet af reglerne i forvaltningsloven, offentlighedsloven, miljøoplysningsloven og databeskyttelsesloven.</p>\r\n<p class=\"Stk2\">\r\n   <span class=\"StkNr\" id=\"idb2fde957-4de2-49eb-9b69-80cebee14b8b\">Stk. 2.</span> Bestyrelsen er det besluttende organ i fonden. Beslutninger efter denne bekendtgørelse træffes af bestyrelsen.</p>\r\n<p class=\"Paragraf\" id=\"id7291cfbc-b001-475b-8b50-b41efc0929aa\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Hver fond skal oprette en selvstændig hjemmeside på internettet. Hjemmesiden skal indeholde direkte link til relevante hjemmesider for fondens tilskudsmodtagere.</p>\r\n<p class=\"Stk2\">\r\n   <span class=\"StkNr\" id=\"id4f39975a-4163-4895-b009-82d88b7e5890\">Stk. 2.</span> Fonden skal offentliggøre ansøgningsfrister og ansøgningsprocedurer m.v. på fondens hjemmeside, jf. også stk. 3.</p>\r\n<p class=\"Stk2\">\r\n   <span class=\"StkNr\" id=\"idb0fac14b-6c86-4c5d-92e4-406e6f2922dc\">Stk. 3.</span> Fonden skal forud for en ansøgningsrunde overveje om offentliggørelse af ansøgningsfrister og ansøgningsprocedurer m.v. på egen hjemmeside skal suppleres med offentliggørelse på andre platforme og i andre relevante medier. Fondens overvejelser, herunder begrundelse for fravalg eller tilvalg af supplerende offentliggørelse, skal fremgå af bestyrelsesreferatet, jf. § 24.</p>\r\n<p class=\"Stk2\">\r\n   <span class=\"StkNr\" id=\"idad606abc-9ef6-4d25-8a70-f49ce3ba2f44\">Stk. 4.</span> Stk. 2 og 3 finder ikke anvendelse, hvis fonden skal fordele overskydende midler på allerede godkendte aktiviteter, jf. § 20, stk. 1, nr. 2.</p>\r\n<p class=\"Stk2\">\r\n   <span class=\"StkNr\" id=\"idc03ec9dd-f53e-43e1-99a7-3eaa8e21fa54\">Stk. 5.</span> Fonden skal offentliggøre det af fiskeri- og ligestillingsministeren godkendte budget og regnskab på fondens hjemmeside senest 14 dage efter, godkendelsen er meddelt fonden.</p>\r\n<p class=\"Paragraf\" id=\"id8d7a33aa-f989-4eaa-9eb9-1a791b662ca8\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Fonden skal forud for hver ansøgningsrunde beslutte tildelingskriterier for de hovedformål i fiskeriloven, som er relevante for fonden. Tildelingskriterierne skal offentliggøres sammen med ansøgningsfrister og ansøgningsprocedurer m.v., jf. § 17, stk. 2 og 3.</p>\r\n<p class=\"Paragraf\" id=\"idf600ac52-e52c-4c1a-b695-37cef74faaf2\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Fondene fordeler fondsmidlerne på baggrund af indkomne ansøgninger.</p>\r\n<p class=\"Stk2\">\r\n   <span class=\"StkNr\" id=\"idd936357d-cc0c-41ee-9b8e-5ef4f605383f\">Stk. 2.</span> Fonden skal anvende tildelingskriterier, jf. § 18, aktivt i prioriteringen mellem indkomne ansøgninger. Tildelingskriterierne skal endvidere anvendes aktivt i begrundelserne over for ansøgere, der meddeles afslag.</p>\r\n<p class=\"Stk2\">\r\n   <span class=\"StkNr\" id=\"idf7bcb0a4-2d60-4235-8d23-f031e176a217\">Stk. 3.</span> De hovedhensyn, der ligger til grund for fondens beslutninger om bevilling af tilskud og afslag på tilskud, skal fremgå af bestyrelsesreferatet, jf. § 24.</p>\r\n<p class=\"Paragraf\" id=\"idd0831325-b6c8-4ae2-b73b-d3d584d3b52c\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Fonden kan opgøre et forventet mindre forbrug af bevilgede tilskud for et budgetår og beslutte at:</p>\r\n<p class=\"Liste1\">\r\n   <span class=\"Liste1Nr\" id=\"id0c41aceb-6151-4d4a-8a50-ae74d2d41628\">1)</span> Iværksætte en ny ansøgningsrunde.</p>\r\n<p class=\"Liste1\">\r\n   <span class=\"Liste1Nr\" id=\"id33a77e69-1b1a-46dd-a167-49ede4521cb9\">2)</span> Indkalde ansøgninger for så vidt angår allerede godkendte aktiviteter.</p>\r\n<p class=\"Stk2\">\r\n   <span class=\"StkNr\" id=\"id5721adbe-844f-496a-941c-a9f225d66981\">Stk. 2.</span> Fondens bevilling af tilskud efter stk. 1, nr. 2 er betinget af, at:</p>\r\n<p class=\"Liste1\">\r\n   <span class=\"Liste1Nr\" id=\"id285cf897-b3ae-4e34-97f1-85dc4e2e1396\">1)</span> tilskudsmodtager har fået bevilget tilskud fra fonden i det pågældende budgetår, og</p>\r\n<p class=\"Liste1\">\r\n   <span class=\"Liste1Nr\" id=\"id0bf92b35-d63d-4fac-a4dc-9038790ed4cd\">2)</span> aktiviteterne er godkendt af fonden i en forudgående ansøgningsrunde i det pågældende budgetår.</p>\r\n<p class=\"Stk2\">\r\n   <span class=\"StkNr\" id=\"id1cdd1dec-9f93-4f95-85ec-8222086ce866\">Stk. 3.</span> Fonden skal forud for meddelelse af endelig bevilling efter stk. 1, nr. 2, forelægge ansøgningerne for fondens revisor. Revisor foretager en vurdering af, om betingelserne nævnt i stk. 2, er opfyldt.</p>\r\n<p class=\"Stk2\">\r\n   <span class=\"StkNr\" id=\"id67df1c74-110c-4a62-b518-0c095170a475\">Stk. 4.</span> Det af fonden opgjorte mindre forbrug af bevillinger og omfanget af nye bevillinger efter stk. 1, nr. 2, skal beskrives i ledelsesberetningen til årsregnskabet samt fremgå af noter til fondens ændringsbudgetter og regnskaber.</p>\r\n<p class=\"Paragraf\" id=\"id2be5ae4a-afdc-4e33-be5c-f8e2c9fe927f\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> I det omfang fondene udbetaler tilskud til modtagere, der forvalter støtten på vegne af de endelige støttemodtagere, skal fondene sikre, at den umiddelbare støttemodtager kan dokumentere de økonomiske sammenhænge indenfor organisationen på en sådan måde, at det klart fremgår, at den modtagne støtte er videregivet til de endelige støttemodtagere i form af subsidierede tjenesteydelser.</p>\r\n<p class=\"Paragraf\" id=\"id022f3430-2bcc-4c9f-8d08-24972d7691d1\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Hver fond skal forud for en ansøgningsrunde beslutte en strategi for effekten af sine aktiviteter og heri opstille konkrete og målbare effektmål for udvalgte aktiviteter eller strategiske fokusområder. Strategien skal offentliggøres sammen med ansøgningsfrister og ansøgningsprocedurer m.v., jf. § 17, stk. 2 og 3, samt tildelingskriterier, jf. § 18.</p>\r\n<p class=\"Stk2\">\r\n   <span class=\"StkNr\" id=\"id041f057a-11b2-486c-ae91-af67d7688c34\">Stk. 2.</span> Det påhviler fondene at vurdere effekten af udvalgte aktiviteter eller strategiske fokusområder.</p>\r\n<p class=\"Stk2\">\r\n   <span class=\"StkNr\" id=\"id97426ad6-5374-49aa-b97a-ce9f56d5bd15\">Stk. 3.</span> Fondene skal anvende effektvurderingerne i den løbende udvikling af strategien.</p>\r\n<p class=\"Stk2\">\r\n   <span class=\"StkNr\" id=\"idec5dd351-2009-4b11-a6de-b0e94e5472e2\">Stk. 4.</span> Fondene skal redegøre for resultatet af effektvurderingen i ledelsesberetningen til årsregnskabet.</p>\r\n<p class=\"Paragraf\" id=\"id8cf2956f-94b6-4390-be23-77b0fb859164\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Der udarbejdes referat af bestyrelsens møder<span class=\"Bold\">.</span> Referatet skal indsendes til Fiskeristyrelsen senest 6 uger efter mødets afholdelse.</p>\r\n<p class=\"Paragraf\" id=\"iddd349409-5ba2-4ff0-a05b-8928ab676f16\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> Hver fond skal sørge for, at der udføres egenkontrol, der sikrer, at tilskudsforvaltningen er i overensstemmelse med de forvaltningsretlige regler og principper, som beskrevet i Finansministeriets vejledning om effektiv tilskudsforvaltning.</p>\r\n<p class=\"Stk2\">\r\n   <span class=\"StkNr\" id=\"idad0e29a6-1e69-4c9f-9fa5-55e651d0887d\">Stk. 2.</span> Egenkontrollen beskrives i et egenkontrolprogram, der som minimum skal dokumentere, at</p>\r\n<p class=\"Liste1\">\r\n   <span class=\"Liste1Nr\" id=\"id6aade599-b636-4231-85cd-0fb7da6d66d1\">1)</span> fonden har offentliggjort ansøgningsfrister og ansøgningsprocedurer m.v., jf. § 17, stk. 2 og 3,</p>\r\n<p class=\"Liste1\">\r\n   <span class=\"Liste1Nr\" id=\"id7c979c47-929f-4679-bb02-dbf539112aed\">2)</span> fonden har offentliggjort det godkendte budget og regnskab senest 14 dage efter godkendelsen er meddelt, jf. § 17, stk. 5,</p>\r\n<p class=\"Liste1\">\r\n   <span class=\"Liste1Nr\" id=\"idfb387198-8967-4bfe-aeb4-893529ffe79e\">3)</span> fonden har formuleret og offentliggjort tildelingskriterier for de hovedformål i fiskeriloven, som er relevante for fonden, jf. § 18,</p>\r\n<p class=\"Liste1\">\r\n   <span class=\"Liste1Nr\" id=\"idcfd1dba8-659a-402c-a39d-d726a0fc870d\">4)</span> fonden har anvendt tildelingskriterier aktivt i prioriteringen mellem indkomne ansøgninger og over for ansøgere, der meddeles afslag, jf. § 19, stk. 2,</p>\r\n<p class=\"Liste1\">\r\n   <span class=\"Liste1Nr\" id=\"idfb33ec6a-a0b7-4cae-9418-7a6abb953d7c\">5)</span> fonden i bestyrelsesreferatet har angivet de hovedhensyn, der ligger til grund for fondens beslutninger om bevilling af tilskud og afslag på tilskud, jf. § 19, stk. 3,</p>\r\n<p class=\"Liste1\">\r\n   <span class=\"Liste1Nr\" id=\"id2b65f1bf-5844-41b2-80e3-0dbedca330ac\">6)</span> fonden har fulgt proceduren for fordeling af overskydende midler, jf. § 20,</p>\r\n<p class=\"Liste1\">\r\n   <span class=\"Liste1Nr\" id=\"id59e563f1-09bd-4923-8653-16f207f7a0ec\">7)</span> fonden har formuleret og offentliggjort en strategi for effekten af aktiviteter samt opstillet konkrete og målbare effektmål for udvalgte aktiviteter eller strategiske fokusområder, jf. § 23, stk. 1,</p>\r\n<p class=\"Liste1\">\r\n   <span class=\"Liste1Nr\" id=\"id4b237a3e-99c1-42cd-9382-686a842a0804\">8)</span> fonden har vurderet effekten af udvalgte aktiviteter eller strategiske fokusområder, jf. § 23, stk. 2,</p>\r\n<p class=\"Liste1\">\r\n   <span class=\"Liste1Nr\" id=\"id08e5d005-2f72-455d-88af-6b2b7c3d1b81\">9)</span> fonden har inddraget effektvurderingerne i den løbende udvikling af strategien, jf. § 23, stk. 3,</p>\r\n<p class=\"Liste1\">\r\n   <span class=\"Liste1Nr\" id=\"id7caa407d-b3ba-43cf-a5e6-7393ff632a2a\">10)</span> fonden har indsendt bestyrelsesreferater til Fiskeristyrelsen, jf. § 24,</p>\r\n<p class=\"Liste1\">\r\n   <span class=\"Liste1Nr\" id=\"id04d98068-0558-4ae0-9457-365fa1d7db19\">11)</span> fonden har forvaltet i overensstemmelse med egne sagsgangsbeskrivelser, og</p>\r\n<p class=\"Liste1\">\r\n   <span class=\"Liste1Nr\" id=\"idbccf41d5-9213-449b-98e4-c7b2a49b9102\">12)</span> fordelingen af midlerne har været gennemsigtig og sagligt begrundet.</p>\r\n<p class=\"Stk2\">\r\n   <span class=\"StkNr\" id=\"id6b60bf1d-2730-40b2-b8b1-4be91742b7c1\">Stk. 3.</span> Egenkontrolprogrammet skal løbende opdateres af fonden, dog mindst én gang årligt.</p>\r\n<p class=\"Stk2\">\r\n   <span class=\"StkNr\" id=\"id06385f94-45c8-4486-b9f9-3c433705eea4\">Stk. 4.</span> Resultatet af den udførte egenkontrol opsummeres i en årlig rapport, der udarbejdes af fonden. Fondens revisor skal i tilknytning hertil gennemgå fondens sagsgangsbeskrivelser og egenkontrolprogrammet og udtage et antal sager til stikprøvekontrol. Revisor skal afgive erklæring om, hvorvidt egenkontrollen er beskrevet i et egenkontrolprogram. Revisor skal endvidere erklære, om tilskudsforvaltningen har været i overensstemmelse med de forvaltningsretlige regler og principper, som beskrevet i Finansministeriets vejledning om effektiv tilskudsforvaltning.</p>\r\n<p class=\"Stk2\">\r\n   <span class=\"StkNr\" id=\"id4b4d7c51-abaf-4be0-98d5-aa15c67a8b3b\">Stk. 5.</span> Den revisorattesterede rapport, jf. stk. 4, indsendes til Fiskeristyrelsen sammen med årsregnskabet. Fonden skal i ledelsesberetningen til årsregnskabet redegøre for resultatet af den udførte egenkontrol.</p>\r\n<p class=\"Kapitel\" id=\"id59873689-adcc-468f-87fd-6351cdf7bdd0\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Inddrivelse af skyldige produktionsafgifter m.v.</p>\r\n<p class=\"Paragraf\" id=\"id2c437fe6-d2d5-4068-adf5-7511ed0f388e\">\r\n   <span id=\"P25\">\r\n   </span>\r\n   <span class=\"ParagrafNr\" id=\"Par25\">§ 25.</span> Hvis en korrekt udfyldt indberetning om afgiftsgrundlaget ikke er rettidigt indsendt til fonden, skal fonden inden 14 dage rette henvendelse til den afgiftspligtige om at indsende indberetningen inden 14 dage.</p>\r\n<p class=\"Stk2\">\r\n   <span class=\"StkNr\" id=\"ide3dbe283-a595-4e16-8f7c-6e9bec37cdc4\">Stk. 2.</span> Hvis en afgiftspligtig på trods af den i stk. 1 nævnte henvendelse undlader at indsende indberetning, skal fonden tilkendegive over for den afgiftspligtige, at sagen vil blive overdraget til politiet, såfremt indberetningen ikke fremsendes til fonden inden 10 dage.</p>\r\n<p class=\"Stk2\">\r\n   <span class=\"StkNr\" id=\"id764af62c-1e1b-4539-88fe-df0cacdb996e\">Stk. 3.</span> Betales skyldige afgifter ikke rettidigt, skal fonden overdrage inddrivelsen af det skyldige beløb med tillæg af renter til restanceinddrivelsesmyndigheden. Forinden skal fonden skriftligt underrette den afgiftspligtige om overdragelse af sagen til restanceinddrivelsesmyndigheden.</p>\r\n<p class=\"Kapitel\" id=\"idb0833220-881f-46cf-9046-9d4bb471c758\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Ophør</p>\r\n<p class=\"Paragraf\" id=\"id75c5d97a-53c3-462c-a4e1-1345c8dc5a10\">\r\n   <span id=\"P26\">\r\n   </span>\r\n   <span class=\"ParagrafNr\" id=\"Par26\">§ 26.</span> Fondsbestyrelsen kan indstille, at fonden ophører. Budget for afvikling af fonden indsendes senest 3 måneder før det sidste budgetårs slutning. Der aflægges likvidationsregnskab for fonden senest 1 år efter sidste budgetårs slutning.</p>\r\n<p class=\"Kapitel\" id=\"id2e2c5515-dc9b-4922-b4fd-c313e46fcc73\">\r\n   <span id=\"K8\">\r\n   </span>\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Ikrafttrædelse</p>\r\n<p class=\"Paragraf\" id=\"idf24854a8-7a53-4af4-8450-9dddf5438701\">\r\n   <span id=\"P27\">\r\n   </span>\r\n   <span class=\"ParagrafNr\" id=\"Par27\">§ 27.</span> Bekendtgørelsen træder i kraft den 1. januar 2019.</p><div class=\"Givet\" id=\"Givet\"><p class=\"Givet\" align=\"center\">Udenrigsministeriet, den 17. december 2018</p><p class=\"Sign1\" align=\"center\">Eva Kjer Hansen</p><p class=\"Sign2\" align=\"right\">/ Bjørn Wirlander</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/12/2018"
        },
        {
            "displayName": "Accession",
            "displayValue": "B20180158305"
        },
        {
            "displayName": "Entydig dokumentidentifikation",
            "displayValue": "AS001833"
        },
        {
            "displayName": "Dato for førstegangsindlæggelse",
            "displayValue": "19/12/2018"
        },
        {
            "displayName": "Dato for indlæggelse",
            "displayValue": "19/12/2018"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1583"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "17/12/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Udenrigsmin., j.nr. 2018-36835"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}