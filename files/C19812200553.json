{
    "id": 75534,
    "title": "Retningslinier vedrørende mødepligten til efg-undervisningen (De tekniske skoler) ",
    "documentTypeId": "930",
    "isSagsforlobPeriodValid": false,
    "shortName": "RTL nr 22005 af 15/01/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Retningslinier vedrørende mødepligten til  \r\n\r\n efg-undervisningen </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(De tekniske skoler) </P>  \r\n\r\n<P>Ifølge bekendtgørelse nr. 380 af 31. juli 1978 om optagelse og  \r\n\r\n uddannelsesaftaler m.v. for elever i de erhvervsfaglige grunduddannelser § 5  \r\n\r\n skal eleverne deltage i skoleundervisningen. Denne mødepligt skal sikre, at  \r\n\r\n alle elever får mest muligt ud af undervisningen, og at der løbende kan  \r\n\r\n foretages en vurdering af den enkelte elevs udbytte af undervisningen. En  \r\n\r\n planmæssig gennemførelse af undervisningen forudsætter, at samtlige elever  \r\n\r\n overholder mødepligten. </P>  \r\n\r\n<P>Med henvisning hertil har direktoratet fastsat følgende retningslinier.  \r\n\r\n</P>  \r\n\r\n<P CLASS=PUNKT> <B>1.</B> Almindelige bestemmelser. </P>  \r\n\r\n<P>Skolens leder skal drage omsorg for, at skolen har en løbende oversigt  \r\n\r\n over den enkelte elevs samlede forsømmelser fordelt på dage og timer. </P>  \r\n\r\n<P>Den enkelte elev skal igennem skolens ordensregler orienteres om  \r\n\r\n mødepligten og de foranstaltninger, som skolen skal benytte ved en  \r\n\r\n tilsidesættelse af denne. </P>  \r\n\r\n<P>Endvidere skal nedennævnte fremgangsmåde og gældende regler for meddelelse  \r\n\r\n til skolen om sygdom gøres bekendt for de enkelte elever. </P>  \r\n\r\n<P CLASS=PUNKT> <B>2.</B> Fremgangsmåde ved et forsømmelsesproblem. </P>  \r\n\r\n<P>En ulovlig forsømmelse skal påtales af elevens faglærer. Såfremt eleven  \r\n\r\n stadig forsømmer fra undervisningen, skal læreren udfærdige en meddelelse,  \r\n\r\n som skal indeholde en kort beskrivelse af forholdet. Denne meddelelse  \r\n\r\n afleveres til nærmeste foresatte. </P>  \r\n\r\n<P>Skolens inspektør/ledende faglærer skal give eleven en mundtlig advarsel,  \r\n\r\n såfremt en samlet vurdering af elevens forsømmelser taler herfor. Sammen med  \r\n\r\n advarslen kan der fastsættes en frist for eleven til at rette forholdet op.  \r\n\r\n Studievejlederen skal underrettes om advarslen. Den mundtlige advarsel bør  \r\n\r\n gives på et tidspunkt, hvor de konkrete skadevirkninger af forsømmelserne på  \r\n\r\n den ene side endnu er af ringe omfang og på den anden side ikke er helt  \r\n\r\n uvæsentlige. </P>  \r\n\r\n<P>Sideløbende med behandlingen af sagen efter nærværende retningslinier  \r\n\r\n tilbydes eleven studievejledning/personlig rådgivning med henblik på at  \r\n\r\n genoprette elevens uddannelsesforløb. </P>  \r\n\r\n<P>Ved enkeltstående forsømmelser, hvor påtale er nødvendig af hovedsagelig  \r\n\r\n disciplinære grunde, kan der gives yderligere mundtlige advarsler. </P>  \r\n\r\n<P>Skolen (inspektøren/den ledende faglærer) registrerer de meddelte  \r\n\r\n advarsler. </P>  \r\n\r\n<P>Elevens faglærer underrettes om det foretagne, medens inspektøren/ledende  \r\n\r\n faglærer følger eleven ved elevregistreringssystemet. </P>  \r\n\r\n<P>Fortsætter eleven med at forsømme fra undervisningen, sender skolen en  \r\n\r\n skriftlig advarsel til eleven. </P>  \r\n\r\n<P>Er eleven under 18 år stiles brevet til hjemmet med kopi til eleven. Er  \r\n\r\n eleven over 18 år, stiles brevet alene til denne. </P>  \r\n\r\n<P>I forbindelse med den skriftlige advarsel indkaldes eleven til en samtale.  \r\n\r\n I brevet kan der være indeholdt en frist til at forbedre forholdet. Brevet  \r\n\r\n skal indeholde oplysning om, at såfremt forsømmelserne ikke ophører, vil  \r\n\r\n næste skridt kunne være udelukkelse fra fortsat undervisning under henvisning  \r\n\r\n til de almindelige regler om mødepligt, herunder skolens ordensregler. </P>  \r\n\r\n<P>Den skriftlige advarsel bør afsendes så betids, at den konkrete  \r\n\r\n skadevirkning af forsømmelserne endnu ikke er uoprettelig. </P>  \r\n\r\n<P>Sker de ingen forbedring, indstiller inspektøren/ledende faglærer til  \r\n\r\n skolens leder, at eleven udelukkes fra undervisning. Studievejlederen holdes  \r\n\r\n orienteret. </P>  \r\n\r\n<P>På grundlag af indstillingen gennemgår skolelederen forholdet. Efter at  \r\n\r\n have konstateret om gældende regler er overholdt, iværksættes eventuelt den  \r\n\r\n fremgangsmåde ved udelukkelse fra fortsat undervisning, der er beskrevet  \r\n\r\n under punkt 4. </P>  \r\n\r\n<P>Forældre/elev tilbydes rådgivning hos studievejlederen. </P>  \r\n\r\n<P>Såfremt eleven har forsømt al undervisning i længere tid, og skolen ikke  \r\n\r\n har opnået kontakt med eleven, kan eleven betragtes som udmeldt på grund af  \r\n\r\n passivitet, uden at der foreligger udelukkelse i bekendtgørelsens forstand.  \r\n\r\n Det er en betingelse, at skolen har udfoldet rimelige bestræbelser for at  \r\n\r\n opnå kontakt med eleven, herunder henvendelse ved anbefalet brev til elev og  \r\n\r\n eventuel værge. </P>  \r\n\r\n<P CLASS=PUNKT> <B>3.</B> Særligt vedrørende 2.-dels elever. </P>  \r\n\r\n<P>Er eleven 2.-dels elev, bør skolen i almindelighed i samarbejde med  \r\n\r\n praktikvirksomheden indkalde eleven til et nyt skoleophold i stedet for at  \r\n\r\n iværksætte bortvisning af eleven. </P>  \r\n\r\n<P>Samtidig orienteres praktikvirksomheden om, at aftaleperioden kan  \r\n\r\n forlænges tilsvarende, jfr. bekendtgørelsen § 13, stk. 2. </P>  \r\n\r\n<P CLASS=PUNKT> <B>4.</B> Fremgangsmåde ved udelukkelse fra fortsat  \r\n\r\n undervisning. </P>  \r\n\r\n<P>Udelukkelse af en elev fra fortsat undervisning sker ved afgørelse af  \r\n\r\n direktoratet efter indstilling fra skolen. </P>  \r\n\r\n<P>Indstilling til direktoratet for erhvervsuddannelserne skal indeholde  \r\n\r\n følgende oplysninger: </P>  \r\n\r\n<UL CLASS=PLAIN-LIST>  \r\n\r\n<LI>a) elevens navn, CPR-nr. og adresse (evt. skolehjem). </LI>  \r\n\r\n<LI>b) beskrivelse af forsømmelsesforholdet og dets karakter. Forsømmelserne  \r\n\r\n opgøres i absolutte tal. Skoleopholdets betegnelse og varighed angives. Hvis  \r\n\r\n forsømmelserne særligt samler sig om enkelte fag, ugedage eller der  \r\n\r\n foreligger andre særlige forhold, bør det tillige fremgå af indstillingen.  \r\n\r\n</LI>  \r\n\r\n<LI>c) opgørelse over skolens foranstaltninger, herunder advarsler. </LI>  \r\n\r\n<LI>d) skolens indstilling. </LI>  \r\n\r\n</UL>  \r\n\r\n<P>Skolen sikrer, at indstillingen til direktoratet for erhvervsuddannelserne  \r\n\r\n gennemlæses af eleven, som gøres bekendt med sin ret til at vedlægge en  \r\n\r\n personlig redegørelse. </P>  \r\n\r\n<P>Eleven påtegner brevet om, at han/hun har læst brevet og er gjort bekendt  \r\n\r\n med sin ret til at vedlægge en redegørelse. </P>  \r\n\r\n<P>Skrivelsen indsendes til direktoratet for erhvervsuddannelserne med  \r\n\r\n anmodning om en afgørelse. </P>  \r\n\r\n<P>Direktoratets afgørelse meddeles til skolen, som sørger for, at afgørelsen  \r\n\r\n meddeles eleven samt eventuelt værgen, for 2.-dels elever tillige  \r\n\r\n praktikvirksomheden, arbejdsformidlingskontoret og det faglige udvalg. </P>  \r\n\r\n<P>P.d.v. </P>  \r\n\r\n<P> <B>M. Johansen</B>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19812200553"
        },
        {
            "displayName": "Entydig dokumentidentifikation",
            "displayValue": "CM034739"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "08/01/2001"
        },
        {
            "displayName": "Dokumenttype",
            "displayValue": "Retningslinier"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22005"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "15/01/1981"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Erhvervsuddannelserne"
        },
        {
            "displayName": "Ressortministeriets journalnummer",
            "displayValue": "11-15-22-01-06/80"
        },
        {
            "displayName": "Stikord",
            "displayValue": "V-489"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}