{
    "id": 192467,
    "title": "Bekendtgørelse om kommunalbestyrelsens opkrævning af tilbagebetalingskrav efter dagtilbudslovens § 93, stk. 3",
    "documentTypeId": "60",
    "isSagsforlobPeriodValid": true,
    "shortName": "BEK nr 978 af 11/08/2017",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#idd02d28e2-3b03-4451-aa54-85fb4f116af2\">Kapitel 1</a>\r\n      </td>\r\n      <td class=\"IndholdsfortegnelseTekst\">Definitioner m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id2e140f55-16b6-4e5f-a179-ae865f967240\">Kapitel 2</a>\r\n      </td>\r\n      <td class=\"IndholdsfortegnelseTekst\">Opkrævning af tilbagebetalingspligtige ydelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id0a8b4d3f-d993-4acc-b327-541937e85ca3\">Kapitel 3</a>\r\n      </td>\r\n      <td class=\"IndholdsfortegnelseTekst\">Bortfald af tilbagebetalingskrav</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id4a5fbb50-765f-49fc-a03d-c196e8f8d56f\">Kapitel 4</a>\r\n      </td>\r\n      <td class=\"IndholdsfortegnelseTekst\">Overdragelse af krav til restanceinddrivelsesmyndigheden</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idf898d1ed-7d3d-4cd8-bc31-196358b55131\">Kapitel 5</a>\r\n      </td>\r\n      <td class=\"IndholdsfortegnelseTekst\">Øvrige bestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id20a018a2-38f4-43cc-84c2-241e5dc6e33a\">Kapitel 6</a>\r\n      </td>\r\n      <td class=\"IndholdsfortegnelseTekst\">Ikrafttrædelsesbestemmelse</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om kommunalbestyrelsens opkrævning af tilbagebetalingskrav efter dagtilbudslovens § 93, stk. 3</p>\r\n<p class=\"Indledning2\">I medfør af § 93, stk. 3, i lov om dag-, fritids- og klubtilbud m.v. til børn og unge (dagtilbudsloven), jf. lovbekendtgørelse nr. 748 af 20. juni 2016, og efter forhandling med skatteministeren fastsættes:</p>\r\n<p class=\"Kapitel\" id=\"idd02d28e2-3b03-4451-aa54-85fb4f116af2\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Definitioner m.v.</p>\r\n<p class=\"Paragraf\" id=\"id91f37be7-30b3-4a91-a129-839bb4dfd356\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Kommunalbestyrelsen opkræver tilbagebetalingspligtige ydelser for børn i dagtilbud indtil skolestart i henhold til lov om dag-, fritids- og klubtilbud m.v. til børn og unge (dagtilbudsloven) efter reglerne i denne bekendtgørelse, jf. dog reglerne om tilbagebetaling på baggrund af genberegning af økonomisk fripladstilskud efter § 32, stk. 2, i bekendtgørelse om dagtilbud.</p>\r\n<p class=\"Paragraf\" id=\"id78bba2a5-0640-43e0-9042-fd3c3c514e6f\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Ved skyldneren forstås den person, til hvem den tilbagebetalingspligtige ydelse er tildelt.</p>\r\n<p class=\"Stk2\">\r\n   <span class=\"StkNr\" id=\"id3fdf410f-db73-4695-9541-cbfd1985c5c7\">Stk. 2.</span> Ved fordringshaveren forstås den myndighed, der har krav på den tilbagebetalingspligtige ydelse.</p>\r\n<p class=\"Paragraf\" id=\"id25a413d6-b520-4e45-affe-ee8a9d88e92b\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Den årlige nettoindkomst opgøres som fastsat efter § 10, stk. 1, i Skatteministeriets bekendtgørelse om inddrivelse af gæld til det offentlige.</p>\r\n<p class=\"Kapitel\" id=\"id2e140f55-16b6-4e5f-a179-ae865f967240\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Opkrævning af tilbagebetalingspligtige ydelser</p>\r\n<p class=\"Paragraf\" id=\"idd731b179-0587-433d-8673-c3b4e7ee2d5b\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Fordringshaveren fastsætter en ordning om afdragsvis betaling eller yder henstand med betalingen, jf. §§ 5-7.</p>\r\n<p class=\"Paragraf\" id=\"idfa5249b3-7249-4614-978e-e178424fc3cd\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> For alle andre skyldnere end dem, der er nævnt i § 6, fastsætter fordringshaveren afdragsordningen med udgangspunkt i den tabel og den måde at beregne det månedlige afdrag, der fremgår af § 10, stk. 1 og 2, i Skatteministeriets bekendtgørelse om inddrivelse af gæld til det offentlige.</p>\r\n<p class=\"Stk2\">\r\n   <span class=\"StkNr\" id=\"idb7566c54-035f-4304-a6c1-6da82a160a1a\">Stk. 2.</span> Foreligger der ikke aktuelle indkomstoplysninger for de skyldnere, der er nævnt i stk. 1, fastsættes det månedlige afdrag til 468 kr.</p>\r\n<p class=\"Stk2\">\r\n   <span class=\"StkNr\" id=\"id7d0c94a7-ddcf-4f53-95ad-3642eb4d9848\">Stk. 3.</span> Beløbet fastsat i stk. 2 reguleres hvert år pr. 1. januar med 2,0 pct. tillagt eller fratrukket tilpasningsprocenten for det pågældende finansår, jf. lov om en satsreguleringsprocent. De regulerede beløb afrundes til det nærmeste hele kronebeløb. Reguleringen sker på grundlag af de på reguleringstidspunktet gældende beløb. Den årlige regulering sker første gang med virkning fra den 1. januar 2018.</p>\r\n<p class=\"Paragraf\" id=\"id114a2845-af27-4b55-91e0-f9124efb6f4f\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Fordringshaveren yder henstand til skyldnere, der modtager integrationsydelse, uddannelseshjælp, kontanthjælp eller ressourceforløbsydelse efter lov om aktiv socialpolitik, kontantydelse efter lov om kontantydelse, som ikke har andre indtægter end førtidspension eller ikke har en årlig nettoindkomst, der overstiger de minimumsgrænser for fastsættelse af afdragsordninger for henholdsvis personer med forsørgerpligt over for børn og personer uden forsørgerpligt over for børn, der er fastsat i § 10, stk. 1, 2. og 7. pkt., i Skatteministeriets bekendtgørelse om inddrivelse af gæld til det offentlige, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"idb7773e22-af01-4bd0-a9a6-50f0ff8d6989\">Stk. 2. </span> Hvis en af de skyldnere, der er nævnt i stk. 1, har meget beskedne udgifter til for eksempel bolig eller særligt høje skattefradrag, kan der opkræves et månedligt beløb, der fastsættes under hensyn til disse særlige omstændigheder.</p>\r\n<p class=\"Paragraf\" id=\"id6cad4822-f1c8-43b6-ad5f-b95d24309ba7\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Er der fastsat en afdragsordning efter § 5 eller § 6, stk. 2, og kommer skyldneren senere i en situation som nævnt i § 6, stk. 1, stiller fordringshaveren afdragsordningen i bero.</p>\r\n<p class=\"Kapitel\" id=\"id0a8b4d3f-d993-4acc-b327-541937e85ca3\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Bortfald af tilbagebetalingskrav</p>\r\n<p class=\"Paragraf\" id=\"id36f65825-c9a3-4a4a-a07f-fc43d8744705\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Et tilbagebetalingskrav efter lov om dag-, fritids- og klubtilbud m.v. til børn og unge (dagtilbudsloven) bortfalder, når der er gået 5 år efter ydelsens ophør, uden at der efter reglerne i § 5 eller § 6, stk. 2, har været økonomisk mulighed for at gennemføre kravet.</p>\r\n<p class=\"Stk2\">\r\n   <span class=\"StkNr\" id=\"id4c0e74a4-2a84-491c-886f-b5c8bff60193\">Stk. 2.</span> Har der i perioder været betalt af på gælden efter reglerne i § 5 eller § 6, stk. 2, men har kommunalbestyrelsen på et tidspunkt, hvor der er gået mindst 5 år efter ydelsens ophør, ydet henstand efter reglen i § 7, jf. § 6, stk. 1, bortfalder restkravet.</p>\r\n<p class=\"Kapitel\" id=\"id4a5fbb50-765f-49fc-a03d-c196e8f8d56f\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Overdragelse af krav til restanceinddrivelsesmyndigheden</p>\r\n<p class=\"Paragraf\" id=\"ide94353f2-88ee-486d-8e5e-3fb1530543b4\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Overholder en skyldner trods påkrav fra fordringshaveren ikke en afdragsordning, anses afdragsordningen for bortfaldet og hele gælden for forfalden. Fordringshaveren træffer afgørelse om, at kravet overdrages til restanceinddrivelsesmyndigheden, jf. lov om inddrivelse af gæld til det offentlige, med henblik på inddrivelse. Inden overdragelsen skal fordringshaveren skriftligt underrette skyldneren om overdragelsen.</p>\r\n<p class=\"Paragraf\" id=\"idb6fa5cdf-21d2-4dcc-85a8-2a5e5b2adfaa\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Fremkommer skyldneren efter fordringens overdragelse til restanceinddrivelsesmyndigheden med indsigelser om fordringens eksistens eller størrelse, sender restanceinddrivelsesmyndigheden skyldnerens indsigelser til fordringshaveren, der træffer afgørelse om indsigelserne. Restanceinddrivelsesmyndigheden skal orientere skyldneren om fremsendelsen til fordringshaveren. Indsigelser fra skyldneren om fordringens eksistens eller størrelse har ikke opsættende virkning i forhold til restanceinddrivelsesmyndighedens inddrivelse af fordringen. Restanceinddrivelsesmyndigheden kan beslutte, at indsigelser om kravets eksistens og størrelse tillægges opsættende virkning, hvis der er begrundet formodning om, at kravet ikke er korrekt eller ikke eksisterer.</p>\r\n<p class=\"Paragraf\" id=\"ida43d12f0-eaeb-40e7-b178-77b9c83cdf04\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Efter overdragelse af fordringen til restanceinddrivelsesmyndigheden skal fordringshaveren, hvis den bliver bekendt med væsentlige ændringer i skyldners økonomiske forhold, underrette restanceinddrivelsesmyndigheden herom.</p>\r\n<p class=\"Stk2\">\r\n   <span class=\"StkNr\" id=\"id56ca9e99-0778-4357-b155-cb74a311adb4\">Stk. 2.</span> Hvis ændringerne i skyldnerens forhold afstedkommer forbedrede økonomiske forhold, kan fordringshaveren samtidig med underretningen anmode restanceinddrivelsesmyndigheden om at intensivere inddrivelsen.</p>\r\n<p class=\"Stk2\">\r\n   <span class=\"StkNr\" id=\"idea8e8f94-7f3d-4e4c-a073-fa302969ae11\">Stk. 3.</span> Hvis ændringerne i skyldnerens forhold afstedkommer forværrede økonomiske forhold, kan fordringshaveren samtidig med underretningen anmode restanceinddrivelsesmyndigheden om at give henstand eller tillade afdragsvis betaling.</p>\r\n<p class=\"Stk2\">\r\n   <span class=\"StkNr\" id=\"id71db9b33-78ef-4717-8ebb-f148fe33bea2\">Stk. 4.</span> Fordringshaveren skal skriftligt underrette skyldneren om underretninger til restanceinddrivelsesmyndigheden efter stk. 1-3.</p>\r\n<p class=\"Paragraf\" id=\"idaf4b0cfa-532d-4d58-a1f5-7e4009dfd814\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Restanceinddrivelsesmyndigheden kan fastsætte nærmere retningslinjer for elektronisk overdragelse af fordringer til restanceinddrivelsesmyndigheden. Det kan herunder fastsættes, at fordringer kan overdrages manuelt.</p>\r\n<p class=\"Kapitel\" id=\"idf898d1ed-7d3d-4cd8-bc31-196358b55131\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Øvrige bestemmelser</p>\r\n<p class=\"Paragraf\" id=\"id2040e29e-0f30-4c89-adf0-30073f9ba2f6\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Klage over kommunalbestyrelsens afgørelser efter denne bekendtgørelse kan indbringes for Ankestyrelsen efter reglerne i kapitel 10 i lov om retssikkerhed og administration på det sociale område.</p>\r\n<p class=\"Paragraf\" id=\"idf037fb50-8c2b-41dc-87f5-a97ee06a2683\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Hvis kommunalbestyrelsen har anmeldt et tilbagebetalingskrav fuldt ud til refusion, skal tilbagebetalinger fra skyldneren, når de indgår til kommunen, føres til fradrag i den løbende opgørelse af de refusionsberettigende udgifter, jf. bekendtgørelse om statsrefusion og tilskud samt regnskabsaflæggelse og revision på Børne- og Socialministeriets, Beskæftigelsesministeriets, Udlændinge- og Integrationsministeriet, Transport-, Bygnings- og Boligministeriets og Undervisningsministeriets ressortområder. Det samme gælder, når kommunalbestyrelsen modtager afdrag fra restanceinddrivelsesmyndigheden.</p>\r\n<p class=\"Kapitel\" id=\"id20a018a2-38f4-43cc-84c2-241e5dc6e33a\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Ikrafttrædelsesbestemmelse</p>\r\n<p class=\"Paragraf\" id=\"idbe8a786f-d412-4f06-a58e-68b06e9e49b8\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Bekendtgørelsen træder i kraft den 1. september 2017.</p><div class=\"Givet\" id=\"Givet\"><p class=\"Givet\" align=\"center\">Børne- og Socialministeriet, den 11. august 2017</p><p class=\"Sign1\" align=\"center\">Mai Mercado</p><p class=\"Sign2\" align=\"right\">/ Christina Barfoed-Høj</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/08/2017"
        },
        {
            "displayName": "Accession",
            "displayValue": "B20170097805"
        },
        {
            "displayName": "Entydig dokumentidentifikation",
            "displayValue": "CT000207"
        },
        {
            "displayName": "Dato for førstegangsindlæggelse",
            "displayValue": "17/08/2017"
        },
        {
            "displayName": "Dato for indlæggelse",
            "displayValue": "17/08/2017"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "978"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "11/08/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Børne- og Socialmin., j.nr. 2017-2480"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}