{
    "id": 174721,
    "title": "Bekendtgørelse om tilskud til energirenovering og klimatilpasning af privat udlejningsbyggeri",
    "documentTypeId": "60",
    "isSagsforlobPeriodValid": true,
    "shortName": "BEK nr 1165 af 08/10/2015",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#Kap1\">Kapitel 1</a>\r\n         </td>\r\n         <td class=\"IndholdsfortegnelseTekst\">Anvendelsesområde</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#Kap2\">Kapitel 2</a>\r\n         </td>\r\n         <td class=\"IndholdsfortegnelseTekst\">Information m.v.</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#Kap3\">Kapitel 3</a>\r\n         </td>\r\n         <td class=\"IndholdsfortegnelseTekst\">Tilskudsberettigede aktiviteter</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#Kap4\">Kapitel 4</a>\r\n         </td>\r\n         <td class=\"IndholdsfortegnelseTekst\">Ansøgning om tilskud</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#Kap5\">Kapitel 5</a>\r\n         </td>\r\n         <td class=\"IndholdsfortegnelseTekst\">Tilsagn om tilskud</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#Kap6\">Kapitel 6</a>\r\n         </td>\r\n         <td class=\"IndholdsfortegnelseTekst\">Tilskuddets størrelse</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#Kap7\">Kapitel 7</a>\r\n         </td>\r\n         <td class=\"IndholdsfortegnelseTekst\">Lejefastsættelse</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#Kap8\">Kapitel 8</a>\r\n         </td>\r\n         <td class=\"IndholdsfortegnelseTekst\">Udbetaling, regnskab og revision</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#Kap9\">Kapitel 9</a>\r\n         </td>\r\n         <td class=\"IndholdsfortegnelseTekst\">Kontrol</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#Kap10\">Kapitel 10</a>\r\n         </td>\r\n         <td class=\"IndholdsfortegnelseTekst\">Klage</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#Kap11\">Kapitel 11</a>\r\n         </td>\r\n         <td class=\"IndholdsfortegnelseTekst\">Ikrafttrædelse</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#Bil1\">Bilag 1</a>\r\n         </td>\r\n         <td class=\"IndholdsfortegnelseTekst\">Instruks for revision af regnskaber for energibesparende arbejder og arbejder vedrørende klimatilpasning med tilskud ydet i henhold til bekendtgørelse om tilskud til energirenovering og klimatilpasning i privat udlejningsbyggeri</td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om tilskud til energirenovering og klimatilpasning af privat udlejningsbyggeri</p>\r\n<p class=\"Indledning2\">I medfør af tekstanmærkning nr. 101 ad 14.52.62 til § 14 på finansloven for finansåret 2015 fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1\">§ 1.</span> Udlændinge-, Integrations- og Boligministeriet kan inden for en ramme på 50 mio. kr. i hvert af årene 2015, 2016 og 2017:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> yde refusion til landsomfattende sammenslutninger af lejerforeninger af udgifter til information om ordningen, jf. § 2, stk. 2,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> yde tilskud til partsrådgivning til lejere i private udlejningsejendomme, der indeholder 12 eller flere beboelseslejemål og</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num3\">3)</span> yde tilskud til gennemførelse af energibesparende arbejder og klimatilpasning i private udlejningsejendomme, der indeholder 12 eller flere beboelseslejemål.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Midlerne er omfattet af Kommissionens Forordning (EU) nr. 1407/2013 om anvendelse af artikel 107 og 108 i traktaten om Den Europæiske Unions funktionsmåde på de minimis-støtte.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Landsomfattende sammenslutninger af lejerforeninger, jf. stk.1, nr. 1, afgrænses i overensstemmelse med anvendelsen af begrebet i § 54, stk. 2, i lov om midlertidig regulering af boligforholdene.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Information m.v.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2\">§ 2.</span> Udlændinge-, Integrations- og Boligministeriet kan af den årlige ramme, jf. § 1, anvende 1 mio. kr. årligt til refusion af udgifter til information og faciliteter afholdt af landsomfattende sammenslutninger af lejerforeninger.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Refusion efter stk. 1 ydes til udgifter vedrørende information om ordningen og vejledning til lejere om, hvilken rådgivning der kan være relevant i det konkrete aftaleforløb inden for maksimalt 1 mio. kr.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3\">§ 3.</span> Landsomfattende sammenslutninger af lejerforeninger kan hvert år ansøge Udlændinge-, Integrations- og Boligministeriet om at få andel i de midler, der er nævnt i § 2.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Ansøgning, jf. stk. 1, indsendes til Udlændinge-, Integrations- og Boligministeriet senest den 1. februar.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Udlændinge-, Integrations- og Boligministeriet meddeler tilsagn om refusion af dokumenterede udgifter, jf. stk. 1. Refusionen til en enkelt ansøger kan maksimalt udgøre 0,5 mio. kr. årligt.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Eventuel uforbrugt ramme, jf. § 2, overføres til rammen for partsrådgivning og tilskud, jf. § 5, stk. 1.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4\">§ 4.</span> Anmodning om refusion indsendes til Udlændinge-, Integrations- og Boligministeriet vedlagt regnskab for de afholdte udgifter. Regnskabet skal være forsynet med påtegning af registreret eller statsautoriseret revisor om, at udgifter, der er medtaget i regnskabet, er anvendt til tilskudsberettigede aktiviteter. Refusionsanmodning kan indsendes én gang årligt inden udgangen af november.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Tilskudsberettigede aktiviteter</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5\">§ 5.</span> Inden for det i § 1 anførte beløb kan Udlændinge-, Integrations- og Boligministeriet til udlejningsejendomme, der indeholder 12 eller flere beboelseslejemål yde tilskud til følgende:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num1\">1)</span> Partsrådgivning for lejere.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num2\">2)</span> Energibesparende arbejder.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num3\">3)</span> Arbejder vedrørende klimatilpasning.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Partsrådgivning, jf. stk.1, nr. 1, kan omfatte teknisk, økonomisk og juridisk rådgivning efter lejernes eget valg.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Energibesparende arbejder, jf. stk. 1, nr. 2, kan omfatte følgende:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num1\">1)</span> Energibesparende foranstaltninger, der er foreslået i et energimærke.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num2\">2)</span> Isolering og efterisolering af ydervægge, herunder etageadskillelser ved ydervægge, lofter og gulve mod     kælder eller port.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num3\">3)</span> Udskiftning af vinduer og døre til vinduer og døre med højere isoleringsværdi.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num4\">4)</span> Forbedring af eksisterende vinduer og døre til en energistandard, der mindst svarer til kravene i     det gældende Bygningsreglement.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num5\">5)</span> Isolering af tekniske installationer, herunder rør til varme og varmt vand.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num6\">6)</span> Andre energibesparende forbedringer af tekniske installationer, herunder styring efter klima- og udendørs     temperaturforhold, døgnstyring, pulsstyring og indregulering af anlæg m.v.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num7\">7)</span> Forbedring af mekanisk ventilation til energibesparende ventilationsløsninger, herunder varmegenvinding.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Arbejder vedrørende klimatilpasning, jf. stk.1, nr. 3, kan omfatte konkrete tiltag til oversvømmelsessikring af ejendommen, som er anbefalet i klimatilpasningstjek, jf. http://www.klimatilpasning.dk/borger/gratis-klimatjek.aspx.</p>\r\n<p class=\"Stk2\">\r\n   <span class=\"StkNr\" id=\"Par5_Stk5\">Stk. 5.</span> Arbejder omfattet af stk. 3 og 4, skal være omfattet af en aftale, mellem ejer og et flertal af lejerne, jf. § 8, stk. 1, og udgifterne skal udgøre mindst 20.000 kr. pr. beboelseslejemål.</p>\r\n<p class=\"Stk2\">\r\n   <span class=\"StkNr\" id=\"Par5_Stk6\">Stk. 6.</span> Det er en betingelse for gyldigheden af en aftale, jf. stk. 5, om energibesparende arbejder, jf. stk. 3, at:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk6_Num1\">1)</span> lejerne før aftalens indgåelse fra ejer har modtaget huslejenævnets forhåndsgodkendelse af den      lejeforhøjelse, projektet medfører for det enkelte lejemål, beregnet efter § 58, stk. 1, i lov om leje,     herunder fordelingen af udgifterne mellem forbedring og vedligeholdelse,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk6_Num2\">2)</span> lejerne før aftalens indgåelse af ejer er blevet orienteret om, at de har mulighed for at antage     konsulentbistand til partsrådgivning og</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk6_Num3\">3)</span> lejerne før indgåelse af aftale om energibesparende arbejder fra ejer har modtaget en skriftlig erklæring     fra et certificeret energimærkningsfirma om de energimæssige konsekvenser af projektet.</p>\r\n<p class=\"Stk2\">\r\n   <span class=\"StkNr\" id=\"Par5_Stk7\">Stk. 7.</span> Det er en betingelse for gyldigheden af en aftale, jf. stk. 5, om arbejder vedrørende klimatilpasning, jf. stk. 4, at betingelserne i stk. 6, nr. 1 og 2, er opfyldt.</p>\r\n<p class=\"Stk2\">\r\n   <span class=\"StkNr\" id=\"Par5_Stk8\">Stk. 8.</span> Forhåndsgodkendelse, jf. stk. 5, nr. 1, kan undlades, såfremt udlejer i aftalen med lejerne erklærer, at de tilskudsberettigede arbejder ikke vil medføre lejeforhøjelse.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6\">§ 6.</span> Aftalen har virkning for alle lejere af beboelseslejemål i ejendommen.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7\">§ 7.</span> Tilskud efter denne bekendtgørelse kan ikke ydes til arbejder, hvortil der ydes støtte efter lov om byfornyelse og udvikling af byer.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Ansøgning om tilskud</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8\">§ 8.</span> Ejere af private udlejningsejendomme, der indeholder 12 eller flere beboelseslejemål kan ansøge om tilskud til aktiviteter omfattet af § 5, stk. 2-4, såfremt ejeren kan dokumentere, at et flertal af lejerne positivt har tilkendegivet, at de er interesserede i at arbejde videre med et energi- eller klimatilpasningsprojekt.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Ved ansøgning om tilskud samt ved dokumentation for lejerinteresse skal anvendes skemaer, der findes på Udlændinge-, Integrations- og Boligministeriets hjemmeside www.uibm.dk.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9\">§ 9.</span> Ansøgning om tilskud i 2015 skal være Udlændinge-, Integrations- og Boligministeriet i hænde senest den 23. november 2015. Ansøgning om tilskud i 2016 og følgende år skal være Udlændinge-, Integrations- og Boligministeriet i hænde senest den 1. juni.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Udlændinge-, Integrations- og Boligministeriet kan fastsætte en ny frist for ansøgning om tilskud, såfremt der ikke er indkommet ansøgninger inden for fristerne, jf. stk. 1, som muliggør fuld udnyttelse af den årlige tilskudsramme, jf. § 1, stk. 1.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10\">§ 10.</span> Tilskud til partsrådgivning, jf. § 5, stk. 2, kan kun ydes til rådgivning, der er påbegyndt efter den 5. maj 2014.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Tilskud til energibesparende arbejder og klimatilpasning, jf. § 5, stk. 3 og 4, kan kun ydes til arbejder, der påbegyndes, efter at Udlændinge-, Integrations- og Boligministeriet har modtaget dokumentation, jf. § 13.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Tilsagn om tilskud</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11\">§ 11.</span> Af den samlede statslige udgiftsramme, jf. § 1, stk. 1, reserveres i 2015 forlods en pulje på 12 mio. kr. til arbejder vedrørende klimatilpasning. I 2016 og 2017 reserveres forlods en pulje på 23,5 mio. kr. til ansøgninger om tilskud til energibesparende arbejder og en pulje på 23,5 mio. kr. til ansøgninger om tilskud til arbejder vedrørende klimatilpasning.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Uudnyttet udgiftsramme i de reserverede puljer, jf. stk.1, sammenlægges, når ansøgninger på venteliste er behandlet i december måned, jf. § 12, stk. 3.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12\">§ 12.</span> Til energibesparende arbejder, jf. § 5, stk. 3, meddeler Udlændinge-, Integrations- og Boligministeriet tilsagn om tilskud til ansøgninger, i følgende prioriterede rækkefølge:</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num1\">1)</span> Ejendomme med det dårligste energimærke, hvor det er muligt at give fuldt tilskud i forhold til det ansøgte.</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk1_Num2\">2)</span> Ejendomme med flest beboelseslejemål, hvor det er muligt at give fuldt tilskud i forhold til det ansøgte inden for den resterende ramme.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Til arbejder vedrørende klimatilpasning, jf. § 5, stk. 4, meddeler Udlændinge-, Integrations- og Boligministeriet tilsagn om tilskud til ansøgninger, der prioriteres således, at ejendomme med flest beboelseslejemål, hvor det er muligt at give fuldt tilskud i forhold til det ansøgte, prioriteres først.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Udlændinge-, Integrations- og Boligministeriet meddeler afslag på ansøgninger, som ikke opfylder betingelserne for tilskud.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13\">§ 13.</span> Ansøgninger, som opfylder betingelserne for tilskud, men som ikke kan imødekommes inden for rammen, optages på venteliste for ansøgningsåret. Der oprettes en venteliste for ansøgninger om energibesparende arbejder og en venteliste for arbejder vedrørende klimatilpasning.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Tilbagefald af midler fra annullerede tilsagn tildeles automatisk ansøgninger optaget på venteliste. Tildelingen sker efter den prioriterede rækkefølge, jf. § 12, stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"Par13_Stk3\">Stk. 3.</span> Udlændinge-, Integrations- og Boligministeriet behandler ansøgninger på venteliste i december og august måned. Ministeriet kan herefter inden årets udgang meddele tilsagn om tilskud til ansøgninger, der ikke har kunnet imødekommes i de reserverede puljer, jf. § 11, stk. 1.</p>\r\n<p class=\"Stk2\">\r\n   <span class=\"StkNr\" id=\"Par13_Stk4\">Stk. 4.</span> Ventelisterne slettes ved udgangen af året. Ansøgninger, som slettes fra ventelisten kan indsendes som ansøgning om tilsagn det følgende år inden for fristen fastsat i § 9, stk. 1, 2. pkt.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14\">§ 14.</span> Ejer skal inden 6 måneder efter, at tilsagn er meddelt af Udlændinge-, Integrations- og Boligministeriet indsende materiale, jf. stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> For aftaler om energibesparende arbejder indsendes følgende:</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk2_Num1\">1)</span> Aftale mellem ejer og et flertal af lejerne om gennemførelse af energibesparende arbejder. Aftaleskema, der findes på Udlændinge-, Integrations- og Boligministeriets hjemmeside www.uibm.dk, skal anvendes.</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk2_Num2\">2)</span> Huslejenævnets forhåndsgodkendelse af den lejeforhøjelse, som projektet medfører for det enkelte lejemål, beregnet efter § 58, stk. 1, i lov om leje, herunder fordelingen af udgifterne mellem forbedring og vedligeholdelse.</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk2_Num3\">3)</span> En skriftlig erklæring fra et certificeret energimærkningsfirma om de energimæssige konsekvenser af aftalen.</p>\r\n<p class=\"Stk2\">\r\n   <span class=\"StkNr\" id=\"Par14_Stk3\">Stk. 3.</span> For aftaler om arbejder vedrørende klimatilpasning indsendes følgende:</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk3_Num1\">1)</span> Aftale mellem ejer og et flertal af lejerne om gennemførelse af arbejder vedrørende klimatilpasning. Aftaleskema, der findes på Udlændinge-, Integrations- og Boligministeriets hjemmeside www.uibm.dk, skal anvendes.</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk3_Num2\">2)</span> Huslejenævnets forhåndsgodkendelse af den lejeforhøjelse, som projektet medfører for det enkelte lejemål, beregnet efter § 58, stk. 1, i lov om leje, herunder fordelingen af udgifterne mellem forbedring og vedligeholdelse.</p>\r\n<p class=\"Stk2\">\r\n   <span class=\"StkNr\" id=\"Par14_Stk4\">Stk. 4.</span> Såfremt materiale som nævnt i stk. 2 og 3, ikke er indsendt til Udlændinge-, Integrations- og Boligministeriet inden udløb af fristen, jf. stk. 1, annulleres den del af tilsagnet, der vedrører energibesparende arbejder og klimatilpasning, jf. § 5, stk. 3 og 4. Den del af tilsagnet, der vedrører partsrådgivning, jf. § 5, stk. 2, kan anmeldes til udbetaling efter § 18.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Tilskuddets størrelse</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15\">§ 15.</span> Tilskud til dokumenterede udgifter til partsrådgivning for lejerne, jf. § 5, stk. 2, kan højst udgøre følgende beløb:</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num1\">1)</span> De første 12 boliglejemål 18.300 kr.</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num2\">2)</span> De resterende boliglejemål 400 kr. pr. lejemål.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Udgifter til partsrådgivning, jf. stk. 1, er tilskudsberettiget, uanset at der ikke indgås en endelig aftale mellem ejer og et flertal af lejerne om gennemførelse af energibesparende arbejder eller arbejder vedrørende klimatilpasning. Det er en betingelse, at der er meddelt tilsagn, jf. § 11, eller at der er midler på tilskudsrammen til at imødekomme ansøgningen.</p>\r\n<p class=\"Stk2\">\r\n   <span class=\"StkNr\" id=\"Par15_Stk3\">Stk. 3.</span> Udgifter til partsrådgivning, jf. stk. 1, afholdes af ejer, som indsender ansøgning om udbetaling af tilskud, jf. § 18.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16\">§ 16.</span> Tilskud til energibesparende arbejder og arbejder vedrørende klimatilpasning, jf. § 5, stk. 3 og 4, udgør 20 pct. af udgifterne til gennemførelse af de aftalte arbejder, dog højst 30.000 kr. pr. lejlighed og højst 1,5 mio. kr. pr. ejendom.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Lejefastsættelse</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17\">§ 17.</span> Ved fastsættelse af lejeforhøjelse for forbedringsarbejder, hvortil der ydes tilskud efter denne bekendtgørelse, påhviler det ejeren at sikre, at lejeforhøjelsen til hver enkelt beboelseslejlighed beregnes under hensyntagen til det bevilgede tilskud.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Grundlaget for lejefastsættelsen er huslejenævnets forhåndsgodkendelse samt fordeling af udgifterne på forbedring og vedligeholdelse. Det samlede tilskudsbeløb, jf. § 15 og § 16, deles på forbedrings- og vedligeholdelsesdelen i samme forhold, som huslejenævnet har lagt til grund i forhåndsgodkendelsen. Den del af tilskudsbeløbet, der vedrører forbedringsdelen, fratrækkes den samlede forbedringsudgift inden beregning af lejeforhøjelsen for de enkelte lejemål.</p>\r\n<p class=\"Stk2\">\r\n   <span class=\"StkNr\" id=\"Par17_Stk3\">Stk. 3.</span> Såfremt arbejderne ikke medfører lejeforhøjelse, jf. § 5, stk. 8, tilgår hele tilskudsbeløbet udlejeren.</p>\r\n<p class=\"Kapitel\" id=\"K8\">\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Udbetaling, regnskab og revision</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18\">§ 18.</span> Ejer indsender ansøgning om udbetaling af tilskud til Udlændinge-, Integrations- og Boligministeriet. Ved ansøgning om udbetaling skal anvendes et udbetalingsskema, der findes på Udlændinge-, Integrations- og Boligministeriets hjemmeside www.uibm.dk. Ansøgning skal indsendes inden 2 år efter datoen for Udlændinge-, Integrations- og Boligministeriets bekræftelse af modtaget materiale, jf. § 12, stk. 1 og 2.</p>\r\n<p class=\"Stk2\">\r\n   <span class=\"StkNr\" id=\"Par18_Stk2\">Stk. 2.</span> Ansøgning om udbetaling, jf. stk. 1, skal vedlægges regnskab for de dokumenterede afholdte tilskudsberettigede udgifter. Regnskabet skal være revideret af en statsautoriseret eller registreret revisor i overensstemmelse med bekendtgørelsens bilag 1.</p>\r\n<p class=\"Stk2\">\r\n   <span class=\"StkNr\" id=\"Par18_Stk3\">Stk. 3.</span> Udlændinge-, Integrations- og Boligministeriet kan forlænge fristen for ansøgning om udbetaling af tilskud, jf. stk. 1, hvis særlige forhold taler for det.</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19\">§ 19.</span> Udlændinge-, Integrations- og Boligministeriet kan beslutte, at tilsagn annulleres helt eller delvis i følgende tilfælde:</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num1\">1)</span> Tilskudsmodtager har givet vildledende eller urigtige oplysninger eller fortiet oplysninger af betydning for ansøgningen om eller udbetaling af tilskud.</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num2\">2)</span> Den i tilsagnet fastsatte frist for indsendelse af udbetalingsansøgning overskrides.</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num3\">3)</span> Aftaler om partsrådgivning er indgået inden den 5. maj 2014.</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num4\">4)</span> Der er indgået aftaler om leverancer m.v. eller påbegyndt arbejder eller gennemført indkøb m.v. vedrørende de tilskudsberettigede arbejder, jf. § 5, stk. 3 og 4, inden dokumentation, jf. § 12, stk. 1 og 2, er modtaget i Udlændinge-, Integrations- og Boligministeriet.</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk1_Num5\">5)</span> Øvrige betingelser for tilsagnet eller udbetaling af tilskud er ikke opfyldt.</p>\r\n<p class=\"Stk2\">\r\n   <span class=\"StkNr\" id=\"Par19_Stk2\">Stk. 2.</span> Hvis tilskuddet er udbetalt, kan det kræves helt eller delvis tilbagebetalt i de i stk. 1, angivne tilfælde.</p>\r\n<p class=\"Stk2\">\r\n   <span class=\"StkNr\" id=\"Par19_Stk3\">Stk. 3.</span> Tilbagebetaling af tilskud skal ske senest 14 dage efter påkrav. Tilbagebetales det skyldige beløb ikke rettidigt, tillægges beløbet rente efter forfaldsdagen svarende til den rente, der er fastsat i § 5 i lov om renter ved forsinket betaling m.v. Den tillagte rente udgør dog mindst 50 kr.</p>\r\n<p class=\"Kapitel\" id=\"K9\">\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Kontrol</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20\">§ 20.</span> Udlændinge-, Integrations- og Boligministeriet kan foretage regnskabsmæssig stikprøvekontrol af ansøgninger om udbetalinger og afsluttede sager om tilskud.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Enhver, der modtager tilskud efter denne bekendtgørelse, er forpligtet til efter anmodning fra Udlændinge-, Integrations- og Boligministeriet at afgive enhver oplysning, der har betydning for ministeriets kontrol med, at de fastsatte vilkår overholdes.</p>\r\n<p class=\"Kapitel\" id=\"K10\">\r\n   <span id=\"Kap10\">Kapitel 10</span>\r\n</p>\r\n<p class=\"KapitelOverskrift2\">Klage</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21\">§ 21.</span> Udlændinge-, Integrations- og Boligministeriets afgørelser efter denne bekendtgørelse kan ikke indbringes for anden administrativ myndighed.</p>\r\n<p class=\"Kapitel\" id=\"K11\">\r\n   <span id=\"Kap11\">Kapitel 11</span>\r\n</p>\r\n<p class=\"KapitelOverskrift2\">Ikrafttrædelse</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22\">§ 22.</span> Bekendtgørelsen træder i kraft den 12. oktober 2015.</p>\r\n<p class=\"Stk2\">\r\n   <span class=\"StkNr\" id=\"Par22_Stk2\">Stk. 2.</span> Bekendtgørelse nr. 435 af 2. maj 2014 om tilskud til energirenovering af privat udlejningsbyggeri og refusion af informationsudgifter i 2014 og 2015 ophæves. Bekendtgørelsen har dog fortsat virkning for tilsagn om tilskud meddelt før den 12. oktober 2015.</p><div class=\"Givet\" id=\"Givet\"><p class=\"Givet\" align=\"center\">Udlændinge-, Integrations- og Boligministeriet, den 8. oktober 2015</p><p class=\"Sign1\" align=\"center\">Inger Støjberg</p><p class=\"Sign2\" align=\"right\">/ Frank Bundgaard</p></div><a id=\"Bil1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Instruks for revision af regnskaber for energibesparende arbejder og arbejder vedrørende klimatilpasning med tilskud ydet i henhold til bekendtgørelse om tilskud til energirenovering og klimatilpasning i privat udlejningsbyggeri</p>\r\n<p>\r\n   <span class=\"Bold\">§ 1.</span> Revisionen udføres af en statsautoriseret eller registreret revisor, jf. § 18, stk. 2, 2. pkt. i bekendtgørelse om tilskud til energirenovering og klimatilpasning af privat udlejningsbyggeri.</p>\r\n<p class=\"NormalInd\">\r\n   <span class=\"Italic\">Stk. 2.</span> I tilfælde af revisorskift i projektperioden skal den tiltrædende revisor rette henvendelse til den fratrædende revisor, der har pligt til at oplyse grundene til fratrædelsen.</p>\r\n<p>\r\n   <span class=\"Bold\">§ 2.</span> Revisionen foretages i overensstemmelse med god revisionsskik, således som dette begreb er fastlagt i § 3 i lov om revisionen af statens regnskaber m.v. og nærmere præciseret i stk. 2 og §§ 3-7.</p>\r\n<p class=\"NormalInd\">\r\n   <span class=\"Italic\">Stk. 2.</span> Ved revisionen efterprøves, om regnskabet er rigtigt, og om de dispositioner, der er omfattet af regnskabsaflæggelsen, er i overensstemmelse med det meddelte tilsagn om tilskud, love og andre forskrifter samt med indgåede aftaler og sædvanlig praksis.</p>\r\n<p>\r\n   <span class=\"Bold\">§ 3.</span> Revisionens omfang afhænger af tilskudsmodtagers administrative struktur og forretningsgange, herunder den interne kontrol og andre forhold af betydning for regnskabsaflæggelsen. Desuden har tilsagnets størrelse betydning for revisionens omfang.</p>\r\n<p class=\"BilagtekstListe\">\r\n   <span class=\"Bold\">§ 4.</span> Ved revisionen skal revisor efterprøve følgende:</p>\r\n<p class=\"Liste1\">\r\n   <span class=\"Liste1Nr\">1)</span> Om regnskabet er rigtigt, dvs. uden væsentlige fejl og mangler.</p>\r\n<p class=\"Liste1\">\r\n   <span class=\"Liste1Nr\">2)</span> Om tilskudsbetingelserne er opfyldt, herunder om udgifter, der er medtaget i regnskabet er omfattet af Udlændinge-, Integrations- og Boligministeriets tilsagn om støtte og udelukkende anvendt til tilskudsberettigede aktiviteter.</p>\r\n<p class=\"Liste1\">\r\n   <span class=\"Liste1Nr\">3)</span> Om tilskuddet til forbedringsdelen er fradraget i ejerens krav om lejeforhøjelse efter gennemførelse af arbejderne.</p>\r\n<p class=\"NormalInd\">\r\n   <span class=\"Italic\">Stk. 2.</span> Revisionen udføres ved stikprøvevise undersøgelser.</p>\r\n<p>\r\n   <span class=\"Bold\">§ 5.</span> Tilskudsmodtager skal give revisor de oplysninger, som må anses af betydning for bedømmelsen af regnskabet. Tilskudsmodtager skal give revisor adgang til at foretage de undersøgelser, denne finder nødvendige, og skal sørge for, at revisor får de oplysninger og den bistand, som revisor anser for nødvendig for udførelsen af sit hverv.</p>\r\n<p>\r\n   <span class=\"Bold\">§ 6.</span> Bliver revisor i forbindelse med sit arbejde opmærksom på lovovertrædelser eller tilsidesættelser af forskrifter af væsentlig betydning, påhviler det revisor straks at give tilskudsmodtager meddelelse herom, samt at påse, at tilskudsmodtagers ledelse inden 3 uger giver Udlændinge-, Integrations- og Boligministeriet meddelelse herom. I modsat fald er det revisors pligt at orientere Udlændinge-, Integrations- og Boligministeriet. Revisors bemærkninger indsendes sammen med meddelelsen.</p>\r\n<p class=\"NormalInd\">\r\n   <span class=\"Italic\">Stk. 2.</span> Det samme gælder, hvis revisor under sin revision eller på anden måde bliver opmærksom på, at projektets gennemførelse er usikker af økonomiske eller andre grunde.</p>\r\n<p>\r\n   <span class=\"Bold\">§ 7.</span> Det reviderede regnskab forsynes med en påtegning, hvoraf det skal fremgå, at regnskabet er revideret i overensstemmelse med reglerne i denne instruks. Forbehold skal fremgå af påtegningen.</p>\r\n<p class=\"NormalInd\">\r\n   <span class=\"Italic\">Stk. 2.</span> Revisor skal afgive en revisionsberetning med revisors vurdering og konklusion vedrørende den udførte revision, jf. § 4. Beretningen kan afgives i tilslutning til påtegningen eller i en revisionsprotokol.</p>\r\n<p class=\"NormalInd\">\r\n   <span class=\"Italic\">Stk. 3.</span> Genpart af revisionsberetningen indsendes af tilskudsmodtager til Udlændinge-, Integrations- og Boligministeriet sammen med det påtegnede byggeregnskab.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/10/2015"
        },
        {
            "displayName": "Accession",
            "displayValue": "B20150116505"
        },
        {
            "displayName": "Entydig dokumentidentifikation",
            "displayValue": "CG000034"
        },
        {
            "displayName": "Dato for førstegangsindlæggelse",
            "displayValue": "10/10/2015"
        },
        {
            "displayName": "Dato for indlæggelse",
            "displayValue": "12/04/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1165"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "08/10/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Udlændinge-, Integrations- og Boligmin., j.nr. 2015-2376"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}