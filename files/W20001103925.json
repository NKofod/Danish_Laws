{
    "id": 756,
    "title": "Kendelse fra Pressenævnet i sag nr. 141/1999",
    "documentTypeId": "240",
    "isSagsforlobPeriodValid": true,
    "shortName": "KEN nr 11039 af 12/01/2000",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n TvDanmark anvendte i en nyhedsudsendelse nogle klip fra en pornofil, hvor K  \r\n\r\n var afbildet i forskellige seksuelle situationer. K klagede til  \r\n\r\n Pressen&aelig;vnet og anf&oslash;rte bl.a., at det var kr&aelig;nkende for  \r\n\r\n hende, at optagelserne blev vist i en nyhedsudsendelser, hvor der  \r\n\r\n traditionelt er et meget bredt publikum. Da optagelserne stammede fra en  \r\n\r\n pornofilm, som K havde deltaget i, og som frit kunne k&oslash;bes i  \r\n\r\n forretningerne, fandt Pressen&aelig;vnet ikke, at TvDanmark havde handlet i  \r\n\r\n strid med god presseskik.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 141/1999</P>  \r\n\r\n</FONT>  \r\n\r\n</center>\r\n\r\n<P>&nbsp;</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Advokat Tyge Trier har p&aring; vegne K klaget til  \r\n\r\n Pressen&aelig;vnet over offentligg&oslash;relsen af nogle videoklip af K i  \r\n\r\n udsendelsen \"Lokalrapporten\", der blev bragt den 2. og 3. august 1999, idet K  \r\n\r\n mener, at god presseskik er tilsidesat, jf. medieansvarslovens § 34.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;I indslaget fra den 2. august 1999 hed det:</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;\"<B>Speak:</B> \"Hun er ung og hun bor i K&oslash;benhavn\".  \r\n\r\n Det er et af salgsargumenterne, n&aring;r indehaveren af pornobutikken Shop-6  \r\n\r\n s&aelig;lger pornofilm med purunge piger.</P>  \r\n\r\n<B>&nbsp;&nbsp;&nbsp;&nbsp;<P ALIGN=\"JUSTIFY\">Speak:</B> Det er film som denne, hvor de unge  \r\n\r\n k&oslash;benhavnske piger medvirker som modeller. Indehaveren af  \r\n\r\n forretningen, hvor jeg har k&oslash;bt filmen, &oslash;nsker ikke at udtale  \r\n\r\n sig i dette indslag, men kan ikke garantere, at pigerne i filmene rent  \r\n\r\n faktisk er over 15 &aring;r. Selv om de skulle v&aelig;re det, mener  \r\n\r\n B&oslash;rner&aring;det, at alderen for at medvirke i disse film b&oslash;r  \r\n\r\n s&aelig;ttes op.</P>  \r\n\r\n<B>&nbsp;&nbsp;&nbsp;&nbsp;<P ALIGN=\"JUSTIFY\"> Tove  Petersen, B&oslash;rner&aring;det:</B> Vi mener,  \r\n\r\n at b&oslash;rn ikke b&oslash;r deltage i nogen form for pornografiske  \r\n\r\n optagelser. Det betyder, at enhver form for optagelser af b&oslash;rn, hvad  \r\n\r\n enten det er i seksuel involvering med andre, eller at det er, at de bliver  \r\n\r\n sat til at pille ved sig selv, b&oslash;r v&aelig;re forbudt. Den slags  \r\n\r\n b&oslash;r kun laves med nogen, der er over 18 &aring;r.</P>  \r\n\r\n<B>&nbsp;&nbsp;&nbsp;&nbsp;<P ALIGN=\"JUSTIFY\">Speak:</B> Der medvirker omkring 100 danske unge piger  \r\n\r\n i filmene, og en del af optagelserne er foretaget i Skelb&aelig;kgade  \r\n\r\n p&aring; Vesterbro. Her var det i dag ikke muligt at f&aring; en kommentar,  \r\n\r\n men indehaveren af en af Istedgades store pornobutikker siger, at det er  \r\n\r\n umuligt at kontrollere pigernes alder </P>  \r\n\r\n<I>&nbsp;&nbsp;&nbsp;&nbsp;<P ALIGN=\"JUSTIFY\">(K's ansigt vises i et indslag af ca. 2 sekunders  \r\n\r\n varighed, mens hun putter fingrene i munden).</P>  \r\n\r\n</I>  \r\n\r\n<B>&nbsp;&nbsp;&nbsp;&nbsp;<P ALIGN=\"JUSTIFY\"> Ebbe  Hjort, Pikant Video:</B> Det har vi faktisk ikke  \r\n\r\n nogen mulighed for at se. Vi f&aring;r leveret de blade, efterh&aring;nden  \r\n\r\n som de udkommer. Vi g&aring;r ikke selv ud og k&oslash;ber dem ind, s&aring;  \r\n\r\n vi har faktisk ingen mulighed for at kontrollere det. S&aring; skal vi  \r\n\r\n st&aring; og blade bladene igennem, og det har man egentlig ikke tid til.</P>  \r\n\r\n<B>&nbsp;&nbsp;&nbsp;&nbsp;<P ALIGN=\"JUSTIFY\">Speak:</B> Som lovgivningen er nu, m&aring; b&oslash;rn  \r\n\r\n over 15 &aring;r medvirke i pornografiske optagelser, s&aring; l&aelig;nge  \r\n\r\n der ikke er tale om egentlige samlejesituationer.</P>  \r\n\r\n<I>&nbsp;&nbsp;&nbsp;&nbsp;<P ALIGN=\"JUSTIFY\">(K vises i et indslag af ca. 10 sekunders varighed  \r\n\r\n afkl&aelig;dt fra livet og op, liggende p&aring; ryggen, hvorefter hun vender  \r\n\r\n sig om og r&aelig;kker ud efter en telefon).</P>  \r\n\r\n</I>  \r\n\r\n<B>&nbsp;&nbsp;&nbsp;&nbsp;<P ALIGN=\"JUSTIFY\">Speak:</B> Men i film og blade vi har set i dag, er der  \r\n\r\n tale om fuldbyrdet samleje.</P>  \r\n\r\n<B>&nbsp;&nbsp;&nbsp;&nbsp;<P ALIGN=\"JUSTIFY\"> Tove  Petersen, B&oslash;rner&aring;det:</B> Der er en  \r\n\r\n for B&oslash;rner&aring;det ganske uforst&aring;elig undtagelse, der  \r\n\r\n g&aring;r p&aring;, at det er lovligt at optage b&oslash;rn i seksuel  \r\n\r\n sammenh&aelig;ng, hvor de ikke er involveret med andre, alts&aring; hvor de  \r\n\r\n sidder og piller ved sig selv. Dvs. at det faktisk er lovligt at optage, at  \r\n\r\n b&oslash;rn sidder og onanerer foran et kamera, hvis de er mellem 15 og 18  \r\n\r\n &aring;r, og det er vi meget imod.</P>  \r\n\r\n<B>&nbsp;&nbsp;&nbsp;&nbsp;<P ALIGN=\"JUSTIFY\">Speak:</B> Det er alts&aring; ikke lovligt at deltage i  \r\n\r\n egentlige samlejer, n&aring;r man er under 18 &aring;r.</P>  \r\n\r\n<B>&nbsp;&nbsp;&nbsp;&nbsp;<P ALIGN=\"JUSTIFY\"> Tove  Petersen, B&oslash;rner&aring;det:</B> Nej, det  \r\n\r\n er ikke lovligt.</P>  \r\n\r\n<B>&nbsp;&nbsp;&nbsp;&nbsp;<P ALIGN=\"JUSTIFY\">Speak:</B> Hvad mener du personligt om, at s&aring;  \r\n\r\n unge piger kan v&aelig;re med i porno.</P>  \r\n\r\n<B>&nbsp;&nbsp;&nbsp;&nbsp;<P ALIGN=\"JUSTIFY\"> Ebbe  Hjort, Pikant video:</B> Jeg syntes ikke, at der  \r\n\r\n er nogen grund til det. Jeg ville da n&oslash;digt have, at det var min  \r\n\r\n datter, jeg s&aring;, der var med i et blad i s&aring; ung en alder.</P>  \r\n\r\n<B>&nbsp;&nbsp;&nbsp;&nbsp;<P ALIGN=\"JUSTIFY\">Speak:</B> Politiet unders&oslash;ger nu, om pigerne er  \r\n\r\n under 15 &aring;r, og om de deltagere i seksuelle aktiviteter i strid med  \r\n\r\n loven. Har du h&oslash;rt om pornografiske optagelser med piger under 15  \r\n\r\n &aring;r, s&aring; kan du ringe til os p&aring; klagetelefon nr. 44 92 46 47.  \r\n\r\n Jeg gentager nr. 44 92 46 47\".</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Indslaget den 3. august 1999 omhandlede ligeledes  \r\n\r\n problemstillingen omkring pornografiske optagelser med piger under 18  \r\n\r\n &aring;r.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;F&oslash;lgende fremgik bl.a. af dette indslag:</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;\"<B>Speak:</B> Ved hj&aelig;lp af en lov&aelig;ndring vil  \r\n\r\n regeringen h&aelig;ve aldersgr&aelig;nsen for at medvirke i pornofilm fra 15  \r\n\r\n til 18 &aring;r. Som vi kunne fort&aelig;lle i \"Lokalrapporten\" i g&aring;r,  \r\n\r\n er det blevet afsl&oslash;ret, at mange piger debuterer i pornofilm inden de  \r\n\r\n er 18 &aring;r. Nogle helt ned til 13-14 &aring;rs alderen. Det har  \r\n\r\n f&aring;et B&oslash;rner&aring;det til at reagere kraftigt.</P>  \r\n\r\n<B>&nbsp;&nbsp;&nbsp;&nbsp;<P ALIGN=\"JUSTIFY\"> Tove  Petersen, B&oslash;rner&aring;det:</B> Vi mener,  \r\n\r\n at b&oslash;rn ikke b&oslash;r deltage i nogen form for pornografiske  \r\n\r\n optagelser </P>  \r\n\r\n<I>&nbsp;&nbsp;&nbsp;&nbsp;<P ALIGN=\"JUSTIFY\">(Nu vises de to indslag med klageren fra den 2. august  \r\n\r\n 1999. Herudover vises et indslag af ca. 2 sekunders varighed, hvor klager  \r\n\r\n vises fra livet af og op, liggende p&aring; ryggen, og et indslag med klager  \r\n\r\n af ca. 5-6 sekunders varighed, hvor hun ligger n&oslash;gen p&aring; ryggen i  \r\n\r\n en seksuel situation. I disse fire indslag er klagerens ansigt  \r\n\r\n sl&oslash;ret).</I>\"</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Indslaget forts&aelig;tter med, at journalisten  \r\n\r\n interviewer en pornomodel om regeringens lovforslag m.v.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Klageren har anf&oslash;rt, at viderebringelse af de  \r\n\r\n erotiske optagelser i to nyhedsudsendelser er dybt kr&aelig;nkende for hende,  \r\n\r\n og at det var klart un&oslash;dvendigt at bruge billederne i ikke maskeret  \r\n\r\n form i forhold til det tema, som indslagene skulle belyse. Det er  \r\n\r\n s&aelig;rdeles nemt at identificere klageren i indslagene bragt den 2. og 3.  \r\n\r\n august 1999, og seerne f&aring;r indtryk af, at hun som mindre&aring;rig har  \r\n\r\n deltaget i en pornofilm, hvor der forekommer samlejescener, hvilket ikke er i  \r\n\r\n overensstemmelse med sandheden. </P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Klageren anf&oslash;rer endvidere, at indklagede ikke har  \r\n\r\n udvist respekt for hendes personlige integritet og for privatlivets fred.  \r\n\r\n Klageren har haft betydelige gener og ubehag i anledning af den umotiverede  \r\n\r\n og uberettigede viderebringelse af filmmaterialet i to nyhedsudsendelser.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Endvidere anf&oslash;rer klageren, at indklagede groft har  \r\n\r\n tilsidesat pkt. A.3, pkt. B.1 og pkt. B.3 i de presseetiske regler. Det  \r\n\r\n forhold, at klageren for 8 &aring;r siden har medvirket til optagelse af en  \r\n\r\n videofilm, som alene skulle s&aelig;lges udenfor Danmark, berettiger ikke  \r\n\r\n indklagede til at bringe de erotiske optagelser i to nyhedsudsendelser, hvor  \r\n\r\n ingen almen interesse taler for offentligg&oslash;relsen, og hvor der er et  \r\n\r\n langt bredere publikum.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;At der er tale om allerede offentliggjort materiale,  \r\n\r\n medf&oslash;rer ikke i sig selv, at medieansvarslovens § 34 ikke er  \r\n\r\n overtr&aring;dt. Da filmen kunne have haft med mindre&aring;rige at  \r\n\r\n g&oslash;re, burde TvDanmark have udvist st&oslash;rre forsigtighed.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;TvDanmark bestrider, at man har handlet i strid med god  \r\n\r\n presseskik ved at bringe de p&aring;g&aelig;ldende billeder. Der er ikke tale  \r\n\r\n om \"intime og private optagelser\", idet optagelserne stammer fra en film,  \r\n\r\n hvori klageren har medvirket, og som er offentliggjort og frit kan  \r\n\r\n k&oslash;bes i en lang r&aelig;kke forretninger. For bed&oslash;mmelsen af  \r\n\r\n problemstillingen omkring aldersgr&aelig;nsen for unges deltagelse i  \r\n\r\n pornofilm var det v&aelig;sentligt at vise en sekvens fra en pornografisk  \r\n\r\n film, der blev solgt i K&oslash;benhavnsomr&aring;det umiddelbart forud for  \r\n\r\n udsendelsen af programmet. Filmen er offentlig tilg&aelig;ngelig, og det er  \r\n\r\n dermed lovligt at vise klip fra den i en nyhedsudsendelse. Det er endvidere  \r\n\r\n ikke oplyst i indslaget, at de medvirkende er under 18 &aring;r, og seerne  \r\n\r\n kan derfor ikke have f&aring;et dette indtryk.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;TvDanmark anf&oslash;rer endvidere, at man ikke er klar  \r\n\r\n over, hvorn&aring;r den p&aring;g&aelig;ldende film er optaget, og derfor  \r\n\r\n heller ikke er klar over, at det kunne medf&oslash;re vanskeligheder og  \r\n\r\n ubehag at offentligg&oslash;re scener fra filmen gennem nyhedsudsendelsen,  \r\n\r\n hvilket man beklager. I udsendelsen bringes der dog kun korrekte oplysninger,  \r\n\r\n og det kan ikke v&aelig;re i strid med god presseskik.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;TvDanmark mener ikke, at det er i strid med privatlivets  \r\n\r\n fred, eller at man ikke har udvist hensynsfuldhed, da man viste billederne,  \r\n\r\n idet der er tale om offentligt tilg&aelig;ngeligt materiale. Uanset dette  \r\n\r\n synspunkt valgte man dog efter udsendelsen den 2. august 1999 at  \r\n\r\n tilsl&oslash;re pigerne.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Af advokat Tyge Triers oplysninger fremg&aring;r, at  \r\n\r\n klageren er f&oslash;dt i 1972, og at pornofilmen er optaget omkring  \r\n\r\n 1991.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;I sagens behandling har f&oslash;lgende  \r\n\r\n n&aelig;vnsmedlemmer deltaget: Per S&oslash;rensen, Aage Lundgaard, Kaare R.  \r\n\r\n Skou og Kirsten Dyregaard.</P>  \r\n\r\n<B><P>Pressen&aelig;vnet udtaler:</P>  \r\n\r\n</B>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Pressen&aelig;vnet l&aelig;gger til grund, at de erotiske  \r\n\r\n indslag, som TvDanmark bragte, er en del af en pornofilm, som klageren har  \r\n\r\n deltaget i, og som frit kan k&oslash;bes i butikkerne. P&aring; denne  \r\n\r\n baggrund og efter en konkret vurdering, finder Pressen&aelig;vnet ikke, at  \r\n\r\n TvDanmark har handlet i strid med god presseskik.</P>  \r\n\r\n<P ALIGN=\"JUSTIFY\">&nbsp;&nbsp;&nbsp;&nbsp;Afsagt den 12. januar 2000.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/01/2000"
        },
        {
            "displayName": "Accession",
            "displayValue": "W20001103925"
        },
        {
            "displayName": "Entydig dokumentidentifikation",
            "displayValue": "AA000969"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11039"
        },
        {
            "displayName": "År for udstedelse",
            "displayValue": "2000"
        },
        {
            "displayName": "Dato for underskrift",
            "displayValue": "12/01/2000"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "141/1999"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}