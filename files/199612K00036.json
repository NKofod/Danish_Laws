{
    "id": 112065,
    "title": "1996 LSF 36   FORSLAG TIL LOV OM ÆNDRING AF LOV OM PATIENTFORSIKRING (REVISION AF   PATIENTSKADEANKENÆVNETS VIRKSOMHED) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 36",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 36 </P>  \r\n\r\n<P></P>  \r\n\r\n<P>Forslag til Lov om ændring af lov om patientforsikring (Revision af  \r\n\r\n Patientskadeankenævnets virksomhed) </P>  \r\n\r\n<P></P>  \r\n\r\n<P>Fremsat af sundhedsministeren (Yvonne Herløv Andersen) </P>  \r\n\r\n<P></P>  \r\n\r\n<P>den 30. oktober 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 20. december 1996 </P>  \r\n\r\n<P></P>  \r\n\r\n<P><a href=\"document.aspx?accn=A19960122930\"> Lov nr. 1229 af 27/12/1996</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om patientforsikring, jf. lovbekendtgørelse nr. 849 af 14. oktober  \r\n\r\n 1992, som ændret ved § 5 i lov nr. 1133 af 21. december 1994 og lov nr. 217  \r\n\r\n af 29. marts 1995, foretages følgende ændringer: </P>  \r\n\r\n<P> <B>1.</B>  <I>§ 14, stk. 1,</I> ophæves, og i stedet indsættes: </P>  \r\n\r\n<P>&#187;Sundhedsministeren nedsætter et patientskadeankenævn, der består af  \r\n\r\n en formand og et af sundhedsministeren fastsat antal næstformænd og  \r\n\r\n beskikkede medlemmer. </P>  \r\n\r\n<P> <I>Stk. 2.</I> Formanden og næstformændene, der udnævnes af  \r\n\r\n sundhedsministeren, skal være dommere. Nævnets øvrige medlemmer udpeges af  \r\n\r\n sundhedsministeren, Sundhedsstyrelsen, Amtsrådsforeningen, Hovedstadens  \r\n\r\n Sygehusfællesskab, De Samvirkende Invalideorganisationer og Forbrugerrådet.  \r\n\r\n</P>  \r\n\r\n<P> <I>Stk. 3.</I> Ved afgørelsen af den enkelte sag skal nævnet sammensættes  \r\n\r\n af </P>  \r\n\r\n<P>1) formanden eller en næstformand, </P>  \r\n\r\n<P>2) 1 medlem udpeget af sundhedsministeren, </P>  \r\n\r\n<P>3) 2 sagkyndige medlemmer inden for lægevidenskab udpeget af  \r\n\r\n Sundhedsstyrelsen, </P>  \r\n\r\n<P>4) 2 medlemmer udpeget i fællesskab af Amtsrådsforeningen og Hovedstadens  \r\n\r\n Sygehusfællesskab, </P>  \r\n\r\n<P>5) 2 medlemmer udpeget af De Samvirkende Invalideorganisationer og </P>  \r\n\r\n<P>6) 1 medlem udpeget af Forbrugerrådet. </P>  \r\n\r\n<P> <I>Stk. 4.</I> Sundhedsministeren kan bemyndige nævnets formand eller en  \r\n\r\n næstformand til at træffe afgørelse i sager, der ikke skønnes at frembyde  \r\n\r\n tvivl.&#171; </P>  \r\n\r\n<P>Stk. 2-5 bliver herefter stk. 5-8. </P>  \r\n\r\n<P> <B>2.</B>  <I>§ 20, 2. pkt.,</I> affattes således: </P>  \r\n\r\n<P>&#187;Der kan pålægges selskaber m.v. (juridiske personer) strafansvar  \r\n\r\n efter reglerne i straffelovens 5. kapitel.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1997 og finder anvendelse på sager, som  \r\n\r\n Patientskadeankenævnet har under behandling ved lovens ikrafttræden eller  \r\n\r\n modtager herefter. </P>  \r\n\r\n<P> <B>§ 3</B>  </P>  \r\n\r\n<P>Loven gælder ikke for Færøerne og Grønland, men kan ved kongelig anordning  \r\n\r\n sættes i kraft for disse landsdele med de afvigelser, som de særlige færøske  \r\n\r\n og grønlandske forhold tilsiger. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om patientforsikring, jf. lovbekendtgørelse nr. 849 af 14. oktober  \r\n\r\n 1992, som ændret ved § 5 i lov nr. 1133 af 21. december 1994 og lov nr. 217  \r\n\r\n af 29. marts 1995, foretages følgende ændringer: </P>  \r\n\r\n<P> <B>1.</B>  <I>§ 14, stk. 1,</I> ophæves, og i stedet indsættes: </P>  \r\n\r\n<P>&#187;Sundhedsministeren nedsætter et patientskadeankenævn, der består af  \r\n\r\n en formand og et af sundhedsministeren fastsat antal næstformænd og  \r\n\r\n beskikkede medlemmer. </P>  \r\n\r\n<P> <I>Stk. 2.</I> Formanden og næstformændene, der udnævnes af  \r\n\r\n sundhedsministeren, skal være dommere. Nævnets øvrige medlemmer udpeges af  \r\n\r\n sundhedsministeren, Sundhedsstyrelsen, Amtsrådsforeningen, Hovedstadens  \r\n\r\n Sygehusfællesskab, De Samvirkende Invalideorganisationer og Forbrugerrådet.  \r\n\r\n</P>  \r\n\r\n<P> <I>Stk. 3.</I> Ved afgørelsen af den enkelte sag skal nævnet sammensættes  \r\n\r\n af </P>  \r\n\r\n<P>1) formanden eller en næstformand, </P>  \r\n\r\n<P>2) 1 medlem udpeget af sundhedsministeren, </P>  \r\n\r\n<P>3) 2 sagkyndige medlemmer inden for lægevidenskab udpeget af  \r\n\r\n Sundhedsstyrelsen, </P>  \r\n\r\n<P>4) 2 medlemmer udpeget i fællesskab af Amtsrådsforeningen og Hovedstadens  \r\n\r\n Sygehusfællesskab, </P>  \r\n\r\n<P>5) 2 medlemmer udpeget af De Samvirkende Invalideorganisationer og </P>  \r\n\r\n<P>6) 1 medlem udpeget af Forbrugerrådet. </P>  \r\n\r\n<P> <I>Stk. 4.</I> Sundhedsministeren kan bemyndige nævnets formand eller en  \r\n\r\n næstformand til at træffe afgørelse i sager, der ikke skønnes at frembyde  \r\n\r\n tvivl.&#171; </P>  \r\n\r\n<P>Stk. 2 - 5 bliver herefter stk. 5 - 8. </P>  \r\n\r\n<P> <B>2.</B>  <I>§ 20, 2. pkt.,</I> affattes således: </P>  \r\n\r\n<P>&#187;Der kan pålægges selskaber m.v. (juridiske personer) strafansvar  \r\n\r\n efter reglerne i straffelovens 5. kapitel.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. januar 1997 og finder anvendelse for sager,  \r\n\r\n som Patientskadeankenævnet har under behandling ved lovens ikrafttræden eller  \r\n\r\n modtager herefter. </P>  \r\n\r\n<P> <B>§ 3</B>  </P>  \r\n\r\n<P>Loven gælder ikke for Færøerne og Grønland, men kan ved kongelig anordning  \r\n\r\n sættes i kraft for disse landsdele med de afvigelser, som de særlige færøske  \r\n\r\n og grønlandske forhold tilsiger. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>1. Lovforslagets formål og indhold</I>  </P>  \r\n\r\n<P>Formålet med lovforslaget er at nedbringe ankenævnets sagsbehandlingstider  \r\n\r\n væsentligt i forhold til de nuværende ca. 12 måneder. </P>  \r\n\r\n<P>Ved lovforslaget gives der mulighed for at tilknytte en eller flere  \r\n\r\n næstformænd til Patientskadeankenævnet, hvilket sammen med en udvidelse af  \r\n\r\n det samlede antal medlemmer muliggør, at nævnet kan fungere i flere  \r\n\r\n sideordnede afdelinger. Den nye struktur betyder, at der kan afholdes flere  \r\n\r\n nævnsmøder og dermed afgøres flere sager end i dag, hvor ankenævnet  \r\n\r\n lovmæssigt er bundet til en afdeling med 8 faste medlemmer og en formand.  \r\n\r\n</P>  \r\n\r\n<P>Hver afdeling kommer til at bestå af 9 medlemmer, der med en ændring  \r\n\r\n udpeges af de samme myndigheder og organisationer, der hidtil har udpeget  \r\n\r\n medlemmer til Patientskadeankenævnet. Ændringen består i, at Forbrugerrådet,  \r\n\r\n der ikke tidligere har været repræsenteret i ankenævnet, tildeles en plads i  \r\n\r\n nævnet. Samtidig nedsættes antallet af medlemmer udpeget af  \r\n\r\n Amtsrådsforeningen og Hovedstadens Sygehusfællesskab fra 3 til 2 medlemmer.  \r\n\r\n</P>  \r\n\r\n<P>Der gives endvidere adgang til, at sundhedsministeren kan bemyndige  \r\n\r\n nævnets formand eller en næstformand til at træffe afgørelse i sager, der  \r\n\r\n ikke skønnes at frembyde tvivl. </P>  \r\n\r\n<P>Med henblik på at give Patientskadeankenævnet mulighed for hurtigst muligt  \r\n\r\n at kunne nedbringe den eksisterende sagspukkel, er lovens ikrafttræden  \r\n\r\n foreslået fastsat til den 1. januar 1997. </P>  \r\n\r\n<P> <I>2. Oversigt over patientforsikringsordningen</I>  </P>  \r\n\r\n<P>Ved lov nr. 367 af 6. juni 1991 om patientforsikring, jf.  \r\n\r\n lovbekendtgørelse nr. 849 af 14. oktober 1992 med senere ændringer, blev der  \r\n\r\n med virkning fra den 1. juli 1992 indført en erstatningsordning, der lettere  \r\n\r\n og hurtigere end efter de almindelige erstatningsregler (culpareglen) yder  \r\n\r\n erstatning til patienter eller disses efterladte samt forsøgspersoner og  \r\n\r\n donorer for skader forårsaget under behandling m.v. i sygehusvæsenet. </P>  \r\n\r\n<P>Vedrørende lovforslaget (L 144 - F 1990-91) og dets behandling i  \r\n\r\n Folketinget henvises til Folketingstidende 1990-91, 2. samling, Folketingets  \r\n\r\n Forhandlinger, spalte 1843, 3170, 6640 og 6714, samt til tillæg A, spalte  \r\n\r\n 3259 og tillæg B, spalte 793 og 1427. </P>  \r\n\r\n<P>Ved lov nr. 217 af 29. marts 1995, der trådte i kraft den 1. juli 1995,  \r\n\r\n blev erstatningsordningen udvidet til også at omfatte skader, der opstår i  \r\n\r\n forbindelse med biomedicinske forsøg i den primære sundhedssektor. Der  \r\n\r\n henvises til Folketingstidende 1994-95, Folketingets Forhandlinger, spalte  \r\n\r\n 1705, 2097, 3988 og 4066, samt til tillæg A, spalte 1152 og tillæg B, spalte  \r\n\r\n 273. </P>  \r\n\r\n<P>Patientforsikringsforeningen, der er en forening af forsikringsselskaber  \r\n\r\n og selvforsikrende myndigheder, træffer afgørelse i første instans i alle  \r\n\r\n erstatningssager efter loven. Foreningens afgørelser kan i medfør af lovens §  \r\n\r\n 15 indbringes for Patientskadeankenævnet inden for en frist på 3 måneder.  \r\n\r\n Ankenævnets afgørelser kan indbringes for landsretten. </P>  \r\n\r\n<P> <I>3. Patientskadeankenævnets virksomhed og sagsbehandlingstider</I>  \r\n\r\n</P>  \r\n\r\n<P>3.1. Patientskadeankenævnet er en offentlig myndighed, der er klageinstans  \r\n\r\n for afgørelser truffet af Patientforsikringsforeningen i medfør af lov om  \r\n\r\n patientforsikring. Organisatorisk henhører ankenævnet under  \r\n\r\n Sundhedsministeriet, men i sin virksomhed er ankenævnet uafhængigt af  \r\n\r\n ministeriet, der således ikke kan give nævnet instrukser om den enkelte sags  \r\n\r\n behandling og afgørelse. Nævnets afgørelser kan indbringes for landsretten,  \r\n\r\n men derimod ikke for nogen administrativ myndighed. Ankenævnet er nedsat af  \r\n\r\n sundhedsministeren i medfør af patientforsikringsloven § 14. </P>  \r\n\r\n<P>Patientskadeankenævnet består af 9 faste medlemmer, der er udpeget på  \r\n\r\n følgende måde: </P>  \r\n\r\n<P>- En af sundhedsministeren udnævnt formand, som skal være dommer, </P>  \r\n\r\n<P>- 1 medlem udpeget af sundhedsministeren, </P>  \r\n\r\n<P>- 2 sagkyndige medlemmer inden for lægevidenskab udpeget af  \r\n\r\n Sundhedsstyrelsen, </P>  \r\n\r\n<P>- 3 medlemmer udpeget i fællesskab af Amtsrådsforeningen i Danmark og  \r\n\r\n Hovedstadens Sygehusfællesskab og </P>  \r\n\r\n<P>- 2 medlemmer udpeget af De Samvirkende Invalideorganisationer. </P>  \r\n\r\n<P>Før etableringen af Hovedstadens Sygehusfællesskab pr. 1. januar 1995  \r\n\r\n havde ankenævnet en lidt anden sammensætning end i dag. Sundhedsministeren  \r\n\r\n udpegede dengang 2 medlemmer, hvoraf det ene medlem blev udpeget i kraft af  \r\n\r\n statens driftsansvar for Rigshospitalet, mens Københavns og Frederiksberg  \r\n\r\n Kommuner i fællesskab med Amtsrådsforeningen udpegede 2 medlemmer. </P>  \r\n\r\n<P>Ved dannelsen af Hovedstadens Sygehusfællesskab blev driften af  \r\n\r\n Rigshospitalet udlagt til det nye sygehusfællesskab, hvilket betød, at der nu  \r\n\r\n kun var grundlag for at lade sundhedsministeren udpege 1 medlem til  \r\n\r\n Patientskadeankenævnet i stedet for 2. Eftersom sygehusene i Københavns og  \r\n\r\n Frederiksberg Kommuner også blev overgivet til Hovedstadens  \r\n\r\n Sygehusfællesskab, blev det besluttet at lade sygehusfællesskabet i  \r\n\r\n fællesskab med Amtsrådsforeningen udpege 3 medlemmer til  \r\n\r\n Patientskadeankenævnet. </P>  \r\n\r\n<P>Disse ændringer i sammensætningen af Patientskadeankenævnet fremgår af lov  \r\n\r\n nr. 1133 af 21. december 1994 om ændring af forskellige love i forbindelse  \r\n\r\n med etablering af Hovedstadens Sygehusfællesskab. </P>  \r\n\r\n<P>3. 2. Klage over afgørelser truffet af Patientforsikringsforeningen skal  \r\n\r\n indgives til Patientskadeankenævnets sekretariat inden 3 måneder efter, at  \r\n\r\n klageren har fået meddelelse om afgørelsen. Nævnet kan dog se bort fra  \r\n\r\n overskridelse af klagefristen, når der er særlig grund hertil. </P>  \r\n\r\n<P>Når nævnets sekretariat modtager en klage over en afgørelse fra  \r\n\r\n Patientforsikringsforeningen, sendes klagen til Patientforsikringsforeningen  \r\n\r\n med anmodning om en udtalelse og tilsendelse af sagens akter. </P>  \r\n\r\n<P>Klageberettiget er enhver, der har en retlig interesse i sagen. I praksis  \r\n\r\n er det antaget, at f.eks. patienten, vedkommende forsikringsselskab og  \r\n\r\n forsikringstager (f.eks. en amtskommune) er klageberettiget. I stort set alle  \r\n\r\n tilfælde kommer klagen fra en person, som anser sig for erstatningsberettiget  \r\n\r\n efter loven. En sådan klage sendes tillige til vedkommende forsikringsselskab  \r\n\r\n eller selvforsikrende driftsansvarlige myndighed til orientering. </P>  \r\n\r\n<P>Når Patientforsikringsforeningens udtalelse foreligger, sendes en kopi  \r\n\r\n heraf til klageren med oplysning om, at eventuelle bemærkninger til  \r\n\r\n udtalelsen skal være nævnet i hænde inden 14 dage, hvorefter sagen typisk vil  \r\n\r\n blive sat på til nævnsbehandling. Såfremt det under nævnsbehandlingen  \r\n\r\n besluttes at indhente yderligere oplysninger, jf. nedenfor, vil disse  \r\n\r\n oplysninger ligeledes blive forelagt klageren til eventuelle bemærkninger,  \r\n\r\n inden der træffes endelig afgørelse i sagen. </P>  \r\n\r\n<P>Nævnsbehandlingen af en sag indledes med, at formanden giver et resume af  \r\n\r\n sagens fakta. Herefter vil typisk de lægesagkyndige medlemmer udtale sig om  \r\n\r\n de lægelige aspekter i sagen, hvorefter en mere almen drøftelse finder sted.  \r\n\r\n Finder nævnets lægesagkyndige medlemmer sig kompetente til at vurdere de  \r\n\r\n lægelige aspekter, og finder nævnet i øvrigt, at sagen er tilstrækkeligt  \r\n\r\n oplyst, træffes der herefter afgørelse i sagen. </P>  \r\n\r\n<P>Gennemsnitlig må imidlertid knap 25% af de sager, der er på dagsordenen,  \r\n\r\n udsættes. Dette skyldes, at nævnet i disse sager finder, at yderligere  \r\n\r\n oplysninger må indhentes, førend afgørelse kan træffes. Det kan f.eks. være  \r\n\r\n yderligere journalmateriale eller røntgenbilleder, eller det kan være  \r\n\r\n indhentelse af Arbejdsskadestyrelsens vurdering af spørgsmål om mengrad og  \r\n\r\n erhvervsevnetab. </P>  \r\n\r\n<P>Den største gruppe af udsatte sager udgøres imidlertid af de sager, i  \r\n\r\n hvilke nævnets lægesagkyndige medlemmer ikke finder at have tilstrækkelig  \r\n\r\n faglig kompetence til at vurdere de lægelige aspekter. Sådanne sager må  \r\n\r\n derfor udsættes på, at nævnet anmoder relevante speciallæger om at vurdere  \r\n\r\n sagerne og herunder besvare specifikke spørgsmål fra nævnet. I visse sager  \r\n\r\n har Patientforsikringsforeningen dog ad hoc indhentet specialisterklæringer  \r\n\r\n fra andre sagkyndige end de, der er fast tilknyttet foreningen, og i sådanne  \r\n\r\n sager vil nævnet oftest kunne lægge disse erklæringers lægelige vurderinger  \r\n\r\n til grund. </P>  \r\n\r\n<P>Med henblik på at minimere antallet af sager, der må udsættes på grund af  \r\n\r\n manglende lægelige oplysninger, har ankenævnets sekretariat i maj 1996 fået  \r\n\r\n tilknyttet en speciallægekonsulent i ortopædkirurgi, der skal medvirke ved  \r\n\r\n forberedelsen af de enkelte ankesager. </P>  \r\n\r\n<P>Udover speciallægekonsulenten består ankenævnets sekretariat af 2  \r\n\r\n fuldmægtige (jurister) og en kontorassistent. </P>  \r\n\r\n<P>3. 3. Tilgangen af sager til Patientskadeankenævnet har været stærkt  \r\n\r\n stigende siden nævnets oprettelse. I 1992 modtog nævnet ingen sager, hvilket  \r\n\r\n skal ses i lyset af, at lov om patientforsikring alene finder anvendelse for  \r\n\r\n skader, der forårsages efter den 1. juli 1992. I 1993 modtog nævnet 70 sager,  \r\n\r\n i 1994 kom der 187 sager og i 1995 blev der oprettet 341 sager. I de første 4  \r\n\r\n måneder af 1996 har nævnet modtaget 185 sager, hvilket på årsbasis svarer til  \r\n\r\n ca. 550 sager. </P>  \r\n\r\n<P>Patientskadeankenævnet har i perioden fra dets oprettelse til den 31.  \r\n\r\n december 1995 truffet afgørelse i 262 klagesager. Sagerne fordeler sig i  \r\n\r\n følgende grupper: </P>  \r\n\r\n<P>1) Undersøgelses- og/eller behandlingsskade, jf. patientforsikringslovens  \r\n\r\n § 1, stk. 1: 91 sager. </P>  \r\n\r\n<P>2) Erfaren specialistniveau, jf. lovens § 2, stk. 1, nr. 1, og  \r\n\r\n uforholdsmæssige komplikationer, jf. lovens § 2, stk.1, nr. 4: 83 sager. </P>  \r\n\r\n<P>3) Fejl eller svigt i medicoteknisk udstyr, jf. lovens § 2, stk. 1, nr. 2:  \r\n\r\n 0 sager. </P>  \r\n\r\n<P>4) Ligeværdig alternativ behandlingsmetode, jf. lovens § 2, stk. 1, nr. 3:  \r\n\r\n 2 sager. </P>  \r\n\r\n<P>5) Forkert/forsinket diagnose, jf. lovens § 3, stk.1, jf. § 2, stk. 1, nr.  \r\n\r\n 1: 8 sager. </P>  \r\n\r\n<P>6) Ulykkestilfælde, der ikke skyldes fejl eller svigt i medicoteknisk  \r\n\r\n udstyr, jf. lovens § 3, stk. 2: 12 sager. </P>  \r\n\r\n<P>7) Erstatningens størrelse, jf. lovens § 5: 59 sager. </P>  \r\n\r\n<P>8) Klageberettigede, jf. lovens § 15: 4 sager. </P>  \r\n\r\n<P>9) Lægemiddelskader, jf. lovens § 3, stk. 3: 1 sag. </P>  \r\n\r\n<P>10) Forældelse, jf. lovens § 21: 2 sager. </P>  \r\n\r\n<P>De 262 sager er fordelt på 228 sager, hvor Patientforsikringsforeningens  \r\n\r\n afgørelse blev tiltrådt og 27 sager, hvor nævnet omgjorde afgørelsen.  \r\n\r\n Herudover blev 4 sager afvist, mens 3 sager omhandlede spørgsmål om  \r\n\r\n genoptagelse og aktindsigt. </P>  \r\n\r\n<P>Den stadig stigende sagsmængde har betydet, at nævnets  \r\n\r\n sagsbehandlingstider er steget kraftigt. Sagsbehandlingstiden vedrører dels  \r\n\r\n sekretariatsforberedelse, herunder indhentelse af en udtalelse fra  \r\n\r\n Patientforsikringsforeningen og partshøring, dels berammelsestiden.  \r\n\r\n Berammelsestiden er den tid, der går fra en sag er klar til behandling på et  \r\n\r\n nævnsmøde og til den reelt behandles. </P>  \r\n\r\n<P>Ved udgangen af 1994 var den gennemsnitlige berammelsestid 2-3 måneder. I  \r\n\r\n efteråret 1995 var berammelsestiden steget til 4-5 måneder, mens den i juni  \r\n\r\n 1996 var oppe på 7-8 måneder. Den samlede sagsbehandlingstid udgør for tiden  \r\n\r\n 11-12 måneder, svarende til tiden fra klagen indgives og indtil nævnets  \r\n\r\n afgørelse er meddelt klageren. Det er således selve nævnsbehandlingen, der er  \r\n\r\n den forsinkende faktor for ankesagerne. </P>  \r\n\r\n<P>Nævnets 9 medlemmer, der udover nævnsarbejdet skal varetage deres daglige  \r\n\r\n arbejde, kan generelt ikke påtage sig hyppigere møder end en gang pr. måned,  \r\n\r\n og på hvert møde er det ikke muligt at behandle væsentligt mere end 20 sager,  \r\n\r\n da hvert møde kræver betydelig forberedelsestid, ligesom møderne ofte er  \r\n\r\n langvarige. </P>  \r\n\r\n<P>Med en månedlig tilgang af gennemsnitlig 45 nye sager og nævnsbehandling  \r\n\r\n af ca. 20 sager pr. måned vil berammelsestiden og dermed den samlede  \r\n\r\n sagsbehandlingstid under uændrede vilkår stige til væsentligt mere end de  \r\n\r\n nuværende 11-12 måneder. Når det tages i betragtning, at et af hovedformålene  \r\n\r\n med indførelsen af patientforsikringsordningen var at sikre skadelidte  \r\n\r\n patienter en hurtig adgang til erstatning, er det ikke rimeligt, at den  \r\n\r\n enkelte patient skal vente 1-2 år på at få sin sag afgjort i  \r\n\r\n Patientskadeankenævnet. </P>  \r\n\r\n<P> <I>4. Nærmere om lovforslaget</I>  </P>  \r\n\r\n<P>Ved lovforslaget foretages visse ændringer i Patientskadeankenævnets  \r\n\r\n struktur, der har til formål at nedbringe ankenævnets stigende  \r\n\r\n sagsbehandlingstider. </P>  \r\n\r\n<P>Den eksisterende ordning med en afdeling bestående af formanden og 8 faste  \r\n\r\n beskikkede medlemmer står i misforhold til det meget store antal ankesager,  \r\n\r\n der for tiden indgives til Patientskadeankenævnet. På baggrund af udviklingen  \r\n\r\n i de sidste par år må det endvidere forventes, at antallet af sager i  \r\n\r\n fremtiden vil stige. </P>  \r\n\r\n<P>De vigtigste nydannelser i lovforslaget er udvidelsen af formandskabet med  \r\n\r\n en eller flere næstformænd samt forøgelsen af det samlede antal  \r\n\r\n nævnsmedlemmer, således at nævnet kan virke i flere sideordnede afdelinger.  \r\n\r\n</P>  \r\n\r\n<P>På nuværende tidspunkt må det anses for tilstrækkeligt at udpege en  \r\n\r\n næstformand, således at nævnet kommer til at bestå af to ligestillede  \r\n\r\n afdelinger, der ledes af henholdsvis formanden og næstformanden. Alt andet  \r\n\r\n lige betyder dette, at nævnets produktion, dvs. antal afgjorte sager, kan  \r\n\r\n fordobles, uden at arbejdsbyrden for den enkelte formand/næstformand forøges  \r\n\r\n i forhold til i dag. Hvis der senere bliver behov for flere afdelinger, kan  \r\n\r\n sundhedsministeren udpege nye medlemmer. Ordningen kan således rent  \r\n\r\n administrativt tilpasses udviklingen i antallet af ankesager. En tilsvarende  \r\n\r\n ordning kendes også på andre områder, hvor der ved lov er nedsat et ankenævn,  \r\n\r\n f.eks. Patientklagenævnet, Forbrugerklagenævnet og Erhvervsankenævnet. </P>  \r\n\r\n<P>Sammensætningen af hver nævnsafdeling vil med en ændring ske på grundlag  \r\n\r\n af indstillinger fra de samme myndigheder og organisationer, der hidtil har  \r\n\r\n udpeget medlemmer til ankenævnet. Det er fundet naturligt at medtage  \r\n\r\n Forbrugerrådet, sådan som det er sket for det tilsvarende  \r\n\r\n lægemiddelskadeankenævn, jf. lov nr. 1120 af 20. december 1995 om erstatning  \r\n\r\n for lægemiddelskader. Med henblik på at opretholde et ulige antal medlemmer i  \r\n\r\n ankenævnet nedsættes antallet af medlemmer udpeget af Amtsrådsforeningen og  \r\n\r\n Hovedstadens Sygehusfællesskab fra 3 til 2 medlemmer. </P>  \r\n\r\n<P>Hver nævnsafdeling kommer således efter forslaget til at bestå af 9  \r\n\r\n medlemmer, der udpeges på følgende måde: </P>  \r\n\r\n<P>1) En af sundhedsministeren udnævnt formand/næstformand, som skal være  \r\n\r\n dommer, </P>  \r\n\r\n<P>2) 1 medlem udpeget af sundhedsministeren, </P>  \r\n\r\n<P>3) 2 sagkyndige medlemmer inden for lægevidenskab udpeget af  \r\n\r\n Sundhedsstyrelsen </P>  \r\n\r\n<P>4) 2 medlemmer udpeget i fællesskab af Amtsrådsforeningen og Hovedstadens  \r\n\r\n Sygehusfællesskab, </P>  \r\n\r\n<P>5) 2 medlemmer udpeget af De Samvirkende Invalideorganisationer og </P>  \r\n\r\n<P>6) 1 medlem udpeget af Forbrugerrådet. </P>  \r\n\r\n<P>Det påhviler formandsskabet (formanden og næstformanden) at sikre en  \r\n\r\n ensartet praksis i hver nævnsafdeling. </P>  \r\n\r\n<P>En vis del af de sager, der indbringes for Patientskadeankenævnet, kan  \r\n\r\n karakteriseres som såkaldte &#187;lette&#171; sager, hvor der ikke er tvivl  \r\n\r\n om resultatet. Der er ofte tale om sager, hvor klagen indgives uden nogen  \r\n\r\n egentlig begrundelse fra patientens side. Det samme er tilfældet ved visse  \r\n\r\n sager af rent erstatningsteknisk karakter, hvor der alene skal foretages en  \r\n\r\n beregning af erstatningsbeløbet. </P>  \r\n\r\n<P>Eftersom det har meget begrænset formål at undergive disse sager en  \r\n\r\n egentlig nævnsbehandling, foreslås det at fastsætte hjemmel til, at sådanne  \r\n\r\n lettere sager kan overlades til formanden/næstformanden. Den nærmere  \r\n\r\n bemyndigelse fastsættes af sundhedsministeren. Afgørelser truffet efter denne  \r\n\r\n ordning vil i lighed med afgørelser truffet af nævnet kunne indbringes for  \r\n\r\n domstolene. </P>  \r\n\r\n<P>Ved oprettelsen af patientforsikringsordningen blev det besluttet, at der  \r\n\r\n efter en 5-årsperiode, dvs. i 1997, skulle foretages en samlet vurdering af  \r\n\r\n ordningens tilrettelæggelse. Med henblik på denne generelle revision af lov  \r\n\r\n om patientforsikring har Sundhedsministeriet i august 1996 nedsat et bredt  \r\n\r\n sammensat udvalg, der skal vurdere, om der er behov for ændringer i den  \r\n\r\n nuværende ordning. Udvalget skal ifølge kommissoriet færdiggøre sit arbejde  \r\n\r\n senest den 1. maj 1997, således at et eventuelt forslag til lov om  \r\n\r\n patientforsikring kan fremsættes i folketingssamlingen 1997/98. </P>  \r\n\r\n<P>Imidlertid bør problemet med de lange sagsbehandlingstider i  \r\n\r\n Patientskadeankenævnet efter Sundhedsministeriets opfattelse løses så hurtigt  \r\n\r\n som muligt, og derfor bør nærværende lovforslag ikke inddrages i det nævnte  \r\n\r\n udvalgsarbejde. </P>  \r\n\r\n<P> <I>5. Hørte myndigheder, organisationer m.fl.</I>  </P>  \r\n\r\n<P>Forslaget har været til udtalelse hos Finansministeriet,  \r\n\r\n Justitsministeriet, Sundhedsstyrelsen, Amtsrådsforeningen, Kommunernes  \r\n\r\n Landsforening, Hovedstadens Sygehusfællesskab, Københavns Kommune,  \r\n\r\n Frederiksberg Kommune, Den Almindelige Danske Lægeforening, De Samvirkende  \r\n\r\n Invalideorganisationer, Forbrugerrådet, Assurandør-Societetet,  \r\n\r\n Patientforsikringsforeningen og Patientskadeankenævnet. </P>  \r\n\r\n<P> <I>6. Lovforslagets økonomiske og administrative konsekvenser m.v.</I>  \r\n\r\n</P>  \r\n\r\n<P>Med etablering af en ny særskilt afdeling sigtes der mod afholdelse af to  \r\n\r\n månedlige nævnsmøder, hvor der på hvert møde afgøres ca. 20 sager. På  \r\n\r\n årsbasis kan der således afgøres ca. 480 sager, hvilket er en fordobling i  \r\n\r\n forhold til i dag. Samtidig med indførelsen af formandsafgørelser vil dette  \r\n\r\n indebære en væsentlig nedsættelse af sagsbehandlingstiden for den enkelte  \r\n\r\n sag. </P>  \r\n\r\n<P>Lovforslaget indebærer dels ansættelse af en dommer til hvervet som  \r\n\r\n næstformand, dels beskikkelse af nævnsmedlemmer til en ny afdeling. Den nye  \r\n\r\n struktur med to afdelinger i stedet for en vil forøge arbejdsopgaverne i  \r\n\r\n sekretariat betydeligt. Det skønnes, at der bliver behov for at styrke  \r\n\r\n nævnets sekretariat med en AC-medarbejder, 1-2 HK-assistenter, 1-2  \r\n\r\n speciallægekonsulenter samt en studentermedhjælper. </P>  \r\n\r\n<P>De økonomiske konsekvenser heraf består i honorarudgifter til  \r\n\r\n næstformanden og de nye nævnsmedlemmer samt øgede løn- og  \r\n\r\n administrationsudgifter til nævnets sekretariat. </P>  \r\n\r\n<P>Honorarudgifterne til næstformanden og de 8 nye nævnsmedlemmer må påregnes  \r\n\r\n at udgøre ca. 700.000 - 750.000 kr. pr. år, mens lønudgifterne til nye  \r\n\r\n medarbejdere i sekretariatet vil udgør ca. 700.000 kr. pr. år. Hertil kommer  \r\n\r\n administrationsudgifter på ca. 40.000 kr. pr. år. </P>  \r\n\r\n<P>De samlede merudgifter ved lovforslaget kan på denne baggrund skønsmæssigt  \r\n\r\n opgøres til ca. 1,5 mio. kr. årligt. </P>  \r\n\r\n<P>Det fremgår af patientforsikringslovens § 14, stk. 5, der som følge af  \r\n\r\n lovforslaget bliver stk. 8, at udgifter til drift af Patientskadeankenævnet  \r\n\r\n afholdes af de forsikringsselskaber og selvforsikrende myndigheder, der er  \r\n\r\n omfattet af patientforsikringsordningen. </P>  \r\n\r\n<P>De direkte merudgifter ved lovforslaget vil således ikke umiddelbart blive  \r\n\r\n pålagt staten, men derimod de driftsansvarlige for sygehuse og andre  \r\n\r\n institutioner, der er omfattet af patientforsikringsordningen, enten som  \r\n\r\n selvforsikrende eller gennem betaling af forsikringspræmie. </P>  \r\n\r\n<P>Omkostningerne i forbindelse med lovforslaget vil imidlertid blive  \r\n\r\n kompenseret sygehuskommunerne over de generelle tilskud til amter og kommuner  \r\n\r\n gennem den almindelige efterregulering vedrørende  \r\n\r\n patientforsikringsordningen, der ifølge en afviklingsaftale indgået mellem  \r\n\r\n Sundhedsministeriet og de kommunale parter skal finde sted i 1997. </P>  \r\n\r\n<P>Lovforslaget har ingen erhvervsøkonomiske eller miljømæssige konsekvenser.  \r\n\r\n</P>  \r\n\r\n<P> <I>7. Forholdet til EU-retten</I>  </P>  \r\n\r\n<P>Lovforslaget indeholder ikke EU-retlige aspekter. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Bestemmelsen i <I>§ 14, stk. 1</I> , fastslår, at Patientskadeankenævnet  \r\n\r\n består af en formand, en eller flere næstformænd, samt et antal beskikkede  \r\n\r\n medlemmer. Ankenævnets medlemmer beskikkes af sundhedsministeren på grundlag  \r\n\r\n af udpegninger foretaget af de myndigheder og organisationer, der er nævnt i  \r\n\r\n lovforslagets § 14, stk. 2. </P>  \r\n\r\n<P>Herved lovfæstes næstformandsfunktionen samtidig med, at der gives  \r\n\r\n mulighed for, at Patientskadeankenævnet kan arbejde i flere sideordnede  \r\n\r\n afdelinger, hver under ledelse af formanden eller en næstformand. Antallet af  \r\n\r\n afdelinger fastsættes af sundhedsministeren ud fra en konkret  \r\n\r\n behovsvurdering. </P>  \r\n\r\n<P>I <I>§ 14, stk. 2, 1. pkt.,</I> er det fastsat, at Patientskadeankenævnets  \r\n\r\n formand og næstformænd skal være dommere. Herved forstås, at vedkommende skal  \r\n\r\n være beskikket som fast dommer ved rigets almindelige domstole, jf.  \r\n\r\n retsplejelovens § 42, stk. 1. </P>  \r\n\r\n<P>For så vidt angår formandshvervet er dette en videreførelse af den  \r\n\r\n hidtidige ordning. I forbindelse med etableringen af en sideordnet afdeling  \r\n\r\n under ledelse af en næstformand er det nødvendigt, at også næstformanden er  \r\n\r\n dommer. Hvervene som formand og næstformand forudsættes varetaget på deltid  \r\n\r\n og honoreret på grundlag af en dommeraftale mellem Justitsministeriet og Den  \r\n\r\n Danske Dommerforening. </P>  \r\n\r\n<P>Bestemmelsens <I>2. pkt.</I> fastslår, at Patientskadeankenævnets øvrige  \r\n\r\n medlemmer udpeges af følgende myndigheder og organisationer:  \r\n\r\n Sundhedsministeren, Sundhedsstyrelsen, Amtsrådsforeningen, Hovedstadens  \r\n\r\n Sygehusfællesskab, De Samvirkende Invalideorganisationer og Forbrugerrådet.  \r\n\r\n Forbrugerrådet har ikke tidligere været repræsenteret i  \r\n\r\n Patientskadeankenævnet, jf. de almindelige bemærkninger pkt. 4. </P>  \r\n\r\n<P>Under hensyn til, at Amtsrådsforeningen og Hovedstadens Sygehusfællesskab  \r\n\r\n er tildelt plads i Patientskadeankenævnet i kraft af driftsansvaret for  \r\n\r\n sygehusvæsenet, forudsættes det, at de udpeger medlemmer med administrativ  \r\n\r\n baggrund. Det forudsættes ligeledes, at medlemmer udpeget af  \r\n\r\n sundhedsministeren har en administrativ baggrund. De Samvirkende  \r\n\r\n Invalideorganisationer og Forbrugerrådet er med som repræsentanter for  \r\n\r\n &#187;brugerne&#171;, men disse organisationer står frit i valget af  \r\n\r\n repræsentanter. </P>  \r\n\r\n<P>I <I>§ 14, stk. 3</I> , er det fastsat, at nævnet ved afgørelsen af de  \r\n\r\n enkelte ankesager skal består af 9 medlemmer: Formanden eller næstformanden,  \r\n\r\n 1 medlem udpeget af sundhedsministeren, 2 lægesagkyndige medlemmer udpeget af  \r\n\r\n Sundhedsstyrelsen, 2 medlemmer udpeget i fællesskab af Amtsrådsforeningen og  \r\n\r\n Hovedstadens Sygehusfællesskab, 2 medlemmer udpeget af De Samvirkende  \r\n\r\n Invalideorganisationer samt 1 medlem udpeget af Forbrugerrådet. </P>  \r\n\r\n<P>Hver afdeling af ankenævnet kommer således til at bestå af 9 medlemmer,  \r\n\r\n hvilket er det samme antal som i dag. Den foreslåede sammensætning af  \r\n\r\n ankenævnets medlemmer svarer i det væsentlige til den nuværende  \r\n\r\n sammensætning. Medtagelsen af Forbrugerrådet har dog betydet, at  \r\n\r\n Amtsrådsforeningen og Hovedstadens Sygehusfællesskab har måttet afgive den  \r\n\r\n ene af deres 3 pladser i nævnet. </P>  \r\n\r\n<P>Ved <I>§ 14, stk. 4</I> , bemyndiges sundhedsministeren til at fastsætte  \r\n\r\n regler om, at sager, der ikke skønnes at frembyde tvivl, kan henlægges til  \r\n\r\n formandens eller næstformandens afgørelse. Det forudsættes, at der medtages  \r\n\r\n en bestemmelse i nævnets forretningsorden om, at nævnets medlemmer orienteres  \r\n\r\n om de afgørelser, der træffes af formanden og næstformanden. Der henvises i  \r\n\r\n øvrigt til de almindelige bemærkninger pkt. 4. </P>  \r\n\r\n<P>Til nr. 2 </P>  \r\n\r\n<P>Ændringen af § 20, 2. pkt., om strafansvar for aktieselskaber m.v.  \r\n\r\n (juridiske personer) er en følge af lov nr. 474 af 12. juni 1996 om ændring  \r\n\r\n af straffeloven, hvorved der med ikrafttræden den 1. juli 1996 blev fastsat  \r\n\r\n nye regler om strafansvar for juridiske personer. </P>  \r\n\r\n<P> <I>Til § 2</I>  </P>  \r\n\r\n<P>Af hensyn til hurtigst muligt at få nedbragt de lange sagsbehandlingstider  \r\n\r\n i Patientskadeankenævnet, foreslås det, at loven træder i kraft den 1. januar  \r\n\r\n 1997. Loven finder anvendelse for alle sager, som Patientskadeankenævnet har  \r\n\r\n under behandling ved lovens ikrafttræden eller modtager herefter. </P>  \r\n\r\n<P> <I>Til § 3</I>  </P>  \r\n\r\n<P>Bestemmelsen fastslår, at loven ikke gælder for Færøerne og Grønland.  \r\n\r\n Dette er en konsekvens af, at patientforsikringsordningen ikke er sat i kraft  \r\n\r\n i disse to landsdele. </P>  \r\n\r\n<P>Skriftlig fremsættelse (30. oktober 1996) </P>  \r\n\r\n<P> <B>Sundhedsministeren</B> (Yvonne Herløv Andersen): </P>  \r\n\r\n<P>Hermed tillader jeg mig for Folketinget at fremsætte: </P>  \r\n\r\n<P> <I>Forslag til lov om ændring af lov om patientforsikring. (Revision af  \r\n\r\n Patientskadeankenævnets virksomhed).</I>  </P>  \r\n\r\n<P>(Lovforslag nr. L 36). </P>  \r\n\r\n<P>Formålet med lovforslaget er at nedbringe de alt for lange  \r\n\r\n sagsbehandlingstider i Patientskadeankenævnet, der er ankeinstans for  \r\n\r\n Patientforsikringens afgørelser i sager om erstatning inden for  \r\n\r\n sygehusvæsenet. For tiden tager det i gennemsnit ca. 12 måneder at få en sag  \r\n\r\n afgjort i Patientskadeankenævnet, hvilket er urimelig lang tid for  \r\n\r\n patienterne at vente på en afgørelse. </P>  \r\n\r\n<P>Ved lovforslaget udvides antallet af medlemmer i Patientskadeankenævnet,  \r\n\r\n således at nævnet kan arbejde i flere sideordnede afdelinger. Den nye  \r\n\r\n struktur betyder, at der kan afholdes flere nævnsmøder og dermed afgøres  \r\n\r\n flere sager end under den nuværende ordning. </P>  \r\n\r\n<P>Hver afdeling kommer efter forslaget til at bestå af 9 medlemmer, der  \r\n\r\n udpeges af de samme myndigheder og organisationer som hidtil. Dog er  \r\n\r\n Forbrugerrådet som noget nyt tildelt en plads i nævnet. </P>  \r\n\r\n<P>Med henblik på yderligere at effektivisere ankenævnet foreslås det, at der  \r\n\r\n gives mulighed for formandsafgørelser i sager, der ikke frembyder tvivl. </P>  \r\n\r\n<P>Det foreslås, at loven træder i kraft den 1. januar 1997, således at  \r\n\r\n sagspuklen hurtigst muligt kan nedbringes. </P>  \r\n\r\n<P>Idet jeg i øvrigt henviser til lovforslaget og dets bemærkninger, tillader  \r\n\r\n jeg mig hermed at anbefale lovforslaget til Folketingets velvillige  \r\n\r\n behandling. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov om patientforsikring, jf. lovbekendtgørelse nr. 849 af 14. oktober  \r\n\r\n 1992, som ændret ved § 5 i lov nr. 1133 af 21. december 1994 og lov nr. 217  \r\n\r\n af 29. marts 1995, foretages følgende ændringer: </P>  \r\n\r\n<P> <B>1.</B>  <I>§ 14, stk. 1,</I> ophæves, og i stedet indsættes: </P>  \r\n\r\n<P>&#187;Sundhedsministeren nedsætter et patientskadeankenævn, der består af  \r\n\r\n en formand og et af sundhedsministeren fastsat antal næstformænd og  \r\n\r\n beskikkede medlemmer. </P>  \r\n\r\n<P> <I>Stk. 2.</I> Formanden og næstformændene, der udnævnes af  \r\n\r\n sundhedsministeren, skal være dommere. Nævnets øvrige medlemmer udpeges af  \r\n\r\n sundhedsministeren, Sundhedsstyrelsen, Amtsrådsforeningen, Hovedstadens  \r\n\r\n Sygehusfællesskab, De Samvirkende Invalideorganisationer og Forbrugerrådet.  \r\n\r\n</P>  \r\n\r\n<P> <I>Stk. 3.</I> Ved afgørelsen af den enkelte sag skal nævnet sammensættes  \r\n\r\n af </P>  \r\n\r\n<P>1) formanden eller en næstformand, </P>  \r\n\r\n<P>2) 1 medlem udpeget af sundhedsministeren, </P>  \r\n\r\n<P>3) 2 sagkyndige medlemmer inden for lægevidenskab udpeget af  \r\n\r\n Sundhedsstyrelsen, </P>  \r\n\r\n<P>4) 2 medlemmer udpeget i fællesskab af Amtsrådsforeningen og Hovedstadens  \r\n\r\n Sygehusfællesskab, </P>  \r\n\r\n<P>5) 2 medlemmer udpeget af De Samvirkende Invalideorganisationer og </P>  \r\n\r\n<P>6) 1 medlem udpeget af Forbrugerrådet. </P>  \r\n\r\n<P> <I>Stk. 4.</I> Sundhedsministeren kan bemyndige nævnets formand eller en  \r\n\r\n næstformand til at træffe afgørelse i sager, der ikke skønnes at frembyde  \r\n\r\n tvivl.&#171; </P>  \r\n\r\n<P>Stk. 2 - 5 bliver herefter stk. 5 - 8. </P>  \r\n\r\n<P> <B>§ 14.</B> Sundhedsministeren nedsætter et patientskadeankenævn, der  \r\n\r\n består af: </P>  \r\n\r\n<P>1) En af sundhedsministeren udnævnet formand, som skal være dommer, </P>  \r\n\r\n<P>2) 1 medlem udpeget af sundhedsministeren, </P>  \r\n\r\n<P>3) 2 sagkyndige medlemmer inden for lægevidenskab udpeget af  \r\n\r\n Sundhedsstyrelsen, </P>  \r\n\r\n<P>4) 3 medlemmer udpeget i fællesskab af Amtsrådsforeningen i Danmark og  \r\n\r\n Hovedstadens Sygehusfællesskab, </P>  \r\n\r\n<P>5) 2 medlemmer udpeget af De Samvirkende Invalideorganisationer. </P>  \r\n\r\n<P> <B>2.</B>  <I>§ 20, 2. pkt.,</I> affattes således: </P>  \r\n\r\n<P>&#187;Der kan pålægges selskaber m.v. (juridiske personer) strafansvar  \r\n\r\n efter reglerne i straffelovens 5. kapitel.&#171; </P>  \r\n\r\n<P> <B>§ 20.</B> - - - </P>  \r\n\r\n<P>For overtrædelse, der begås af aktieselskaber, anpartsselskaber,  \r\n\r\n andelsselskaber eller lignende, kan der pålægges selskabet som sådant  \r\n\r\n bødeansvar. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/12/1996"
        },
        {
            "displayName": "Accession",
            "displayValue": "199612K00036"
        },
        {
            "displayName": "Entydig dokumentidentifikation",
            "displayValue": "CL007228"
        },
        {
            "displayName": "Dato for førstegangsindlæggelse",
            "displayValue": "27/12/1996"
        },
        {
            "displayName": "Dato for indlæggelse",
            "displayValue": "27/12/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "36"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}