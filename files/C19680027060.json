{
    "id": 63926,
    "title": "Vejledning til gennemførelse af den mellem Danmark og Israel den 27. juni 1966 afsluttede overenskomst til undgåelse af dobbeltbeskatning og forhindring af beskatningsunddragelse for så vidt angår indkomstskat og formueskat ",
    "documentTypeId": "180",
    "isSagsforlobPeriodValid": false,
    "shortName": "VEJ nr 270 af 20/12/1968",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til gennemførelse af den mellem  \r\n\r\n Danmark og Israel den 27. juni 1966 afsluttede overenskomst til undgåelse af  \r\n\r\n dobbeltbeskatning og forhindring af beskatningsunddragelse for så vidt angår  \r\n\r\n indkomstskat og formueskat </H1>  \r\n\r\n<P></P>  \r\n\r\n<BR>  \r\n\r\n<P>I. Overenskomstens ikrafttræden, dens område og almindelige principper.  \r\n\r\n</P>  \r\n\r\n<P CLASS=PUNKT> <B>1.</B> Ved den mellem Danmark og Israel den 27. juni 1966  \r\n\r\n afsluttede overenskomst til undgåelse af dobbeltbeskatning og forhindring af  \r\n\r\n beskatningsunddragelse for så vidt angår indkomstskat og formueskat, jfr.  \r\n\r\n udenrigsministeriets bekendtgørelse nr. 85 (Lovtidende C) af 10. november  \r\n\r\n 1966, er der fastsat en række bestemmelser, der i visse tilfælde, hvor en  \r\n\r\n skattepligtig ville blive udsat for dobbeltbeskatning på grund af  \r\n\r\n sammenstødende skattekrav fra dansk og israelsk side, medfører afvigelser fra  \r\n\r\n skattelovgivningens almindelige regler med hensyn til indkomst- og  \r\n\r\n formuebeskatning. </P>  \r\n\r\n<P CLASS=PUNKT> <B>2.</B> Overenskomsten kommer for Danmarks vedkommende  \r\n\r\n første gang til anvendelse på skatteansættelserne for skatteåret 1966-67,  \r\n\r\n jfr. art. 31, stk. 2 (b). </P>  \r\n\r\n<P CLASS=PUNKT> <B>3.</B> Overenskomsten kommer uanset statsborgerforhold til  \r\n\r\n anvendelse på fysiske personer, der er bosiddende enten i Danmark eller  \r\n\r\n Israel, og på aktieselskaber og andre sammenslutninger, der er bosat enten i  \r\n\r\n Danmark eller Israel. Det er således en forudsætning for overenskomstens  \r\n\r\n anvendelse, at den pågældende person eller det pågældende selskab m.v.  \r\n\r\n opfylder betingelserne for fuld skattepligt i et af de to lande. </P>  \r\n\r\n<P CLASS=PUNKT> <B>4.</B> For Danmarks vedkommende finder overenskomsten i  \r\n\r\n henhold til art. 2, stk. 3 (b), anvendelse på indkomstskatterne til staten og  \r\n\r\n de kommunale indkomstskatter samt formueskatten til staten. I henhold til  \r\n\r\n art. 2, stk. 4, finder overenskomsten endvidere anvendelse på alle skatter af  \r\n\r\n samme eller væsentlig samme art, der fremtidig måtte blive pålagt som tillæg  \r\n\r\n til eller i stedet for de gældende skatter. </P>  \r\n\r\n<P CLASS=PUNKT> <B>5.</B> Bestemmelser om gensidig bistand med hensyn til  \r\n\r\n opkrævning af skatter findes ikke i overenskomsten, men der er ved dens art.  \r\n\r\n 28 åbnet mulighed for, at der senere træffes aftale mellem de to stater om  \r\n\r\n sådan bistand. </P>  \r\n\r\n<P CLASS=PUNKT> <B>6.</B> Definitionerne findes i overenskomstens art. 3,  \r\n\r\n hvoraf her skal fremhæves art. 3, stk. 1 (b), hvorefter &quot;Danmark&quot; i  \r\n\r\n overenskomsten betyder Kongeriget Danmark undtagen Færøerne og Grønland.  \r\n\r\n Overenskomsten kan dog i sin helhed eller med nødvendige ændringer ved  \r\n\r\n noteveksling udvides til at gælde for disse områder, såfremt der her opkræves  \r\n\r\n skatter af væsentlig samme karakter som dem, der omfattes af overenskomsten,  \r\n\r\n jfr. art. 29. </P>  \r\n\r\n<P>Endvidere skal fremhæves art 3, stk. 1 (c), hvorefter udtrykket  \r\n\r\n &quot;person&quot; omfatter enhver fysisk person, et selskab og enhver anden  \r\n\r\n sammenslutning, der behandles som et selvstændigt skattesubjekt i henhold til  \r\n\r\n den i vedkommende stat gældende skattelovgivning. Udtrykket  \r\n\r\n &quot;selskab&quot; betyder ifølge art. 3, stk. 1 (d), enhver juridisk person  \r\n\r\n eller enhver sammenslutning, der i skattemæssig henseende behandles som en  \r\n\r\n juridisk person. </P>  \r\n\r\n<P>Det bemærkes, at udtrykket &quot;kompetente myndigheder&quot; for såvel  \r\n\r\n Danmarks som Israels vedkommende betyder finansministeren eller hans  \r\n\r\n befuldmægtigede stedfortræder, jfr. art. 3, stk. 1 (f). </P>  \r\n\r\n<P CLASS=PUNKT> <B>7.</B> Overenskomstens regler til undgåelse af  \r\n\r\n dobbeltbeskatning kan opdeles i 2 afsnit, nemlig dels regler til løsning af  \r\n\r\n den konflikt, der opstår, når en person eller et selskab opfylder  \r\n\r\n betingelserne for fuld skattepligt i begge de kontraherende lande, og begge  \r\n\r\n lande derfor med hjemmel i deres interne lovgivning gør krav på at beskatte  \r\n\r\n den pågældende af hele hans indkomst og formue, uanset hvorfra indkomsten og  \r\n\r\n formuen hidrører, og dels regler til løsning af konflikten mellem den  \r\n\r\n beskatningsret, der kan tilkomme det land, hvorfra en indkomst hidrører,  \r\n\r\n eller hvor en formue er placeret (kildelandet), og det land, hvor den  \r\n\r\n pågældende skatteyder er bosiddende og derfor opfylder betingelserne for fuld  \r\n\r\n skattepligt (bopælslandet). </P>  \r\n\r\n<P>Begge sæt regler kan finde anvendelse i det samme konkrete tilfælde.  \r\n\r\n Opfylder en person betingelserne for fuld skattepligt i begge lande, må det  \r\n\r\n først efter de i art. 4 givne regler fastslås, hvilket af de to lande der  \r\n\r\n skal have ret til at beskatte den pågældende som der bosiddende. Derefter  \r\n\r\n bestemmes det ved hjælp af de følgende regler, om bopælslandet skal give  \r\n\r\n afkald på at beskatte visse indkomst- eller formuearter. I tilfælde, hvor en  \r\n\r\n person, der i henseende til beskatningen betragtes som bosiddende i Danmark,  \r\n\r\n oppebærer indtægter fra eller ejer formue i Israel, og sådan indkomst eller  \r\n\r\n formue i overensstemmelse med overenskomstens bestemmelser kan beskattes i  \r\n\r\n Israel, skal Danmark i henhold til art. 23, stk. 1, i indkomst- eller  \r\n\r\n formueskatten tillade fradraget den del af henholdsvis indkomst- eller  \r\n\r\n formueskatten, der forholdsmæssigt falder på den indkomst, som er oppebåret  \r\n\r\n fra, eller den formue, der ejes i Israel. Med hensyn til aktieudbytte, renter  \r\n\r\n og royalties gælder dog en særlig bestemmelse i art. 23, stk. 2, se nærmere  \r\n\r\n under pkt. 8. </P>  \r\n\r\n<P>Indkomst og formue, som Israel kan beskatte, skal følgelig medregnes i den  \r\n\r\n her i landet skattepligtige indkomst og formue, men de beregnede skattebeløb  \r\n\r\n skal derefter nedsættes som foran anført. </P>  \r\n\r\n<P>For så vidt angår forholdet mellem Danmark og Israel bliver der herefter  \r\n\r\n ikke anvendelse for reglen i ligningslovens § 33 om nedslag i dansk skat for  \r\n\r\n skat erlagt i Israel. </P>  \r\n\r\n<P CLASS=PUNKT> <B>8.</B> Hvor en her bosiddende person oppebærer  \r\n\r\n aktieudbytte, renter eller royalty, som i overensstemmelse med bestemmelserne  \r\n\r\n i artiklerne 10, 11 og 12 kan beskattes i Israel, skal Danmark imidlertid i  \r\n\r\n henhold til art. 23, stk. 2, i den pågældende persons indkomstskat tillade  \r\n\r\n fradraget et beløb lig med den i Israel erlagte skat. Fradraget kan dog ikke  \r\n\r\n overstige den del af skatten, som forholdsmæssigt falder på den indkomst, der  \r\n\r\n er oppebåret fra Israel. </P>  \r\n\r\n<P>Den israelske indkomstskat på udbytter og renter kan i nogle tilfælde vise  \r\n\r\n sig at være enten helt frafaldet eller nedsat for en begrænset tidsperiode.  \r\n\r\n Uanset at dette måtte være tilfældet, skal Danmark alligevel tillade et  \r\n\r\n fradrag i den danske skat med et beløb lig med den skat, som Israel efter  \r\n\r\n overenskomsten kunne kræve, såfremt der ingen fritagelse eller nedsættelse  \r\n\r\n var blevet indrømmet, jfr. art. 23, stk. 2, 2. led. Begrundelsen herfor er,  \r\n\r\n at Israel indrømmer visse skattelempelser for at opmuntre til  \r\n\r\n kapitalinvestering, og disse lempelser får kun denne virkning, når de kommer  \r\n\r\n vedkommende skatteyder til gode i form af fradrag i den danske skat af  \r\n\r\n israelsk skat uden nedsættelse. </P>  \r\n\r\n<P>II. Overenskomstens bestemmelser vedrørende undgåelse af  \r\n\r\n dobbeltbeskatning. </P>  \r\n\r\n<P>A. Reglerne om undgåelse af dobbeltbeskatning, når fuld skattepligt  \r\n\r\n foreligger i begge lande. </P>  \r\n\r\n<P CLASS=PUNKT> <B>9.</B> Har en fysisk person en sådan tilknytning til begge  \r\n\r\n lande, at han opfylder betingelserne for fuld skattepligt i begge lande,  \r\n\r\n altså i begge lande er skattepligtig af hele sin indkomst og formue, må det  \r\n\r\n afgøres, hvilket af de to lande der skal lade sin ret til at betragte den  \r\n\r\n pågældende som fuldt skattepligtig vige. </P>  \r\n\r\n<P>I art. 4, stk. 1, bestemmes det først, hvad der skal forstås ved at være  \r\n\r\n bosat i en af staterne. Det er i overenskomstens forstand tilstrækkeligt  \r\n\r\n hertil, at en person eller et selskab i henhold til lovgivningen i en af  \r\n\r\n staterne er skattepligtig der på grund af hjemsted, bopæl, ledelsens sæde  \r\n\r\n eller et andet lignende forhold. </P>  \r\n\r\n<P>For en fysisk person gælder i henhold til art. 4, stk. 2 (a), den  \r\n\r\n hovedregel, at det land, hvor vedkommende har en fast bolig til rådighed, har  \r\n\r\n den fulde beskatningsret. Foreligger der fast bolig i begge lande, tilkommer  \r\n\r\n den fulde beskatningsret det land, med hvilket den pågældende skatteyder har  \r\n\r\n de stærkeste personlige og økonomiske forbindelser (midtpunkt for sine  \r\n\r\n livsinteresser). Kan spørgsmålet om, hvilket land der skal have  \r\n\r\n beskatningsretten, ikke afgøres på grundlag af de nævnte kriterier, får det  \r\n\r\n land, hvor den pågældende sædvanligvis opholder sig, fortrinsretten. Såfremt  \r\n\r\n heller ikke dette kriterium fører til en løsning, tilkommer beskatningsretten  \r\n\r\n den stat, i hvilken den pågældende er statsborger. Er han ikke statsborger i  \r\n\r\n nogen af staterne, eller er han statsborger i begge stater, må der træffes  \r\n\r\n aftale mellem de kompetente myndigheder i de to stater. I så fald må sagen  \r\n\r\n derfor forelægges for skattedepartementet. </P>  \r\n\r\n<P>En juridisk person anses for fuldt skattepligtig i den af staterne, i  \r\n\r\n hvilken den er indregistreret, eller i henhold til hvis lovgivning den har  \r\n\r\n status som et selskab. Hvis selskabet også efter dette kriterium er  \r\n\r\n bosiddende i begge stater, skal det anses for at være bosiddende i den stat,  \r\n\r\n i hvilken dets virkelige ledelse har sit sæde. </P>  \r\n\r\n<P>B. Reglerne om undgåelse af dobbeltbeskatning i tilfælde af konflikt  \r\n\r\n mellem kildelandets og bopælslandets beskatningsret. </P>  \r\n\r\n<P CLASS=PUNKT> <B>10.</B> Reglerne herom findes i overenskomstens kapitel  \r\n\r\n III (art. 6-21). Til de enkelte artikler bemærkes følgende: </P>  \r\n\r\n<P CLASS=PUNKT> <B>11.</B> Indkomst af fast ejendom kan ifølge art. 6, stk.  \r\n\r\n 1, beskattes i den stat, hvor den faste ejendom er beliggende. I art. 6, stk.  \r\n\r\n 2, redegøres der nærmere for, hvad der skal forstås ved udtrykket &quot;fast  \r\n\r\n ejendom&quot;. Det bemærkes særligt, at udtrykket omfatter royalty, der  \r\n\r\n betales for udnyttelsen af mineralforekomster, kilder og andre  \r\n\r\n naturforekomster. Fortjeneste, der opnås ved afhændelse af fast ejendom, kan  \r\n\r\n ifølge art. 13, stk. 1, ligeledes beskattes i den stat, i hvilken den faste  \r\n\r\n ejendom er beliggende. </P>  \r\n\r\n<P CLASS=PUNKT> <B>12.</B> Med hensyn til fortjeneste ved  \r\n\r\n forretningsvirksomhed er hovedreglen ifølge art. 7 den, at sådan fortjeneste  \r\n\r\n kun kan beskattes i det land, hvor vedkommende foretagende er hjemmehørende.  \r\n\r\n En undtagelse herfra gælder for det tilfælde, hvor et foretagende i det ene  \r\n\r\n land driver virksomhed fra et &quot;fast driftssted&quot; i det andet land. I  \r\n\r\n så fald kan den del af indkomsten, der kan henføres til et sådant fast  \r\n\r\n driftssted, beskattes i dette andet land. </P>  \r\n\r\n<P>Med hensyn til, hvad der skal forstås ved &quot;fast driftssted&quot;,  \r\n\r\n henvises til bestemmelserne i art. 5. </P>  \r\n\r\n<P CLASS=PUNKT> <B>13.</B> Ifølge art. 13, stk. 2, kan fortjeneste ved  \r\n\r\n afhændelse af aktiver, som udgør en del af erhvervsformuen i et fast  \r\n\r\n driftssted, som et foretagende i den ene stat opretholder i den anden stat,  \r\n\r\n herunder fortjeneste ved afhændelse af selve det faste driftssted, beskattes  \r\n\r\n i den stat, hvor det faste driftssted er beliggende. </P>  \r\n\r\n<P CLASS=PUNKT> <B>14.</B> Fortjeneste ved skibs- og luftfartsvirksomhed i  \r\n\r\n international trafik kan ifølge art. 8, stk. 1, kun beskattes i den stat,  \r\n\r\n hvor den virkelige ledelse for virksomheden har sit sæde, og dette gælder  \r\n\r\n også, hvor et luftfartsforetagende er deltager i en pool-aftale. </P>  \r\n\r\n<P>Overenskomsten af 4. april 1955 mellem Israel og Danmark om gensidig  \r\n\r\n fritagelse for indkomstskat og al anden beskatning af indkomst hidrørende fra  \r\n\r\n skibsfartsvirksomhed og drift af luftrute gælder ikke for nogen periode, for  \r\n\r\n hvilken den nu indgåede dobbeltbeskatningsoverenskomst gælder, jfr. art. 31,  \r\n\r\n stk. 3. </P>  \r\n\r\n<P CLASS=PUNKT> <B>15.</B> Aktieudbytte kan ifølge art. 10, stk 1, beskattes  \r\n\r\n i det land, hvor modtageren er bosiddende. Sådant udbytte kan ifølge art. 10,  \r\n\r\n stk. 2, også beskattes i det land, hvor det selskab, der udbetaler  \r\n\r\n aktieudbyttet, er bosiddende, men denne beskatningsret er begrænset således:  \r\n\r\n</P>  \r\n\r\n<P>Den danske skat på udbytte, der betales til en i Israel bosiddende person,  \r\n\r\n må ikke overstige 15 pct.; hvor den i Israel bosiddende person er et selskab,  \r\n\r\n som direkte eller indirekte behersker mindst 50 pct. af samtlige stemmer i  \r\n\r\n det selskab, som udbetaler udbytte, må den danske skat dog ikke overstige 5  \r\n\r\n pct. Da der først ved kildeskattelovens ikrafttræden den 1. januar 1970 er  \r\n\r\n hjemmel til at beskatte aktionærer, bosat i udlandet, af aktieudbytte, der  \r\n\r\n udbetales dem fra danske selskaber, vil de anførte begrænsninger i den danske  \r\n\r\n beskatning først få betydning for aktieudbytte, der udbetales eller  \r\n\r\n godskrives efter den 31. december 1969. </P>  \r\n\r\n<P>Skatten på udbytte, der udbetales af et israelsk selskab til en i Danmark  \r\n\r\n bosiddende person, må ikke overstige 25 pct. af udbyttet. </P>  \r\n\r\n<P>Hvor aktieudbytte fra et i den ene stat bosiddende selskab oppebæres af en  \r\n\r\n i den anden stat bosiddende person, som har et fast driftssted i førstnævnte  \r\n\r\n stat, skal de ovenfor nævnte bestemmelser dog ikke finde anvendelse, dersom  \r\n\r\n de rettigheder, der ligger til grund for udlodningen, har direkte forbindelse  \r\n\r\n med det faste driftssted. I så fald finder bestemmelserne i art. 7 om  \r\n\r\n beskatningsretten til fortjeneste ved forretningsvirksomhed anvendelse også  \r\n\r\n for så vidt angår nævnte udbytte, jfr. art. 10, stk. 4. </P>  \r\n\r\n<P>Udtrykket &quot;udbytte&quot; betyder indkomst af aktier, stifterandele  \r\n\r\n eller andre rettigheder til andel i fortjeneste, såvel som indkomst fra andre  \r\n\r\n selskabsrettigheder, der er sidestillet med indkomst fra aktier i henhold til  \r\n\r\n skattelovgivningen i den stat, i hvilken det udbetalende selskab er  \r\n\r\n bosiddende. Udtrykket omfatter derimod ikke indkomst af gældsfordringer. </P>  \r\n\r\n<P CLASS=PUNKT> <B>16.</B> Ifølge art. 11, stk. 1, kan renter af  \r\n\r\n obligationer, gældsfordringer, forskrivninger eller af en hvilken som helst  \r\n\r\n anden form for gæld beskattes i den stat, hvor modtageren er bosiddende.  \r\n\r\n Sådan rente kan imidlertid ifølge art. 11, stk. 2, også beskattes i den stat,  \r\n\r\n hvorfra renten hidrører, men den skat, der pålægges, må dog ikke overstige 25  \r\n\r\n pct. af rentebeløbet. Det bestemmes nærmere i artiklens stk. 5, i hvilke  \r\n\r\n tilfælde renter skal anses for at hidrøre fra en af de kontraherende stater.  \r\n\r\n</P>  \r\n\r\n<P>Såfremt den person, der oppebærer renten, i en af staterne har et fast  \r\n\r\n driftssted, i forbindelse med hvilket den gæld, hvoraf renten betales, blev  \r\n\r\n stiftet, og renteudgiften afholdes af det pågældende faste driftssted, skal  \r\n\r\n bestemmelsen i art. 7 dog finde anvendelse. </P>  \r\n\r\n<P>Den kildelandet ved bestemmelsen i art. 11, stk. 2, tillagte  \r\n\r\n beskatningsret til renter, der hidrører fra dette land, kan Danmark i mangel  \r\n\r\n af hjemmel i den interne lovgivning ikke udnytte. </P>  \r\n\r\n<P CLASS=PUNKT> <B>17.</B> Ifølge art. 12 kan royalty beskattes i den stat,  \r\n\r\n hvor modtageren er bosiddende. Den stat, hvorfra royaltien hidrører, kan  \r\n\r\n imidlertid også beskatte den, men den skat, der pålægges, må ikke overstige  \r\n\r\n 10 pct. af royaltien. </P>  \r\n\r\n<P>I tilfælde, hvor den i en af staterne bosiddende modtager af royaltien har  \r\n\r\n et fast driftssted i den anden stat, fra hvilken royaltien hidrører, finder  \r\n\r\n disse regler dog ikke anvendelse, såfremt den rettighed eller ejendel, som  \r\n\r\n ligger til grund for royaltien, har direkte forbindelse med det faste  \r\n\r\n driftssted. I stedet finder bestemmelserne i art. 7 om beskatningsretten til  \r\n\r\n fortjeneste ved forretningsvirksomhed anvendelse. </P>  \r\n\r\n<P>I art. 12, stk. 4, bestemmes, hvornår royalties skal anses for at hidrøre  \r\n\r\n fra en af de kontraherende stater, og det fastslås, at såfremt den person,  \r\n\r\n der erlægger royaltien, i en af staterne har et fast driftssted, af hvilket  \r\n\r\n royaltien er erlagt, skal den anses for at hidrøre fra den stat, i hvilken  \r\n\r\n det faste driftssted er beliggende. </P>  \r\n\r\n<P>I art. 12, stk. 2, er nærmere angivet, hvad udtrykket &quot;royalty&quot;  \r\n\r\n betyder. </P>  \r\n\r\n<P CLASS=PUNKT> <B>18.</B> Beskatningsretten til fortjeneste ved afhændelse  \r\n\r\n af formuegenstande tilkommer ifølge art. 13, stk. 3, som hovedregel den stat,  \r\n\r\n hvor afhænderen er bosiddende. </P>  \r\n\r\n<P>Undtagelse herfra gælder dog ifølge art. 13, stk. 1, fortjeneste ved  \r\n\r\n afhændelse af fast ejendom og ifølge art. 13, stk. 2, fortjeneste ved  \r\n\r\n afhændelse af erhvervsformuen i et fast driftssted og fortjeneste ved  \r\n\r\n afhændelse af skibe og luftfartøjer, anvendt i international fart. </P>  \r\n\r\n<P CLASS=PUNKT> <B>19.</B> Bestemmelsen i art. 14, stk. 1, medfører som  \r\n\r\n hovedregel, at vederlag for personlige tjenesteydelser (herunder indkomst ved  \r\n\r\n selvstændigt arbejde, jfr. art. 14, stk. 1 (b)), beskattes i den stat, hvor  \r\n\r\n arbejdet er udført. En herboende person, der har lønindtægt ved arbejde  \r\n\r\n udført i Israel, kan således normalt ikke beskattes i Danmark af den  \r\n\r\n oppebårne løn, men lønindtægten kan alene medregnes ved fastsættelsen af  \r\n\r\n skattesatsen. </P>  \r\n\r\n<P>Fra denne hovedregel gælder dog flere undtagelser: </P>  \r\n\r\n<UL CLASS=PLAIN-LIST>  \r\n\r\n<LI>1) Beskatningsretten til vederlag, herunder pensioner, for offentlige  \r\n\r\n hverv tilkommer ifølge art. 18 den stat, hvorfra vederlaget udbetales.  \r\n\r\n Derimod afgøres beskatningsretten til vederlag for tjenesteydelser, der har  \r\n\r\n forbindelse med næring eller forretning, der drives af en af staterne, efter  \r\n\r\n reglerne i art. 14, 15 og 17. </LI>  \r\n\r\n<LI>2) Fortjeneste ved personlige tjenesteydelser beskattes i henhold til  \r\n\r\n art. 14, stk. 2, i modtagerens bopælsstat, såfremt: a. modtageren opholder  \r\n\r\n sig i den anden stat i en eller flere perioder, der tilsammen ikke overstiger  \r\n\r\n 183 dage inden for skatteåret,og b. vederlaget betales af eller for en  \r\n\r\n arbejdsgiver, der ikke er bosiddende i den anden stat, og c. vederlaget ikke  \r\n\r\n udredes af et fast driftssted, som arbejdsgiveren har i den anden stat. </LI>  \r\n\r\n<LI>3) Bestyrelseshonorarer kan ifølge art. 15 beskattes i den stat, hvor det  \r\n\r\n selskab, som udbetaler honoraret, er bosiddende. </LI>  \r\n\r\n<LI>4) Vederlag, som en professor eller lærer bosiddende eller tidligere  \r\n\r\n bosiddende i en af de to stater modtager for undervisning ved et universitet,  \r\n\r\n gymnasium eller en anden institution for højere uddannelse eller  \r\n\r\n videnskabelig forskning i den anden stat under en midlertidig opholdsperiode  \r\n\r\n af ikke over 2 år, må ikke beskattes i opholdsstaten. Den nævnte 2-års frist  \r\n\r\n begynder at løbe straks fra den pågældendes ankomst. </LI>  \r\n\r\n</UL>  \r\n\r\n<P CLASS=PUNKT> <B>20.</B> På fortjeneste eller vederlag, oppebåret af  \r\n\r\n offentligt </P>  \r\n\r\n<P>optrædende, f.eks. teater-, film-, radio- eller fjernsynskunstnere, </P>  \r\n\r\n<P>musikere samt professionelle sportsfolk finder hovedreglen i art. 14 </P>  \r\n\r\n<P>altid anvendelse, jfr. art. 16. Har herefter en her i landet bosat </P>  \r\n\r\n<P>kunstner indtægt ved optræden i Israel, tilkommer beskatningsretten </P>  \r\n\r\n<P>til den pågældende indtægt Israel, og indtægten kan her i landet </P>  \r\n\r\n<P>alene medregnes ved fastsættelsen af skattesatsen. </P>  \r\n\r\n<P CLASS=PUNKT> <B>21.</B> Personer, der gør tjeneste på skibe eller  \r\n\r\n luftfartøjer, med </P>  \r\n\r\n<P>hvilke et foretagende, der er hjemmehørende i en af staterne, driver </P>  \r\n\r\n<P>erhvervsvirksomhed, kan ifølge art. 14, stk. 3, kun beskattes af </P>  \r\n\r\n<P>deres vederlag i den stat, hvor foretagendets virkelige ledelse har </P>  \r\n\r\n<P>sit sæde. </P>  \r\n\r\n<P CLASS=PUNKT> <B>22.</B> Ifølge art. 17, stk. 1, har bopælsstaten  \r\n\r\n beskatningsretten til </P>  \r\n\r\n<P>pensioner eller andet vederlag, der udbetales for tidligere </P>  \r\n\r\n<P>tjenesteydelser, medmindre der er tale om offentlige pensioner, i </P>  \r\n\r\n<P>hvilket tilfælde kildestaten har beskatningsretten, jfr. art. 18. </P>  \r\n\r\n<P>Samme regel som for private pensioner gælder for livrenter, der </P>  \r\n\r\n<P>hidrører fra kilder i den ene stat og udbetales til en i den anden </P>  \r\n\r\n<P>stat bosiddende person. </P>  \r\n\r\n<P>I art. 17, stk. 2, gives der en definition af udtrykkene  \r\n\r\n &quot;pension&quot; og </P>  \r\n\r\n<P>&quot;livrente&quot;. </P>  \r\n\r\n<P CLASS=PUNKT> <B>23.</B> Ifølge art. 19 fritages visse studerende og  \r\n\r\n uddannelsessøgende, </P>  \r\n\r\n<P>som er eller tidligere var bosiddende i en af de to stater, og som </P>  \r\n\r\n<P>midlertidigt og udelukkende i studie- eller uddannelsesøjemed </P>  \r\n\r\n<P>opholder sig i den anden stat, for beskatning i opholdsstaten af </P>  \r\n\r\n<P>understøttelse, som udbetales til dem til deres ophold, undervisning </P>  \r\n\r\n<P>eller uddannelse. Fritagelsen omfatter tillige legater eller beløb, </P>  \r\n\r\n<P>der udbetales som vederlag for tjenesteydelser, udført i </P>  \r\n\r\n<P>opholdsstaten, forudsat at disse tjenesteydelser har forbindelse med </P>  \r\n\r\n<P>studierne eller uddannelsen eller er nødvendige for den pågældendes </P>  \r\n\r\n<P>underhold. </P>  \r\n\r\n<P>En israelsk lærling, som opholder sig her for at uddanne sig, kan </P>  \r\n\r\n<P>herefter hverken beskattes af det beløb, han modtager til sit </P>  \r\n\r\n<P>underhold, eller af legater eller af indtægt ved lønnet arbejde her i </P>  \r\n\r\n<P>landet, for så vidt arbejdet er et led i hans uddannelse eller er </P>  \r\n\r\n<P>nødvendigt for hans underhold. Det er i dette sidste tilfælde </P>  \r\n\r\n<P>yderligere en forudsætning for skattefriheden, at studierne eller </P>  \r\n\r\n<P>uddannelsen ikke er af underordnet betydning i forhold til de </P>  \r\n\r\n<P>tjenesteydelser, for hvilke arbejdsindtægten er opnået. </P>  \r\n\r\n<P>III. Formuebeskatningen. </P>  \r\n\r\n<P CLASS=PUNKT> <B>24.</B> Det fremgår af art. 22, at formue bestående af  \r\n\r\n fast ejendom kan </P>  \r\n\r\n<P>beskattes i den stat, hvor den faste ejendom er beliggende, at formue </P>  \r\n\r\n<P>bestående af aktiver, der udgør en del af erhvervsformuen i et </P>  \r\n\r\n<P>foretagendes faste driftssted, kan beskattes i den stat, i hvilken </P>  \r\n\r\n<P>det faste driftssted er beliggende, og at skibe og luftfartøjer i </P>  \r\n\r\n<P>international trafik og aktiver, der ikke består af fast ejendom, og </P>  \r\n\r\n<P>som anvendes i sådan skibs- og luftfartsvirksomhed, kun kan beskattes </P>  \r\n\r\n<P>i den stat, i hvilken foretagendets virkelige ledelse har sit sæde. </P>  \r\n\r\n<P>Alle andre arter af formue, tilhørende en person, som er bosiddende i </P>  \r\n\r\n<P>en af de to stater, kan kun beskattes i bopælsstaten. </P>  \r\n\r\n<P>IV. Beskatning ved til- og fraflytning. </P>  \r\n\r\n<P CLASS=PUNKT> <B>25.</B> Der er ikke i overenskomsten givet særlige regler  \r\n\r\n til løsning af </P>  \r\n\r\n<P>de dobbeltbeskatningsproblemer, der kan opstå i forbindelse med </P>  \r\n\r\n<P>flytning mellem de to stater, og de interne regler om indtræden og </P>  \r\n\r\n<P>ophør af skattepligt finder derfor anvendelse i disse tilfælde. </P>  \r\n\r\n<P>V. Bestemmelser angående udveksling af oplysninger. </P>  \r\n\r\n<P CLASS=PUNKT> <B>26.</B> Art. 27 fastsætter gensidig oplysningspligt for så  \r\n\r\n vidt angår </P>  \r\n\r\n<P>sådanne oplysninger, som er nødvendige for gennemførelsen af </P>  \r\n\r\n<P>overenskomstens bestemmelser. Oplysningerne skal behandles som </P>  \r\n\r\n<P>hemmelige og må ikke meddeles til andre personer end dem, der er </P>  \r\n\r\n<P>beskæftiget med påligningen, herunder afgørelsen af retsspørgsmål, </P>  \r\n\r\n<P>eller opkrævningen af de skatter, som omfattes af overenskomsten. Der </P>  \r\n\r\n<P>må ikke udveksles oplysninger, som kan røbe forretningsmæssige eller </P>  \r\n\r\n<P>lignende hemmeligheder. </P>  \r\n\r\n<P>Henvendelse fra danske skattemyndigheder om oplysninger fra Israel </P>  \r\n\r\n<P>skal ske gennem skattedepartementet. </P>  \r\n\r\n<P>VI. Særlige bestemmelser. </P>  \r\n\r\n<P CLASS=PUNKT> <B>27.</B> Art. 25 indeholder regler, hvorefter statsborgere  \r\n\r\n og foretagender </P>  \r\n\r\n<P>i det ene land ikke i det andet land skal kunne underkastes nogen </P>  \r\n\r\n<P>skat eller dermed forbundne krav, som er anderledes, højere eller </P>  \r\n\r\n<P>mere byrdefulde end den skat og dermed forbundne krav, som det </P>  \r\n\r\n<P>sidstnævnte lands statsborgere eller foretagender måtte blive </P>  \r\n\r\n<P>underkastet. I artiklen fastslås det endvidere, hvad der skal forstås </P>  \r\n\r\n<P>ved udtrykket &quot;statsborgere&quot; samt ved udtrykket &quot;skat&quot;  \r\n\r\n i denne </P>  \r\n\r\n<P>artikel. </P>  \r\n\r\n<P CLASS=PUNKT> <B>28.</B> Art. 26 bestemmer, at en skatteyder, der udsættes  \r\n\r\n for </P>  \r\n\r\n<P>dobbeltbeskatning med hensyn til de af overenskomsten omfattede </P>  \r\n\r\n<P>skatter, kan fremsætte indsigelse herom til myndighederne i den stat, </P>  \r\n\r\n<P>hvor han er bosiddende. </P>  \r\n\r\n<P>Anses indsigelsen for berettiget, kan bopælsstatens myndigheder - for </P>  \r\n\r\n<P>Danmarks vedkommende skattedepartementet - træffe aftale med </P>  \r\n\r\n<P>myndighederne i Israel med henblik på undgåelse af </P>  \r\n\r\n<P>dobbeltbeskatningen. </P>  \r\n\r\n<P CLASS=PUNKT> <B>29.</B> I henhold til art. 26, stk. 3, kan de to staters  \r\n\r\n kompetente </P>  \r\n\r\n<P>myndigheder ligeledes træffe aftale med henblik på undgåelse af </P>  \r\n\r\n<P>dobbeltbeskatning såvel i tilfælde, der ikke omhandles i </P>  \r\n\r\n<P>overenskomsten, som i tilfælde, hvor fortolkningen eller anvendelsen </P>  \r\n\r\n<P>af overenskomsten giver anledning til vanskelighed eller tvivl. </P>  \r\n\r\n<P>VII. Overenskomstens praktisering. </P>  \r\n\r\n<P CLASS=PUNKT> <B>30.</B> Overenskomstens regler vil være at praktisere ved  \r\n\r\n selve </P>  \r\n\r\n<P>skatteligningen. For så vidt angår skatteårene 1966-67 - 1968-69 vil </P>  \r\n\r\n<P>der, såfremt skatteansættelser eller skatteberegninger er foretaget i </P>  \r\n\r\n<P>strid med overenskomstens bestemmelser, blive tale om genoptagelse af </P>  \r\n\r\n<P>de pågældende ansættelser eller beregninger. For så vidt begæring om </P>  \r\n\r\n<P>regulering af skatteansættelser eller skatteberegninger for de nævnte </P>  \r\n\r\n<P>skatteår i overensstemmelse med overenskomstens bestemmelser allerede </P>  \r\n\r\n<P>er fremsat eller fremsættes inden den 1. april 1969, bemyndiges </P>  \r\n\r\n<P>skatterådene herved til at genoptage vedkommende ansættelser eller </P>  \r\n\r\n<P>beregninger til fornyet behandling uden forud indhentet bemyndigelse </P>  \r\n\r\n<P>fra statens ligningsdirektorat. Fremkommer begæringen først efter </P>  \r\n\r\n<P>nævnte tidspunkt, vil bemyndigelse til genoptagele være at indhente </P>  \r\n\r\n<P>på sædvanlig måde. </P>  \r\n\r\n<P CLASS=PUNKT> <B>31.</B> Tvivlsspørgsmål med hensyn til overenskomstens  \r\n\r\n praktisering vil </P>  \r\n\r\n<P>være at forelægge for skattedepartementet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 20. december  \r\n\r\n 1968. </I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n<P CLASS=MINISTER ALIGN=RIGHT>/ E. Thielsen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/01/1967"
        },
        {
            "displayName": "Accession",
            "displayValue": "C19680027060"
        },
        {
            "displayName": "Entydig dokumentidentifikation",
            "displayValue": "CM022946"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "270"
        },
        {
            "displayName": "År for udstedelse",
            "displayValue": "1968"
        },
        {
            "displayName": "Dato for underskrift",
            "displayValue": "20/12/1968"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Finansmin. Skd. j.nr. VII 34-4-1968."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}