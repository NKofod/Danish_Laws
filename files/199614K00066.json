{
    "id": 108309,
    "title": "1996 BTL 66   BETÆNKNING OVER FORSLAG TIL LOV OM ÆNDRING AF LOV OM ARBEJDSMARKEDSFONDE   OG KILDESKATTELOVEN (ÆNDRING AF REGLERNE OM OPKRÆVNING M.V. AF ARBEJDSGIVERES   EGET BIDRAG, GENOPTAGELSE OG MODREGNING M.V. SAMT ARBEJDSMARKEDSFONDENES   FINANSIERING M.V.)    NR L 66 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 66",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 66 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om arbejdsmarkedsfonde  \r\n\r\n og kildeskatteloven (Ændring af reglerne om opkrævning m.v. af arbejdsgiveres  \r\n\r\n eget bidrag, genoptagelse og modregning m.v. samt arbejdsmarkedsfondenes  \r\n\r\n finansiering m.v.) <BR>  \r\n\r\n Nr L 66 1996-97, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19961115 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i et møde og har herunder </P>  \r\n\r\n<P>stillet spørgsmål til skatteministeren, som denne besvarer </P>  \r\n\r\n<P>skriftligt inden 2. behandling. </P>  \r\n\r\n<P>Endvidere har udvalget modtaget en skriftlig henvendelse fra Finansrådet.  \r\n\r\n</P>  \r\n\r\n<P>Herefter indstiller et <I>mindretal</I> (Venstres, Det Konservative  \r\n\r\n Folkepartis og Fremskridtspartiets medlemmer af udvalget) lovforslaget til  \r\n\r\n<I>forkastelse</I> ved 3. behandling. </P>  \r\n\r\n<P>Et mindretal inden for mindretallet (Fremskridtspartiets medlem af  \r\n\r\n udvalget) bemærker, at det er Fremskridtspartiets opfattelse, at  \r\n\r\n arbejdsmarkedsfondene aldrig burde have været etableret i deres nuværende  \r\n\r\n form. Det var en fejl at lave tre fonde. Aktiveringsfonden er aldeles  \r\n\r\n nyttesløs og bør helt nedlægges. Sygedagpengefonden skal have bidrag fra  \r\n\r\n lønmodtagere og arbejdsgivere, der afspejler sygeligheden inden for det  \r\n\r\n pågældende fagområde. Også Dagpengefonden skal have anden opbygning. Fondene  \r\n\r\n skal være selvstændige enheder, der ikke bliver &#187;fodret&#171; med  \r\n\r\n bruttoskat, men hvortil alle lønmodtagere betaler et variabelt bidrag.  \r\n\r\n Bidraget skal udmåles for hvert fag og afspejle ledigheden inden for området.  \r\n\r\n</P>  \r\n\r\n<P>Regeringens løfte om, at fald i ledigheden vil udløse lavere bruttoskat,  \r\n\r\n er blevet gjort til skamme. Det første løftebrud var, da finansministeren  \r\n\r\n meddelte, at fondene skulle ses under et, hvorved Dagpengefondens midler  \r\n\r\n f.eks. kan bruges til aktivering m.v. Det andet løftebrud er kommet nu, hvor  \r\n\r\n ledigheden efter regeringens udsagn er faldet. I stedet for at sænke  \r\n\r\n bruttoskatten i 1997 vil den stige fra 7,9 til 8,0 pct. Det vender  \r\n\r\n Fremskridtspartiet sig imod. </P>  \r\n\r\n<P>Nærværende lovforslag er med til at cementere fondene yderligere, ligesom  \r\n\r\n lovforslaget gennem en række omposteringer, der kaldes tekniske, er med til  \r\n\r\n at styrke statens position og svække borgere og virksomheder. Forslaget  \r\n\r\n betyder desuden, at der bliver opkrævet ca. 610 mio. kr. ekstra (eller med  \r\n\r\n skatteministerens ordvalg - undgår provenutab). Fremskridtspartiet mener,  \r\n\r\n provenutabet burde realiseres, og at det skal være betydeligt større end de  \r\n\r\n 610 mio. kr., som følger af faldende ledighed. Ministeren påstår desuden, at  \r\n\r\n lovforslaget ikke har nogen erhvervsøkonomiske konsekvenser - det er direkte  \r\n\r\n forkert, men vidner om den teoretiske verden, ministeren og regeringen  \r\n\r\n befinder sig i. Selvfølgelig vil 610 mio. kr. kunne mærkes for dansk  \r\n\r\n erhvervsliv. </P>  \r\n\r\n<P>Desuden skal ministeren bruge flere ressourcer på nyt edb-udstyr m.v. Alt  \r\n\r\n i alt er der kun argumenter for at stemme imod lovforslaget. </P>  \r\n\r\n<P>Et <I>andet mindretal</I> (Socialdemokratiets, Det Radikale Venstres og  \r\n\r\n Centrum-Demokraternes medlemmer af udvalget) indstiller lovforslaget til  \r\n\r\n<I>vedtagelse uændret.</I>  </P>  \r\n\r\n<P>Et <I>tredje mindretal</I> (Socialistisk Folkepartis medlem af udvalget)  \r\n\r\n vil redegøre for sin stilling til lovforslaget ved 3. behandling. </P>  \r\n\r\n<P>Et <I>fjerde mindretal</I> (Enhedslistens medlem af udvalget) vil redegøre  \r\n\r\n for sin stilling til lovforslaget ved 3. behandling. </P>  \r\n\r\n<P>Jacob Buksti (S) nfmd. <I>Lis Greibe (S) Susanne Fast Jensen (S)  \r\n\r\n Anna-Marie Hansen (S) Per Kaalund (S) Jes Lunde (SF) Elisabeth Arnold (RV)  \r\n\r\n Frank Aaen (EL) Sonja Albrink (CD) Peter Brixtofte (V) Svend Aage Jensby (V)  \r\n\r\n Charlotte Antonsen (V) Jens Løgstrup Madsen (V) Flemming Hansen (KF)</I> fmd.  \r\n\r\n<I>Gitte Seeberg (KF) Brian Mikkelsen (KF) Kim Behnke (FP) </I></P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Endvidere har udvalget modtaget skriftlige henvendelser fra  \r\n\r\n Assurandør-Societetet og De Danske Landboforeninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Enhedslistens og Centrum-Demokraternes  \r\n\r\n medlemmer af udvalget) lovforslaget til <I>vedtagelse uændret.</I>  </P>  \r\n\r\n<P>Et <I>mindretal</I> (Venstres, Det Konservative Folkepartis og  \r\n\r\n Fremskridtspartiets medlemmer af udvalget) indstiller lovforslaget til  \r\n\r\n<I>forkastelse.</I>  </P>  \r\n\r\n<P>Et flertal inden for mindretallet (Venstres og Det Konservative  \r\n\r\n Folkepartis medlemmer af udvalget) bemærker, at da regeringen i 1993  \r\n\r\n gennemførte skattereformen, var løfterne ikke til at tage fejl af.  \r\n\r\n Arbejdsmarkedsbidraget ville falde, såfremt ledigheden faldt (økonomiminister  \r\n\r\n Marianne Jelved den 30. maj 1993). Regeringen løber nu fra disse løfter, og  \r\n\r\n arbejdsmarkedsbidraget er blevet en bruttoskat, der ikke har noget at gøre  \r\n\r\n med udgifterne til dagpenge, sygedagpenge og aktivering af ledige. Der er  \r\n\r\n således tale om en ny skatteskrue. De øremærkede arbejdsmarkedsbidrag fra  \r\n\r\n arbejdsgiverne trækkes nu af fondene og tjener ikke længere de oprindelige  \r\n\r\n formål. Således trækkes nu 9 mia. kr. ud, heraf 1 mia. kr. til kommunal  \r\n\r\n aktivering, hvilket aldrig har været hensigten. </P>  \r\n\r\n<P>Venstre og Det Konservative Folkeparti tager afstand fra den yderligere  \r\n\r\n stigning i skatten på 610 mio. kr. Finanspolitiske indgreb skal ske ved  \r\n\r\n besparelser i den offentlige sektor og ikke ved at indføre nye skatter. </P>  \r\n\r\n<P>Jacob Buksti (S) nfmd. <I>Steen Jønsson (S) Susanne Fast Jensen (S)  \r\n\r\n Anna-Marie Hansen (S) Per Kaalund (S) Jes Lunde (SF) Elisabeth Arnold (RV)  \r\n\r\n Frank Aaen (EL) Sonja Albrink (CD) Peter Brixtofte (V) Svend Aage Jensby (V)  \r\n\r\n Charlotte Antonsen (V) Jens Løgstrup Madsen (V) Flemming Hansen (KF)</I> fmd.  \r\n\r\n<I>Gitte Seeberg (KF) Brian Mikkelsen (KF) Kim Behnke (FP) </I></P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/11/1996"
        },
        {
            "displayName": "Accession",
            "displayValue": "199614K00066"
        },
        {
            "displayName": "Entydig dokumentidentifikation",
            "displayValue": "CL007284"
        },
        {
            "displayName": "Dato for førstegangsindlæggelse",
            "displayValue": "26/11/1996"
        },
        {
            "displayName": "Dato for indlæggelse",
            "displayValue": "26/11/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "66"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}