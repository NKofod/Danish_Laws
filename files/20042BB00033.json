{
    "id": 97964,
    "title": "Forslag til folketingsbeslutning om etablering af sundhedsrum for stofmisbrugere som et led i den integrerende og skadereducerende indsats på narkotikaområdet",
    "documentTypeId": "480",
    "isSagsforlobPeriodValid": true,
    "shortName": "2004/2 BSF 33",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 29. marts 2005 af Lone Møller (S),  \r\n\r\n Karen Hækkerup (S), Charlotte Fischer (RV), Naser Khader (RV),  \r\n\r\n Kamal Qureshi (SF), Villy Søvndal (SF), Jørgen Arbo-Bæhr (EL) og Line  \r\n\r\n Barfod (EL)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n etablering af sundhedsrum for stofmisbrugere som et led i den  \r\n\r\n<BR>  \r\n\r\n integrerende og skadereducerende indsats på narkotikaområdet  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"tekst3\">  \r\n\r\n Folketinget pålægger regeringen senest den 1. januar 2006 at  \r\n\r\n fremsætte lovforslag, der etablerer de retlige rammer for en videnskabelig  \r\n\r\n forsøgsordning med sundhedsrum, hvor stofmisbrugere uden sanktioner kan  \r\n\r\n indtage  \r\n\r\n medbragte stoffer under overvågning af og supervision fra sundhedsfagligt  \r\n\r\n personale med særlig kompetence inden for omsorg, sundhedsfremme,  \r\n\r\n forebyggelse  \r\n\r\n og skadereduktion.  \r\n\r\n</P>  \r\n\r\n<P class=\"tekst3\">  \r\n\r\n Forsøget rettes mod de hårdest belastede stofmisbrugere, som  \r\n\r\n enten er uden for behandlingssystemet eller ikke profiterer i tilstrækkelig  \r\n\r\n grad af den behandling, de aktuelt er i, og hvis eneste aktuelle reelle  \r\n\r\n alternativ er at indtage deres stoffer under ekstremt uhygiejniske  \r\n\r\n omstændigheder  \r\n\r\n med stor risiko for både liv, helbred og lemmer.  \r\n\r\n</P>  \r\n\r\n<P class=\"tekst3\">  \r\n\r\n Der skal ske en løbende evaluering af forsøgsordningen med  \r\n\r\n sigte på, at forsøgsordningen vurderes af Folketinget efter en 2-årig  \r\n\r\n periode.  \r\n\r\n</P>  \r\n\r\n<P class=\"tekst3\">  \r\n\r\n &nbsp;  \r\n\r\n</P>  \r\n\r\n<P class=\"bemtillfs0\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Baggrund  \r\n\r\n</P>  \r\n\r\n<P class=\"tekst3\">  \r\n\r\n Beslutningsforslaget er en uændret genfremsættelse af  \r\n\r\n beslutningsforslag nr. B 77 fra folketingsåret 2004-05, 1. samling, idet dog  \r\n\r\n tidspunktet for regeringens fremsættelse af lovforslag i henhold til  \r\n\r\n beslutningsforslaget er ændret til den 1. januar 2006. Der henvises til  \r\n\r\n Folketingstidende  \r\n\r\n 2004-05, 1. samling, tillæg A side 4157 og 4162.  \r\n\r\n</P>  \r\n\r\n<P class=\"tekst3\">  \r\n\r\n Fra begyndelsen af 1990&#146;erne har der været bred faglig og  \r\n\r\n politisk enighed om, at der skal satses på en bredspektret behandlingsindsats  \r\n\r\n på narkotikaområdet. Der er behov for differentierede og individuelle  \r\n\r\n behandlingstilbud og øvrig indsats.  \r\n\r\n</P>  \r\n\r\n<P class=\"tekst3\">  \r\n\r\n Med den tidligere regerings narkotikapolitiske redegørelse fra  \r\n\r\n 1994 (R 13, folketingsåret 1993-94) kom behandlingsindsatsen for alvor på  \r\n\r\n dagsordenen, og en betydelig udbygning af behandlingskapaciteten blev  \r\n\r\n indledt.  \r\n\r\n Siden er både forskningsindsatsen og behandlingsindsatsen markant udbygget,  \r\n\r\n ligesom der er gennemført en behandlingsgaranti, og skadereduktion er  \r\n\r\n efterhånden grundfæstet som et blandt flere bærende elementer.  \r\n\r\n</P>  \r\n\r\n<P class=\"tekst3\">  \r\n\r\n Med henblik på bl.a. at sikre en større koordination skete der  \r\n\r\n i 1996 en omlægning af kompetencen, således at amterne fik  \r\n\r\n visitationskompetencen, og behandlingsområdet blev markant økonomisk  \r\n\r\n prioriteret. I løbet af ganske få år blev ressourceanvendelsen på  \r\n\r\n behandlingsområdet mere end fordoblet. Amtskommunerne fulgte trop. Den  \r\n\r\n politiske narkofølgegruppe, Agerschou-udvalget, kunne med Agerschou  \r\n\r\n II-rapporten i 1998 konkludere, at aldrig havde vi haft så mange  \r\n\r\n behandlingspladser,  \r\n\r\n og aldrig havde så mange været i behandling. Behandlingsgarantien, som har  \r\n\r\n været gældende siden den 1. januar 2003, har yderligere bidraget til en øget  \r\n\r\n behandlingstilgang.  \r\n\r\n</P>  \r\n\r\n<P class=\"tekst3\">  \r\n\r\n På trods af denne prioriterede indsats for at forbedre  \r\n\r\n forholdene for stofmisbrugere og sikre behandlingstilbud har vi fortsat  \r\n\r\n mellem  \r\n\r\n 250 og 350 narkotikarelaterede dødsfald om året i Danmark. De stofmisbrugere  \r\n\r\n som dør, bliver ikke mere end ca. 39 år, og en ny undersøgelse fra  \r\n\r\n Sundhedsstyrelsen  \r\n\r\n<A href=\"http  //intraen/Samling/20041/beslutningsforslag/B77/som_fremsat.htm  \r\n\r\n #FN101#FN101\">  \r\n\r\n</A>  \r\n\r\n &nbsp;viser, at de fortsat i høj grad dør af  \r\n\r\n overdoser og de sygdomme, de pådrager sig under stofkarrieren. Der er således  \r\n\r\n massivt behov for at intensivere den indsats &#150; den skadereducerende  \r\n\r\n indsats &#150;  \r\n\r\n som er relevant for stofmisbrugere,  \r\n\r\n<I>  \r\n\r\n mens  \r\n\r\n</I>  \r\n\r\n de har et aktivt stofmisbrug.  \r\n\r\n</P>  \r\n\r\n<P class=\"tekst3\">  \r\n\r\n Forskningsindsatsen er væsentlig udbygget herhjemme. Dette &#150; og  \r\n\r\n en fortsat udbygning af denne indsats i form af både videnproduktion,  \r\n\r\n -indsamling og -formidling samt en massiv udbygning af en i dag stort set  \r\n\r\n ikkeeksisterende specialrådgivningsfunktion &#150; er helt afgørende. Der  \r\n\r\n indkommer  \r\n\r\n også rapporter, evalueringer m.v. fra andre lande, som vi skal og må trække  \r\n\r\n på  \r\n\r\n og lære af. Senest har det tyske sundhedsministerium udsendt en  \r\n\r\n pressemeddelelse af 2. september 2004, hvoraf det fremgår, at dødeligheden  \r\n\r\n blandt  \r\n\r\n tyske stofmisbrugere fortsat er for nedadgående. Denne imponerende positive  \r\n\r\n udvikling tilskrives den samlede tyske indsats. Særlig fremhæves den  \r\n\r\n skadereducerende indsats, herunder de 25 aktuelt fungerende sundhedsrum i  \r\n\r\n Tyskland. Også Internationalt Røde Kors har meldt sig på banen  \r\n\r\n<A href=\"http  //intraen/Samling/20041/beslutningsforslag/B77/som_fremsat.htm  \r\n\r\n #FN102#FN102\">  \r\n\r\n</A>  \r\n\r\n &nbsp;med klare anbefalinger om at lade det  \r\n\r\n dokumenterede, det evidensbaserede, udgøre fundamentet for indsatsen på  \r\n\r\n narkotikaområdet.  \r\n\r\n I forordet  \r\n\r\n skriver præsidenten, Juan Manuel Suárez del Toro Rivero, bl.a.: »  \r\n\r\n<I>  \r\n\r\n Nowhere is  \r\n\r\n the gap between a humanitarian response based on compassion and scientific  \r\n\r\n evidence and the inadequacies of actual practices more evident than in the  \r\n\r\n inhumane treatment of injecting drug users«  \r\n\r\n</I>  \r\n\r\n og »  \r\n\r\n<I>  \r\n\r\n The message is clear. It  \r\n\r\n is time to be guided by the light of science, not by darkness of ignorance  \r\n\r\n and  \r\n\r\n fear«.  \r\n\r\n</I>  \r\n\r\n Om  \r\n\r\n sundhedsrum lyder det fra Internationalt  \r\n\r\n Røde Kors i rapporten: »  \r\n\r\n<I>  \r\n\r\n there is little doubt that such direct intervention  \r\n\r\n saves lives«.  \r\n\r\n</I>  \r\n\r\n</P>  \r\n\r\n<P class=\"tekst3\">  \r\n\r\n En meget stor gruppe stofmisbrugere lever under så kummerlige  \r\n\r\n vilkår på de åbne stofscener i de større danske byer, at deres risiko for at  \r\n\r\n dø  \r\n\r\n af en overdosis eller at blive smittet (og smitte andre) med alvorlige eller  \r\n\r\n dødelige infektionssygdomme er urimelig og unødvendig høj. Konklusionen må  \r\n\r\n være, at der er en gruppe af stofmisbrugere, som den eksisterende indsats  \r\n\r\n aktuelt ikke formår at nå, eller som aktuelt ikke i tilstrækkelig grad kan  \r\n\r\n profitere af indsatsen for at hjælpe dem.  \r\n\r\n</P>  \r\n\r\n<P class=\"tekstoverskriftvenstrebm0\">  \r\n\r\n Forslagets indhold og formål  \r\n\r\n</P>  \r\n\r\n<P class=\"tekst3\">  \r\n\r\n Som en del af den danske indsats for at minimere de skader, der  \r\n\r\n følger af et langvarigt og kompliceret stofmisbrug, ønsker forslagsstillerne  \r\n\r\n derfor, at der etableres retlige rammer for en forsøgsordning med  \r\n\r\n sundhedsrum,  \r\n\r\n hvor stofmisbrugere uden sanktioner kan indtage medbragte stoffer under  \r\n\r\n overvågning af og supervision fra sundhedsfagligt personale med særlig  \r\n\r\n kompetence inden for omsorg, sundhedsfremme, forebyggelse og skadereduktion.  \r\n\r\n</P>  \r\n\r\n<P class=\"tekst3\">  \r\n\r\n Det primære mål med etablering af sundhedsrum er på kort sigt  \r\n\r\n at sikre hårdt belastede stofmisbrugeres overlevelse og forebygge smitte med  \r\n\r\n hiv/aids, smitsom leverbetændelse og andre alvorlige infektionssygdomme samt  \r\n\r\n amputationer og sygdomme, der påfører stofmisbrugeren irreversible skader  \r\n\r\n selv  \r\n\r\n efter, at vedkommende har profiteret optimalt af et behandlingstilbud og  \r\n\r\n f.eks.  \r\n\r\n er blevet stoffri &#150; irreversible sygdomme og fysiske skader, der i  \r\n\r\n unødvendig  \r\n\r\n grad vil hindre den sociale  \r\n\r\n<BR>  \r\n\r\n (re-)integration. Når reduktion af dødelighed og smitte er en prioritet, må  \r\n\r\n indsatsen også nødvendigvis omfatte det øjeblik, hvor risikoen for  \r\n\r\n overdosering  \r\n\r\n og/eller smitteoverførelse er størst, dvs. samtidig med indtagelsen af stof.  \r\n\r\n Kun etablering af sundhedsrum kan sikre dette.  \r\n\r\n</P>  \r\n\r\n<P class=\"tekst3\">  \r\n\r\n Målsætningen er ligeledes, at man i det konkrete møde med de  \r\n\r\n hårdest belastede stofmisbrugere i et sundhedsrum søger at motivere dem til  \r\n\r\n at  \r\n\r\n søge behandling og/eller at hjælpe dem til at formå at profitere af  \r\n\r\n behandling,  \r\n\r\n hvad enten der er tale om stoffri behandling eller substitutionsbehandling.  \r\n\r\n</P>  \r\n\r\n<P class=\"tekst3\">  \r\n\r\n En positiv sidegevinst, som dog ikke er et mål i sig selv, er,  \r\n\r\n at etablering af sundhedsrum på rette sted tilmed reducerer problemer for den  \r\n\r\n almindelige befolkning, der bor omkring de åbne stofscener i Danmark.  \r\n\r\n Problemer  \r\n\r\n med forsamlinger af stofmisbrugere, der til skue for alle indtager stoffer og  \r\n\r\n bortkaster brugt injektionsudstyr, kan derved minimeres. Sundhedsrum vil  \r\n\r\n dermed  \r\n\r\n bidrage til at skabe en acceptabel situation også for øvrige lokale  \r\n\r\n befolkningsgrupper.  \r\n\r\n</P>  \r\n\r\n<P class=\"tekst3\">  \r\n\r\n Det skal understreges, at sundhedsrum ikke er et alternativ til  \r\n\r\n den øvrige behandlingsindsats, der sigter mod at gøre stofmisbrugere  \r\n\r\n stoffrie,  \r\n\r\n men et supplement, fordi et sundhedsrum vil være et sted, hvor stofmisbrugere  \r\n\r\n vil kunne komme i kontakt med personale, der vil kunne hjælpe dem videre i  \r\n\r\n behandlingssystemet og/eller det sociale hjælpeapparat.  \r\n\r\n</P>  \r\n\r\n<P class=\"tekstoverskriftvenstre0\">  \r\n\r\n Udenlandske erfaringer med sundhedsrum  \r\n\r\n</P>  \r\n\r\n<P class=\"tekst3\">  \r\n\r\n Det er anslået, at der nu er hele 73 sundhedsrum i Europa  \r\n\r\n<A href=\"http  //intraen/Samling/20041/beslutningsforslag/B77/som_fremsat.htm  \r\n\r\n #FN103#FN103\">  \r\n\r\n</A>. Denne form for indsats er således i  \r\n\r\n fortsat udvikling. Senest er der f.eks. også åbnet et sundhedsrum for  \r\n\r\n crackrygere i Frankfurt (september 2003), som bl.a. har som målsætning at  \r\n\r\n reducere smitterisikoen ved deling af udstyr gennem uddeling af  \r\n\r\n gummimundstykker, der forhindrer brandsår på læberne fra de varme glaspiber.  \r\n\r\n Dertil kommer sundhedsrum i Australien og Canada. I januar 2005 åbner det  \r\n\r\n første sundhedsrum i Norge (Oslo). Selv om sundhedsrummene fremstår  \r\n\r\n forskelligt, er der visse fællestræk: De er offentligt godkendte; adgangen  \r\n\r\n til  \r\n\r\n sundhedsrummene er reguleret; stofindtagelse overvåges og superviseres; der  \r\n\r\n er  \r\n\r\n adgang til sterilt injektionsudstyr; der er særligt uddannet personale til  \r\n\r\n varetagelse af øjeblikkelig genoplivning ved overdosis; der er adgang til  \r\n\r\n viden  \r\n\r\n om forebyggelse, til primær sundhedshjælp og -pleje samt til formidling af og  \r\n\r\n visitation til behandlingstilbud (substitutionsbehandling og stoffri  \r\n\r\n behandling), til det sociale hjælpeapparat og til det almindelige  \r\n\r\n sundhedsvæsen. Dertil har de alle til fælles, at handel med og overdragelse  \r\n\r\n af  \r\n\r\n narkotika selvsagt er forbudt. Flere sundhedsrum har ligeledes en række  \r\n\r\n supplerende tilbud, f.eks. om mad og drikke, bad og mulighed for tøjvask.  \r\n\r\n</P>  \r\n\r\n<P class=\"tekst3\">  \r\n\r\n Erfaringerne fra de mange sundhedsrum i andre lande tyder på,  \r\n\r\n at sundhedsrum kan være med til at nedbringe antallet af dødsfald som følge  \r\n\r\n af  \r\n\r\n overdosis samt reducere skader forbundet med ikke-fatale overdoser. I  \r\n\r\n Frankfurt  \r\n\r\n faldt antallet af overdosisdødsfald fra 150 til 30 i løbet af de første 4 år,  \r\n\r\n hvor der var etableret sundhedsrum. I de schweiziske sundhedsrums første 10  \r\n\r\n år  \r\n\r\n skete der ikke et eneste dødsfald. Af en forholdsvis ny evaluering af de 19  \r\n\r\n sundhedsrum, som fungerede i perioden 1995-2001  \r\n\r\n<A href=\"http  //intraen/Samling/20041/beslutningsforslag/B77/som_fremsat.htm  \r\n\r\n #FN104#FN104\">  \r\n\r\n</A>, fremgår det, at der blev indtaget stof i  \r\n\r\n alt 2.100.000 gange, og at der ikke skete ét eneste dødsfald. Det er  \r\n\r\n ligeledes  \r\n\r\n dokumenteret, at man har været i stand til præcist at nå den definerede  \r\n\r\n stærkt  \r\n\r\n udsatte målgruppe, nemlig den gruppe af hårdt belastede stofmisbrugere, som  \r\n\r\n andre tiltag ikke har formået at nå. Det er således ikke et tilbud, der på  \r\n\r\n nogen måde øger tilgangen af nye stofmisbrugere eller i det hele taget  \r\n\r\n appellerer til andre end dem, som det er tiltænkt. Dertil har sundhedsrummene  \r\n\r\n vist sig at kunne være udgangspunkt for tilgang til behandlingssystemet m.v.  \r\n\r\n samt reducere risikoadfærd. Der er i øvrigt intet, der tyder på, at  \r\n\r\n etablering  \r\n\r\n af sundhedsrum fører til øget følgekriminalitet i lokalområderne.  \r\n\r\n</P>  \r\n\r\n<P class=\"tekst3\">  \r\n\r\n På baggrund af de udenlandske erfaringer kan det konstateres,  \r\n\r\n at sundhedsrum i høj grad har vist sig i stand til at realisere  \r\n\r\n målsætningerne  \r\n\r\n om at nå en gruppe stofmisbrugere, som indsatsen hidtil ikke har formået at  \r\n\r\n nå  \r\n\r\n &#150; den gruppe af særlig hårdt belastede stofmisbrugere, hvor først og  \r\n\r\n fremmest  \r\n\r\n skadereducerende indsats har umiddelbar mening &#150; herunder at sørge for,  \r\n\r\n at  \r\n\r\n deres brug af stof sker under hygiejniske og sikre omstændigheder, at  \r\n\r\n reducere  \r\n\r\n risikoadfærden både med hensyn til overdosisdødsfald, diverse stofrelaterede  \r\n\r\n skader og smitterisiko samt sikre stabilisering eller forbedring af deres  \r\n\r\n sundhedstilstand og sociale funktionsniveau. Dertil skal nævnes, at  \r\n\r\n sundhedsrum  \r\n\r\n samtidig har vist sig egnede til at reducere de gener, som oftest er  \r\n\r\n forbundet  \r\n\r\n med åbne stofscener for lokalbefolkningen, idet de bidrager til at reducere  \r\n\r\n de  \r\n\r\n åbne stofscener.  \r\n\r\n</P>  \r\n\r\n<P class=\"tekst3\">  \r\n\r\n Sundhedsrummene fungerer generelt med succes i et samarbejde  \r\n\r\n mellem lokalsamfundet, de lokale myndigheder og politiet og har medvirket til  \r\n\r\n at give stofmisbrugerne bedre livsbetingelser, fordi de både kan få udleveret  \r\n\r\n kanyler og andet udstyr, som de behøver for at kunne injicere deres stoffer,  \r\n\r\n og  \r\n\r\n samtidig kan få hjælp og støtte fra sundhedsrummenes personale både i den  \r\n\r\n konkrete situation og med hensyn til identifikation af behov for øvrig social  \r\n\r\n eller  \r\n\r\n sundhedsfaglig hjælp.  \r\n\r\n</P>  \r\n\r\n<P class=\"tekstoverskriftvenstre0\">  \r\n\r\n De internationale konventioner  \r\n\r\n</P>  \r\n\r\n<P class=\"tekst3\">  \r\n\r\n Det har været diskuteret, hvorvidt det er muligt at oprette  \r\n\r\n sundhedsrum uden at komme i konflikt med de internationale konventioner om  \r\n\r\n bekæmpelse af narkotika, som Danmark har tiltrådt. Aktiviteter, der strider  \r\n\r\n imod konventionernes hensigter og mål, må ikke tolereres i lande, der har  \r\n\r\n underskrevet  \r\n\r\n konventionerne. De tre vigtigste konventioner er konventionen af 30. marts  \r\n\r\n 1961  \r\n\r\n om kontrol med narkotiske midler (enkeltkonventionen), konventionen af 21.  \r\n\r\n februar 1971 om psykotrope stoffer og FN-konventionen af 20. december 1988  \r\n\r\n imod  \r\n\r\n ulovlig handel med narkotika og psykotrope stoffer.  \r\n\r\n</P>  \r\n\r\n<P class=\"tekst3\">  \r\n\r\n Flere lande har ud fra ønsket om at oprette sundhedsrum  \r\n\r\n undersøgt det juridiske grundlag for sundhedsrum meget omhyggeligt.  \r\n\r\n</P>  \r\n\r\n<P class=\"tekst3\">  \r\n\r\n Der har imidlertid ikke været juridiske problemer med  \r\n\r\n etablering af sundhedsrum i de lande, der har ratificeret og tiltrådt de  \r\n\r\n samme  \r\n\r\n konventioner som Danmark. Konventionerne i sig selv forpligter således ikke  \r\n\r\n stater til at straffe stofmisbrugere for besiddelse af narkotika til eget  \r\n\r\n brug.  \r\n\r\n Gennem årtier har det da også været det primære mål for den danske  \r\n\r\n narkotikakontrolindsats at ramme bagmændene, dvs. de stofkriminelle  \r\n\r\n ikkebrugere. Ligeledes har det været vurderingen, at sundhedsrum, der har til  \r\n\r\n formål at give stofmisbrugere et mere værdigt liv med færre komplikationer  \r\n\r\n ved  \r\n\r\n først og fremmest at yde overlevelseshjælp og sikre de bedst mulige  \r\n\r\n betingelser  \r\n\r\n og forudsætninger for social reintegration og rehabilitering, ikke strider  \r\n\r\n imod  \r\n\r\n de internationale konventioner.  \r\n\r\n</P>  \r\n\r\n<P class=\"tekst3\">  \r\n\r\n Konventionerne forhindrer således ikke, at man indretter  \r\n\r\n særlige steder, hvor narkotika kan indtages, så længe dette ikke sker med et  \r\n\r\n rekreativt sigte, som det tidligere er set med »shooting galleries« eller  \r\n\r\n »opiumshuler«, og så længe det ikke drejer sig om narkotika, der hører under  \r\n\r\n psykotrope stoffer som f.eks. LSD.  \r\n\r\n</P>  \r\n\r\n<P class=\"tekst3\">  \r\n\r\n Den schweiziske stat fik i 1999 udarbejdet en grundig  \r\n\r\n undersøgelse af spørgsmålet, foretaget af Swiss Institute of Comparative Law.  \r\n\r\n<A href=\"http  //intraen/Samling/20041/beslutningsforslag/B77/som_fremsat.htm  \r\n\r\n #FN105#FN105\">  \r\n\r\n</A>  \r\n\r\n &nbsp;  \r\n\r\n</P>  \r\n\r\n<P class=\"tekst3\">  \r\n\r\n Her slås det fast, at de internationale konventioner ikke  \r\n\r\n omtaler sundhedsrum direkte, og at definitionen af sundhedsrummene har  \r\n\r\n afgørende betydning for deres status i forhold til de internationale  \r\n\r\n konventioner:  \r\n\r\n Hvis sundhedsrum således medvirker til rehabilitering og social reintegration  \r\n\r\n af stofmisbrugere og reducerer menneskelig lidelse, er der ifølge Swiss  \r\n\r\n Institute of Comparative Law intet i de internationale konventioner, der  \r\n\r\n forbyder, at man etablerer dem.  \r\n\r\n</P>  \r\n\r\n<P class=\"tekst3\">  \r\n\r\n En betingelse for dette er, at der ikke foregår salg i  \r\n\r\n sundhedsrum, men alene indtages stoffer, der alligevel ville være blevet  \r\n\r\n indtaget, og at der er lagt vægt på den forebyggende og skadereducerende  \r\n\r\n indsats. I flere lande, herunder Norge, hvor det første sundhedsrum åbner i  \r\n\r\n januar 2005, har man i øvrigt lagt afgørende vægt på, at overlevelseshjælp  \r\n\r\n til  \r\n\r\n enhver tid må gives forrang.  \r\n\r\n</P>  \r\n\r\n<P class=\"tekst3\">  \r\n\r\n Dertil kommer, at praksisudvikling udgør et væsentligt  \r\n\r\n fortolkningsbidrag i folkeretten. Man må formode, at etablering af mere end  \r\n\r\n 70  \r\n\r\n fortsat fungerende offentligt godkendte sundhedsrum over en så lang årrække  \r\n\r\n vil  \r\n\r\n have nok så afgørende indflydelse på fortolkningen af  \r\n\r\n konventionsforpligtelserne.  \r\n\r\n</P>  \r\n\r\n<P class=\"tekstoverskriftvenstre0\">  \r\n\r\n Indretning af sundhedsrum  \r\n\r\n</P>  \r\n\r\n<P class=\"tekst3\">  \r\n\r\n Indretningen af sundhedsrum vil kunne foregå i amtskommunalt  \r\n\r\n eller kommunalt regi efter nogle nationale retningslinjer som beskrevet  \r\n\r\n nedenfor:  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n For det første er det  \r\n\r\n ikke forslagsstillernes hensigt, at sundhedsrum skal være et åbent tilbud til  \r\n\r\n alle mennesker, der blot ønsker at eksperimentere med narkotika. De  \r\n\r\n udenlandske  \r\n\r\n erfaringer viser da også, at sundhedsrum slet ikke opsøges af sådanne  \r\n\r\n grupper.  \r\n\r\n Sundhedsrum er målrettet til særlig hårdt belastede stofmisbrugere, der  \r\n\r\n f.eks.  \r\n\r\n har været igennem flere behandlinger uden succes, og hvis aktuelle reelle  \r\n\r\n alternativ  \r\n\r\n er at indtage deres stoffer på gaden eller andre steder, hvor det er muligt.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n For det andet  \r\n\r\n forudsætter et offentligt sundhedsrum en midlertidig registrering af brugerne  \r\n\r\n (køn, alder, stofkarriere, medbragt stof, henholdsvis sundhedsmæssig, social  \r\n\r\n og  \r\n\r\n behandlingsmæssig status etc.), der skal bruges i videnskabeligt øjemed som  \r\n\r\n forudsætning for evalueringen af forsøget.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n For det tredje må  \r\n\r\n personalet ikke direkte hjælpe med indtagelsen af ulovlige narkotika.  \r\n\r\n</P>  \r\n\r\n<P class=\"tekst3\">  \r\n\r\n Et forslag kan være at indrette sundhedsrum således, at der  \r\n\r\n først er et venteværelse, hvor den midlertidige registrering af data i  \r\n\r\n videnskabeligt øjemed kan finde sted, og hvor der primært er socialpædagogisk  \r\n\r\n personale. Dertil kommer et rum, hvor de narkotiske stoffer indtages, og hvor  \r\n\r\n der er sundhedsfagligt personale, der dels kan overvåge indtaget af narkotika  \r\n\r\n og i værste fald yde akut overlevelseshjælp, dels kan undervise  \r\n\r\n stofmisbrugeren  \r\n\r\n i, hvordan narkotikaen indtages uden skader og overførelse af smitte.  \r\n\r\n</P>  \r\n\r\n<P class=\"tekst3\">  \r\n\r\n Det kan være en fordel, hvis sundhedsrummet etableres i  \r\n\r\n tilknytning til et interesseret og relevant værested eller andet  \r\n\r\n lavtærskeltilbud, hvor stofmisbrugerne også kan blive tilbudt en samtale, en  \r\n\r\n kop kaffe, et billigt måltid og et bad. Derved kan værestedet eller  \r\n\r\n lavtærskeltilbuddet danne rammen om det omsorgsorienterede, socialpædagogiske  \r\n\r\n eller motiverende arbejde og bl.a. oplyse om behandlingsmuligheder samt yde  \r\n\r\n hjælp til stofmisbrugere, der ønsker rådgivning om bolig, sociale tilbud  \r\n\r\n eller  \r\n\r\n andet. Dog skal man være opmærksom på, at sundhedsrum nødvendigvis må have  \r\n\r\n meget lave tærskler. Jo flere tilbud der er på et og samme sted, jo større  \r\n\r\n mulighed vil der som udgangspunkt også være for at hjælpe adækvat. Samtidig  \r\n\r\n kan  \r\n\r\n der også være en næsten proportionalt stigende tendens til et stigende antal  \r\n\r\n regler, man kan »forbryde« sig imod, således at man direkte eller indirekte  \r\n\r\n udelukkes fra tilbuddene.  \r\n\r\n</P>  \r\n\r\n<P class=\"tekst3\">  \r\n\r\n Personalet skal i øvrigt være uddannet, så det øjeblikkeligt  \r\n\r\n kan tage hånd om særlig udsatte stofmisbrugere, f.eks. gravide eller syge  \r\n\r\n stofmisbrugere, og hjælpe dem ved at henvise og tilbyde følgeskab til den  \r\n\r\n relevante hjælp.  \r\n\r\n</P>  \r\n\r\n<P class=\"tekstoverskriftvenstre0\">  \r\n\r\n Evaluering  \r\n\r\n</P>  \r\n\r\n<P class=\"tekstv0\">  \r\n\r\n Forsøget skal evalueres i forhold til  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n tilfredsheden hos  \r\n\r\n brugerne af sundhedsrummet, de pårørende og borgerne i nærområdet samt evnen  \r\n\r\n til at,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n nedbringe antallet af  \r\n\r\n fatale eller ikkefatale overdoser,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n stabilisere eller  \r\n\r\n forbedre sundhedstilstanden og det sociale funktionsniveau og  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n motivere brugerne til  \r\n\r\n at søge relevante behandlingstilbud eller anden offentlig hjælp, pleje og  \r\n\r\n støtte.  \r\n\r\n</P>  \r\n\r\n<P class=\"tekst3\">  \r\n\r\n Afrapportering sker løbende, gerne månedligt, til de ansvarlige  \r\n\r\n myndigheder i kommunen/amtskommunen.  \r\n\r\n</P>  \r\n\r\n<P class=\"tekst3\">  \r\n\r\n Sundhedsstyrelsen er ansvarlig for at udarbejde de nærmere  \r\n\r\n retningslinjer for etablering og evaluering, så der opnås ensartede og  \r\n\r\n sammenlignelige evalueringer i alle forsøg og sker en opsamling af  \r\n\r\n resultaterne  \r\n\r\n med henblik på vurdering af den samlede forsøgsordning i Folketinget. Under  \r\n\r\n udarbejdelsen af retningslinjerne bør brugerorganisationer og opsøgende  \r\n\r\n gadeplansmedarbejdere inddrages.  \r\n\r\n</P>  \r\n\r\n<P class=\"tekst3\">  \r\n\r\n Den samlede forsøgsordning vurderes af Folketinget efter en 2-årig  \r\n\r\n periode.  \r\n\r\n</P>  \r\n\r\n<P class=\"tekstoverskriftvenstre0\">  \r\n\r\n Økonomi  \r\n\r\n</P>  \r\n\r\n<P class=\"tekst3\">  \r\n\r\n Forslaget sigter alene på at få etableret de retlige rammer for  \r\n\r\n sundhedsrum, ligesom det er sket f.eks. i det norske storting og i det  \r\n\r\n australske parlament. Forslaget medfører derfor ingen økonomiske udgifter for  \r\n\r\n staten ud over den formentlig begrænsede udgift til Sundhedsstyrelsens  \r\n\r\n udarbejdelse af de nærmere retningslinjer for etablering, evaluering og  \r\n\r\n opsamling af forsøgsresultaterne.  \r\n\r\n</P>  \r\n\r\n<P class=\"tekst3\">  \r\n\r\n Det bliver op til amtskommunerne/kommunerne selv at beslutte  \r\n\r\n etablering og finansiering af sundhedsrum efter de af Sundhedsstyrelsen  \r\n\r\n udstukne retningslinjer. Dette betyder formentlig, at der ikke umiddelbart  \r\n\r\n etableres sundhedsrum alle relevante steder i Danmark, men enkelte forsøg vil  \r\n\r\n også kunne bidrage med konkret erfaring og videnskabelig dokumentation til  \r\n\r\n brug  \r\n\r\n for den fremtidige tilrettelæggelse af en bredspektret og differentieret  \r\n\r\n indsats på narkotikaområdet. Der henvises bl.a. til det faktum, at Københavns  \r\n\r\n Kommune afsatte 2 mio. kr. på budgettet tilbage i 2003 til at gennemføre et  \r\n\r\n forsøg  \r\n\r\n med sundhedsrum. Behovet for sundhedsrum er der. Viljen til at etablere dem  \r\n\r\n er  \r\n\r\n der. Forslaget her skal sikre mulighederne.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Lone Møller  \r\n\r\n</B>  \r\n\r\n (S):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om etablering af sundhedsrum for stofmisbrugere som et  \r\n\r\n led  \r\n\r\n i den  \r\n\r\n<BR>  \r\n\r\n integrerende og skadereducerende indsats på narkotikaområdet.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 33).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2004/2 BF 33",
            "stateLabel": "Forkastet",
            "references": [
                {
                    "shortName": "2004/2 BSF 33",
                    "title": "Forslag til folketingsbeslutning om etablering af sundhedsrum for stofmisbrugere som et led i den integrerende og skadereducerende indsats på narkotikaområdet",
                    "presentationName": "Beslutningsforslag som fremsat",
                    "documentTypeId": 480,
                    "documentId": 97964,
                    "eliUri": "/eli/ft/20042BB00033",
                    "externalLink": ""
                },
                {
                    "shortName": "2004/2 BTB 33",
                    "title": "Betænkning over Forslag til folketingsbeslutning om etablering af sundhedsrum for stofmisbrugere som et led i den integrerende og skadereducerende indsats på narkotikaområdet",
                    "presentationName": "Betænkning over beslutningsforslag",
                    "documentTypeId": 500,
                    "documentId": 98323,
                    "eliUri": "/eli/ft/20042DB00394",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20042/beslutningsforslag/b33/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "29/03/2005"
        },
        {
            "displayName": "Accession",
            "displayValue": "20042BB00033"
        },
        {
            "displayName": "Entydig dokumentidentifikation",
            "displayValue": "AX007185"
        },
        {
            "displayName": "Dato for førstegangsindlæggelse",
            "displayValue": "29/03/2005"
        },
        {
            "displayName": "Dato for indlæggelse",
            "displayValue": "29/03/2005"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "33"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}