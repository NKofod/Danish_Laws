{
    "id": 107128,
    "title": "1990 BSF 70   FORSLAG TIL FOLKETINGSBESLUTNING OM MILJØFORBEDRINGER I TRANSPORTSEKTOREN  ",
    "documentTypeId": "480",
    "isSagsforlobPeriodValid": false,
    "shortName": "1990/2 BSF 70",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 70 </P>  \r\n\r\n<P></P>  \r\n\r\n<P>Forslag til folketingsbeslutning om miljøforbedringer i transportsektoren  \r\n\r\n</P>  \r\n\r\n<P></P>  \r\n\r\n<P>Fremsat af Trøjborg (S) Helen Beim (S) Pia Gjellerup (S) Helge Mortensen  \r\n\r\n (S) Løvig Simonsen (S) </P>  \r\n\r\n<P></P>  \r\n\r\n<P>den 18. april 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen senest ved starten af næste </P>  \r\n\r\n<P>folketingsår at fremsætte forslag om miljøforbedringer inden for </P>  \r\n\r\n<P>transportsektoren efter følgende retningslinjer: </P>  \r\n\r\n<P>1. Der gennemføres en afgiftsdifferentiering, der giver let dieselolie en  \r\n\r\n prismæssig fordel i forhold til almindelig diesel. </P>  \r\n\r\n<P>2. Der gennemføres en refusionsændring som økonomisk incitament for  \r\n\r\n brugere, der går over til anvendelse af let diesel. </P>  \r\n\r\n<P>3. Der gennemføres en aftrapning af dieselafgiftsrefusionen. </P>  \r\n\r\n<P> <I>Bemærkninger til forslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>I midten af 1990'erne vil der på EF-niveau blive indført generelle  \r\n\r\n udstødningsnormer for køretøjer med henblik på at opnå en udslipsreduktion.  \r\n\r\n</P>  \r\n\r\n<P>Dette må ikke blive en undskyldning for at undlade at gøre noget på  \r\n\r\n nationalt plan. Samtidig vil det kunne virke som løftestang for at opnå  \r\n\r\n fælles EF-regler på et højt niveau. </P>  \r\n\r\n<P>Ved hjælp af afgiftsdifferentiering har man kunnet påvirke forbruget i  \r\n\r\n retning af blyfri benzin i stedet for almindelig benzin. Noget lignende kan  \r\n\r\n foretages for så vidt angår dieselolie. </P>  \r\n\r\n<P>I dag er reglerne for almindelig dieselolie således, at der højst må være  \r\n\r\n et svovlindhold på 0,2 vægtprocent. Imidlertid kan man på markedet i dag få  \r\n\r\n miljøvenlig diesel (let diesel), der kun har et svovlindhold på 0,05  \r\n\r\n vægtprocent. Let diesel er 10-15 pct. dyrere end den almindelige diesel.  \r\n\r\n Undersøgelser viser, at let diesel udleder 30 pct. færre partikler i  \r\n\r\n udstødningen, 5 pct. mindre kvælstof og 20 pct. mindre kulilte. </P>  \r\n\r\n<P>For at skubbe forbruget over på let diesel kræves der økonomiske  \r\n\r\n incitamenter. Gevinsten vil komme i form af energi- og miljømæssige  \r\n\r\n forbedringer. </P>  \r\n\r\n<P>Hvis det kan få store dele af transportsektoren til at bruge let diesel,  \r\n\r\n vil det give en mærkbar forbedring - især i bymiljøet. </P>  \r\n\r\n<P>En samtidig aftrapning af afgiftsrefusionen vil ydermere tilskynde  \r\n\r\n transportsektoren til at udnytte transportkapaciteten, forbedre  \r\n\r\n kørselsplanlægningen og indkøbe de mere transportøkonomiske køretøjer. Dermed  \r\n\r\n kan det generelle energiforbrug påvirkes. </P>  \r\n\r\n<P>Beslutningsforslagets gennemførelse vil desuden betyde, at regeringen får  \r\n\r\n mulighed for at leve op til løftet i transporthandlingsplanen om maksimalt  \r\n\r\n 0,05 vægtprocent svovlindhold i dieselolien. </P>  \r\n\r\n<P> <I>Bemærkninger til forslagets enkelte punkter </I></P>  \r\n\r\n<P>  <I>Ad 1 </I></P>  \r\n\r\n<P> For at mindske luftforureningen differentieres dieselafgiften således, at  \r\n\r\n let diesel, der er defineret ved først og fremmest et svovlindhold på max.  \r\n\r\n 0,05 vægtprocent, bliver billigere i forhold til almindelig diesel. Afgiften  \r\n\r\n er i dag 1,76 kr. pr. liter. </P>  \r\n\r\n<P>De, der kører på miljøvenligt brændstof, bør præmieres og ikke straffes.  \r\n\r\n Derfor skal forbruget af let diesel fremmes på samme måde, som det tidligere  \r\n\r\n er sket med blyfri benzin. </P>  \r\n\r\n<P> <I>Ad 2</I>  </P>  \r\n\r\n<P>Imidlertid har en afgiftsdifferentiering ingen virkning for størstedelen  \r\n\r\n af dieselforbruget. Det gælder i Danmark som eneste land i EF, at  \r\n\r\n virksomheder, der er registreret efter momsloven, kan få tilbagebetalt hele  \r\n\r\n afgiften. Det betyder, at en afgiftsdifferentiering ikke har virkning, og at  \r\n\r\n en generelt nedsat afgiftsrefusion kun har delvis virkning. </P>  \r\n\r\n<P>Derfor må der, indtil refusionen for dieselafgiften er afviklet,  \r\n\r\n gennemføres en ændring af afgiftsrefusionen. Der tænkes indtil da gennemført  \r\n\r\n en refusion af dieselafgiften, der defineres som et beløb pr. liter. Det vil  \r\n\r\n efter gennemførelse af afgiftsdifferentieringen gøre let diesel billigere.  \r\n\r\n</P>  \r\n\r\n<P>Afhængigt af, hvordan forbruget vil fordele sig på de to typer dieselolie,  \r\n\r\n og afhængigt af refusionens størrelse kan det give staten et mer- henholdsvis  \r\n\r\n et mindreprovenu. </P>  \r\n\r\n<P> <I>Ad 3 </I></P>  \r\n\r\n<P> Forslag om nedsættelse af refusionsordningen på dieselolie er tidligere  \r\n\r\n behandlet i Folketinget (L 4 af 20. oktober 1990 og L 5 af 27. december 1990,  \r\n\r\n jf. Folketingstidende 1990-91 (1. samling), forhandlingerne sp. 59, 329 og  \r\n\r\n tillæg A sp. 91, og Folketingstidende 1990-91 (2. samling), forhandlingerne  \r\n\r\n sp. 38, 573 og tillæg A sp. 93. </P>  \r\n\r\n<P>Socialdemokratiet har tilkendegivet vilje til gennemførelse af tankegangen  \r\n\r\n under forudsætning af, at den kollektive trafik ikke belastes således, at  \r\n\r\n takstforhøjelser på den kollektive persontrafik fører til øget privatbilisme  \r\n\r\n - og dermed øget miljøbelastning. </P>  \r\n\r\n<P>Endvidere ser Socialdemokratiet afviklingen af dieselrefusionen i  \r\n\r\n sammenhæng med en omlægning af det samlede afgiftssystem i relation til  \r\n\r\n udviklingen i EF. Det skal herunder sikres, at det danske transporterhvervs  \r\n\r\n konkurrenceevne opretholdes, og at en afvikling af refusionen ikke fører til  \r\n\r\n øget &#187;udflagning&#171; af danske biler på eksportområdet. </P>  \r\n\r\n<P>Der er flere energi- og miljømæssige fordele ved en afskaffelse af  \r\n\r\n refusionsordningen: </P>  \r\n\r\n<P>- afgiften vil tilskynde til en mere effektiv udnyttelse af  \r\n\r\n transportkapaciteten og kørselsplanlægningen, </P>  \r\n\r\n<P>- afgiften vil tilskynde til at indkøbe de mere transportøkonomiske  \r\n\r\n køretøjer, hvad der især vil få betydning for byernes nærmiljø, </P>  \r\n\r\n<P>- afgiften vil give jernbane- og skibstransport en konkurrencefordel -  \r\n\r\n hvilket gavner miljøet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/04/1991"
        },
        {
            "displayName": "Accession",
            "displayValue": "19902BA00070"
        },
        {
            "displayName": "Entydig dokumentidentifikation",
            "displayValue": "CL002730"
        },
        {
            "displayName": "Dato for førstegangsindlæggelse",
            "displayValue": "18/04/1991"
        },
        {
            "displayName": "Dato for indlæggelse",
            "displayValue": "18/04/1991"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}