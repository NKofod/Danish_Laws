{
    "id": 107627,
    "title": "1988 BTL 41   BETÆNKNING OVER FORSLAG TIL FILMLOV    NR L 41 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 41",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 41 </P>  \r\n\r\n<P></P>  \r\n\r\n<P>Betænkning over Forslag til filmlov <BR>  \r\n\r\n Nr L 41 1988-89, 1. samling </P>  \r\n\r\n<P></P>  \r\n\r\n<P>Afgivet af Kulturudvalget </P>  \r\n\r\n<P></P>  \r\n\r\n<P>Afgivet: 19890310 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til kulturministeren, som denne har besvaret dels </P>  \r\n\r\n<P>skriftligt, dels i samråd. </P>  \r\n\r\n<P>Udvalget har endvidere modtaget mundtlige og/eller skriftlige henvendelser  \r\n\r\n fra: </P>  \r\n\r\n<P>Danske Børnefilmklubber, </P>  \r\n\r\n<P>Filmbranchens Samarbejds- og Ideudvalg, </P>  \r\n\r\n<P>Fogtdal, Palle, København, </P>  \r\n\r\n<P>Kommunernes Landsforening, </P>  \r\n\r\n<P>Sammenslutningen af Scenografer, Instruktører og Filmarbejdere, </P>  \r\n\r\n<P>Statens Filmcentral og </P>  \r\n\r\n<P>Værkstedssammenslutningen. </P>  \r\n\r\n<P>Udvalget har i forbindelse med behandlingen af lovforslaget været på en  \r\n\r\n studietur &#187;Ud i filmen&#171; arrangeret af Det Danske Filminstitut og  \r\n\r\n har endvidere besøgt Statens Filmcentral. </P>  \r\n\r\n<P>Udvalget har tidligere (folketingsåret 1987-88, 1. samling) behandlet et  \r\n\r\n tilsvarende lovforslag, som udvalget afgav betænkning over den 7. april 1988.  \r\n\r\n På grund af udskrivelse af valg til Folketinget nåede lovforslaget ikke at  \r\n\r\n komme til 2. og 3. behandling. </P>  \r\n\r\n<P>Der er af kulturministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Kulturministeren har givet tilsagn om, at der efter ønske fra et flertal  \r\n\r\n (Socialdemokratiets, Det Konservative Folkepartis, Venstres og Det Radikale  \r\n\r\n Venstres medlemmer af udvalget) overføres i alt 4 mio. kr. fra den  \r\n\r\n eksisterende bevilling til spillefilmproduktion med henblik på at sikre  \r\n\r\n biografernes eksistensgrundlag bl.a. ved at fremme film, der kan tiltrække et  \r\n\r\n større publikum. De 4 mio. kr. anvendes således, at 3 mio. kr. anvendes til  \r\n\r\n 50-50 pct.-ordningen, dvs. støtte til filmproduktion uden forudgående  \r\n\r\n konsulentbehandling, og at 1 mio. kr. anvendes til fremstilling af  \r\n\r\n ekstrakopier af spillefilm. </P>  \r\n\r\n<P>Kulturministeren har endvidere givet tilsagn om, at der efter ønske fra  \r\n\r\n flertallet afsættes 1 mio. kr. til produktion af kortfilm ved Statens  \r\n\r\n Filmcentral. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Venstres, Det Radikale Venstres og Kristeligt  \r\n\r\n Folkepartis medlemmer af udvalget) lovforslaget til <I>vedtagelse</I> med de  \r\n\r\n stillede ændringsforslag. </P>  \r\n\r\n<P>Det Konservative Folkepartis, Venstres og Det Radikale Venstres medlemmer  \r\n\r\n af udvalget ønsker at fremhæve, at der med vedtagelsen af den nye filmlov  \r\n\r\n sker en klar opprioritering af dansk film og videoproduktion. I en tid med  \r\n\r\n knappe ressourcer - også på Kulturministeriets budget - er det positivt, at  \r\n\r\n der sikres dansk film ekstra 26 mio. kr. pr. år. </P>  \r\n\r\n<P>Især har partierne store forventninger til nyskabelsen med 50-50  \r\n\r\n pct.-ordningen. Hvor der hidtil kun har været een vej for filmfolk, der  \r\n\r\n ønskede produktionsstøtte til spillefilm, skabes der nu et alternativ uden  \r\n\r\n dørvogtere i form af konsulenter. Dermed håber vi også, at der gives mulighed  \r\n\r\n for film, som ikke ellers ville blive produceret efter de hidtil gældende  \r\n\r\n bestemmelser. Med i alt 18 mio. kr. om året i 50-50 pct.-ordningen har den  \r\n\r\n fået en størrelse, der skulle give gode betingelser for en vellykket  \r\n\r\n forsøgsordning, og således at der forhåbentlig kan produceres ca. 5  \r\n\r\n spillefilm ekstra pr. år. Et sådant styrket filmudbud i disse år, hvor dansk  \r\n\r\n film tiltrækker sig positiv national og international opmærksomhed, mener vi  \r\n\r\n er et tiltrængt skub. </P>  \r\n\r\n<P>Endvidere ønsker partierne at fremhæve styrkelsen af videoproduktionen  \r\n\r\n samt den ekstra million til kortfilmproduktionen. Endelig har vi gennem 1  \r\n\r\n mio. kr. til kopifonden ønsket at sikre en hurtigere distribution af film  \r\n\r\n også til de mindre biografer. </P>  \r\n\r\n<P>Med vedtagelsen af lovforslaget lægges der altså op til en klar styrkelse  \r\n\r\n af dansk film. Da partierne imidlertid er opmærksomme på, at dansk  \r\n\r\n producerede film også i de kommende år vil blive udsat for hård konkurrence  \r\n\r\n fra udenlandske film, ønsker vi i forbindelse med vedtagelsen af denne lov at  \r\n\r\n opfordre kulturministeren til at undersøge mulighederne for gennem en afgift  \r\n\r\n ved udlejning af videofilm at sikre yderligere ressourcer til produktion af  \r\n\r\n danske spille-, video- og kortfilm. </P>  \r\n\r\n<P>Socialdemokratiets medlemmer af udvalget hilser den styrkelse af dansk  \r\n\r\n filmproduktion, som denne ændring af filmloven indebærer, velkommen. I  \r\n\r\n forhold til situationen før denne lovændring tilføres ekstra midler til dette  \r\n\r\n vigtige område. </P>  \r\n\r\n<P>Vi er glade for, at der i loven stadig sker en prioritering af  \r\n\r\n filmproduktion for børn og unge. 25 pct. af midlerne til filmproduktion  \r\n\r\n afsættes til dette formål. Det finder vi rigtigt i en tid, hvor stærke  \r\n\r\n kommercielle kræfter appellerer direkte til børn og unge. </P>  \r\n\r\n<P>Kopiordningen forbedres ved afsættelse af 1 mio. kr. til flere kopier af  \r\n\r\n nye film. Det betyder, at mindre biografer landet over bliver tilgodeset,  \r\n\r\n således at de vil have mulighed for, når en ny film har premiere, at være  \r\n\r\n med. Formidlingen af filmtilbud forbedres på denne måde. </P>  \r\n\r\n<P>Kortfilmproduktionen forbedres ligeledes med 1 mio. kr. Det er stærkt  \r\n\r\n tiltrængt, og vi er glade for, at denne forbedring er kommet igennem. Dansk  \r\n\r\n kortfilmproduktion bidrager til styrkelsen af dansk kultur og bør have gode  \r\n\r\n produktionsvilkår. </P>  \r\n\r\n<P>Socialdemokratiet er godt tilfreds med, at filmfaglige repræsentanter  \r\n\r\n fremover tilforordnes bestyrelserne i Det Danske Filminstitut og Statens  \r\n\r\n Filmcentral. Dermed sikres det faglige element i bestyrelsens arbejde. </P>  \r\n\r\n<P>Vi havde gerne afsat endnu flere midler til denne kulturaktivitet, som  \r\n\r\n efter vores opfattelse bør styrkes, men lovændringen er et skridt i den  \r\n\r\n rigtige retning, og lovforslaget er blevet væsentlig forbedret siden  \r\n\r\n fremsættelsen på de nævnte punkter, som vi finder væsentlige. Derfor står  \r\n\r\n Socialdemokratiet bag den aftale, som er indgået om styrkelsen af dansk  \r\n\r\n filmproduktion. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget)  \r\n\r\n tilslutter sig, at der af pengene til spillefilmproduktion overføres 1 mio.  \r\n\r\n kr. til kopiering af spillefilm, og at der afsættes yderligere 1 mio. kr. til  \r\n\r\n Statens Filmcentrals produktion. </P>  \r\n\r\n<P>Derimod tager mindretallet afstand fra forslaget om at flytte 3 mio. kr.  \r\n\r\n fra spillefilmproduktionen til 50-50 pct.-ordningen. Mindretallet er af den  \r\n\r\n mening, at den foreløbige forsøgsordning bør gennemføres på de betingelser,  \r\n\r\n som er angivet i lovforslaget. Dertil kommer, at der i spillefilmproduktionen  \r\n\r\n er brug for et budget, der kan gøre det muligt at efterleve behovet for  \r\n\r\n danske kvalitetsfilm for børn og voksne. </P>  \r\n\r\n<P>Mindretallet vil redegøre for sin stilling til lovforslaget ved 2.  \r\n\r\n behandling. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling med følgende  \r\n\r\n bemærkninger: </P>  \r\n\r\n<P>Det er fuldstændig horribelt i sparetider at øse flere penge ud til  \r\n\r\n filmproduktion. Siden vi har fået filmkonsulenter, har fiaskoerne været klart  \r\n\r\n i overtal, så hvis man vil gavne dansk filmproduktion fremover, er det ikke  \r\n\r\n ved at støtte disse tåbelige projekter. </P>  \r\n\r\n<P>Et <I>tredje mindretal</I> (Centrum-Demokraternes medlem af udvalget) vil  \r\n\r\n redegøre for sin stilling ved lovforslagets 2. behandling. </P>  \r\n\r\n<P>Ændringsforslag </P>  \r\n\r\n<P>Af <I>kulturministeren,</I> tiltrådt af et <I>flertal</I> (S, KF, V, RV og  \r\n\r\n KRF): </P>  \r\n\r\n<P>Til § 2 </P>  \r\n\r\n<P>1) <I>Stk. 1, nr. 2,</I> affattes således: </P>  \r\n\r\n<P>&#187;2) at yde støtte til produktion af danske spilefilm,&#187;. </P>  \r\n\r\n<P>Til § 3 </P>  \r\n\r\n<P>2) Efter stk. 3 indsættes som nyt stykke: </P>  \r\n\r\n<P>&#187;Stk. 4. Kulturministeren beskikker 2 filmfaglige repræsentanter til  \r\n\r\n bestyrelsen som tilforordnede uden stemmeret. For hver af de tilforordnede  \r\n\r\n udpeges en suppleant. De tilforordnede beskikkes efter forslag fra de  \r\n\r\n organisationer, der repræsenterer filmproducenterne, filminstruktørerne,  \r\n\r\n filmteknikerne, biografindehaverne og filmudlejerne.&#171; </P>  \r\n\r\n<P>Til § 10 </P>  \r\n\r\n<P>3) Efter stk. 3 indsættes som nyt stykke: </P>  \r\n\r\n<P>&#187;Stk. 4. Kulturministeren beskikker 2 filmfaglige repræsentanter til  \r\n\r\n bestyrelsen som tilforordnede uden stemmeret. For hver af disse tilforordnede  \r\n\r\n udpeges en suppleant. De filmfaglige repræsentanter beskikkes efter  \r\n\r\n indstilling fra de organisationer, der repræsenterer filmproducenterne,  \r\n\r\n filminstruktørerne og filmteknikerne.&#171; </P>  \r\n\r\n<P>Til § 25 </P>  \r\n\r\n<P>4) <I>Stk. 1</I> affattes således: </P>  \r\n\r\n<P>&#187;Loven træder i kraft den 1. maj 1989.&#171; </P>  \r\n\r\n<P>Ny paragraf </P>  \r\n\r\n<P>5) Efter § 25 indsættes som ny paragraf: </P>  \r\n\r\n<P>&#187; <B>§ 01.</B> I forbindelse med omlægningen af støtten til  \r\n\r\n produktion af danske spillefilm fra udlån til tilskud, jf. § 2, stk. 1, nr.  \r\n\r\n 2, omlægges også tidligere udbetalte statslån til tilskud.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ændringsforslaget er af redaktionel karakter og skal ses på baggrund af de  \r\n\r\n overvejelser, der for tiden pågår om en omlæggelse af støtten til  \r\n\r\n spillefilmproduktion fra lån og garantier for lån til tilskud med  \r\n\r\n tilbagebetalingsforpligtelse. </P>  \r\n\r\n<P>Overvejelserne indgår som en del af regeringens oplæg til  \r\n\r\n afbureaukratisering af den offentlige sektor og indebærer, at man søger at  \r\n\r\n begrænse de administrationsomkostninger, som har været forbundet med ydelsen  \r\n\r\n af egentlige statslån. </P>  \r\n\r\n<P>På dette grundlag forekommer det naturligt ikke at skelne mellem de  \r\n\r\n hidtidige forskellige former for støtte til spillefilmproduktion, og  \r\n\r\n formuleringen af bestemmelsen paralleliseres herefter til formuleringerne af  \r\n\r\n de øvrige bestemmelser i § 2 vedrørende Det Danske Filminstituts  \r\n\r\n opgaveområder. </P>  \r\n\r\n<P>Til nr. 2 </P>  \r\n\r\n<P>Der har fra flere sider været udtrykt ønske om at bevare den nugældende  \r\n\r\n ordning med filmfaglige repræsentanter i bestyrelsen for herved at sikre  \r\n\r\n bestyrelsen en særlig filmfaglig indsigt. Dette ønske imødekommes bedst ved,  \r\n\r\n at der tilforordnes filmfaglige repræsentanter til bestyrelsen uden  \r\n\r\n stemmeret. Af hensyn til at sikre det faglige rådgivende element i  \r\n\r\n bestyrelsens arbejde også i tilfælde, hvor en tilforordnet anses for inhabil,  \r\n\r\n foreslås det, at der udpeges suppleanter for de tilforordnede. Det foreslås  \r\n\r\n at fastholde den nuværende kreds af organisationer, der kan fremkomme med  \r\n\r\n forslag om de faglige repræsentanter. </P>  \r\n\r\n<P>Til nr. 3 </P>  \r\n\r\n<P>Bestemmelsen svarer til den foreslåede ordning for Det Danske  \r\n\r\n Filminstituts bestyrelse. Også vedrørende Statens Filmcentrals bestyrelse har  \r\n\r\n der været udtrykt ønske om at bevare en filmfaglig repræsentation i  \r\n\r\n bestyrelsen. For Statens Filmcentrals bestyrelses vedkommende foreslås  \r\n\r\n kredsen af organisationer, der kan fremkomme med forslag til tilforordnede,  \r\n\r\n begrænset til producenter, instruktører og teknikere, da udlejere og  \r\n\r\n biografindehavere ikke antages at have væsentlige interesser i forhold til  \r\n\r\n Statens Filmcentrals område. </P>  \r\n\r\n<P>Til nr. 4 </P>  \r\n\r\n<P>Det er hensigten med ændringsforslaget, at ikrafttrædelsestidspunktet  \r\n\r\n fastsættes således, at loven kan få fuld virkning allerede for 1989, samtidig  \r\n\r\n med at der sikres den fornødne tid til forberedelsen af iværksættelsen af de  \r\n\r\n nye ordninger, der er indeholdt i loven. </P>  \r\n\r\n<P>Til nr. 5 </P>  \r\n\r\n<P>Bestemmelsen følger af ændringen af § 2, stk. 1, nr. 2, hvorefter  \r\n\r\n Filminstituttets støtte til spillefilmproduktion omlægges fra udlån til  \r\n\r\n tilskud med tilbagebetalingsforpligtelse. På statsregnskabet for 1987  \r\n\r\n figurerer et statsligt tilgodehavende på udlån til spillefilmproduktion på  \r\n\r\n 366 mio. kr., som udgør den udbetalte støtte siden udlånsordningens  \r\n\r\n oprettelse i 1972. Dette beløb samt de lån, der er udbetalt frem til den nye  \r\n\r\n lovs ikrafttræden, omlægges herefter til tilskud, ved at det samlede beløb  \r\n\r\n optages på en indtægtskonto under Filminstituttet og udgiftsføres som  \r\n\r\n udbetalte tilskud med tilbagebetalingspligt. Tilbagebetalingspligten  \r\n\r\n administreres herefter af Det Danske Filminstitut efter samme regler, som  \r\n\r\n gælder for fremtidige udbetalinger af tilskud til filmproduktion. </P>  \r\n\r\n<P>Ole Bernt Henriksen (KF) Connie Hedegaard (KF) Flemming Jensen (KF) Povl  \r\n\r\n Brøndsted (V) Helge Sander (V) nfmd. <I>Poulsgaard (FP) Marianne Jelved (RV)  \r\n\r\n Duetoft (CD) Lysholm Christensen (KRF) Hanne Andersen (S) Søren Hansen (S)  \r\n\r\n Qvist Jørgensen (S) Lissa Mathiasen (S) Jimmy Stahr (S) Birthe Hansen (SF)  \r\n\r\n Ingerlise Koefoed (SF)</I> fmd. <I>Stillinger (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198814K00041"
        },
        {
            "displayName": "Entydig dokumentidentifikation",
            "displayValue": "CL003975"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "41"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}