{
    "id": 219267,
    "title": "Forslag til folketingsbeslutning om at forbyde privatpersoners affyring af fyrværkeri på andre tidspunkter end nytårsaften og indskrænke tidsrummet for tilladt køb og salg af fyrværkeri",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 116",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 13. januar 2021 af Pia Kjærsgaard (DF), Karina Adsbøl (DF), Kristian Thulesen Dahl (DF), Morten Messerschmidt (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at forbyde privatpersoners affyring af fyrværkeri på andre tidspunkter end nytårsaften og indskrænke tidsrummet for tilladt køb og salg af fyrværkeri</p>\r\n<p class=\"NormalInd\">Folketinget pålægger regeringen senest den 1. december 2021 at have gennemført ændringer af fyrværkeriloven og relaterede bekendtgørelser, som indebærer, at privatpersoners affyring af fyrværkeri kun er tilladt i perioden fra nytårsaftensdag kl. 12.00 til den 1. januar kl. 3.00, dvs. perioden omkring selve nytårsaften. Derudover pålægges regeringen at begrænse tidsrummet, hvori man må sælge og købe fyrværkeri, til perioden fra den 26. december til og med den 31. december.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Danskerne har gennem generationer holdt forskellige former for kæle- og husdyr. Omkring 40 pct. af alle danske familier har kæledyr som hunde, katte, kaniner, heste osv. Samtidig er Danmark et land med en meget stor dyreproduktion på mange millioner grise, kvæg, lam, kyllinger osv. Alle disse dyr gør vi os umage for at behandle ordentligt. Derudover lever mange dyr vildt i naturen.</p>\r\n<p class=\"NormalInd\">Danmark er på mange måder et foregangsland i forhold til dyrevelfærd – en status, som forslagsstillerne mener vi skal blive ved med at have. Desværre lider rigtig mange af vores dyr, mens børn og voksne fornøjer sig med at affyre fyrværkeri i tiden omkring nytåret. Nogle dyr lider så meget, at de får beroligende medicin hos den lokale dyrlæge for at kunne holde dagene med affyring af raketter og fyrværkeri ud. Andre dyr ligger rystende under familiens sofa, lang tid efter fyrværkeriet er overstået. Fyrværkeri kan medføre angst, stress og panikagtig adfærd hos dyrene.</p>\r\n<p class=\"NormalInd\">Igennem generationer har vi omkring nytåret affyret fyrværkeri for symbolsk at skyde nytåret ind og fejre overgangen til et nyt år. I takt med at vores økonomiske velstand er stigende, producerer og køber vi mere, større og voldsommere fyrværkeri, hvor noget er lovligt og andet er ulovligt. Noget lyser himlen flot op. Andet giver bare et stort knald.</p>\r\n<p class=\"NormalInd\">Omkring 30 pct. af danske husstande forventes af købe fyrværkeri til brug for affyring omkring nytåret (»Danskerne køber fyrværkeri for ca. 400 mio. kr.«, analysenotat, Dansk Erhverv, januar 2020).</p>\r\n<p class=\"NormalInd\">For 6 års siden, i 2014, begrænsede Folketinget den periode, hvori man lovligt måtte affyre fyrværkeri. Man indførte en tidsbegrænsning, som betød, at fyrværkeri måtte affyres i 6 dage i perioden fra den 27. december til og med den 1. januar (BEK nr. 1093 af 8/10 2014). Denne periode med tilladt affyring af fyrværkeri mener forslagsstillerne nu det er tid til at begrænse til en enkelt dag, som skal være timerne omkring selve nytårsaften.</p>\r\n<p class=\"NormalInd\">\r\n</p>\r\n<p class=\"NormalInd\">\r\n</p>\r\n<p class=\"NormalInd\">Derudover finder forslagsstillerne, at tidsrummet, hvor man må sælge og købe fyrværkeri, skal begrænses fra de nuværende godt 14 dage til perioden fra den 26. december til og med den 31. december. Denne begrænsning vil fjerne fristelsen til ulovligt at affyre fyrværkeri, der f.eks. er købt, længe før det lovligt må affyres.</p>\r\n<p class=\"NormalInd\">Dyrenes Beskyttelse støtter et forbud mod affyring af fyrværkeri bortset fra selve nytårsaften. Dyrenes beskyttelse ser dog allerhelst, at det bliver helt forbudt for private at affyre fyrværkeri. Formentlig vil alle landets dyrlæger og andre med faglig forstand på dyr støtte forslaget om begrænsningen. Desuden mener et stort flertal af befolkningen, at der bør affyres mindre fyrværkeri, og at perioden, hvor det er tilladt at affyre fyrværkeri, bør begrænses (»Dyrenes Beskyttelse ønsker forbud mod fyrværkeri for private«, pressemeddelelse, den 15. december 2020).</p>\r\n<p class=\"NormalInd\">Helt grundlæggende er der ingen grund til, at man både før og efter nytårsaften lovligt skal kunne affyre fyrværkeri, som er beregnet til selve nytårsaften.</p>\r\n<p class=\"NormalInd\">Forslagsstillerne mener, at beslutningsforslaget vil begrænse brugen af fyrværkeri betragteligt ikke blot selve nytårsaften. Med et forbud alle årets øvrige dage vil man lettere kunne gribe ind, hvis nogle alligevel affyrer fyrværkeri, da det så vil være ulovligt.</p>\r\n<p class=\"NormalInd\">Helt grundlæggende er dette beslutningsforslag udarbejdet med dyrenes velfærd for øje, hvilket for forslagsstillerne er et meget vigtigt politisk fokuspunkt.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Pia Kjærsgaard </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at forbyde privatpersoners affyring af fyrværkeri på andre tidspunkter end nytårsaften og indskrænke tidsrummet for tilladt køb og salg af fyrværkeri.</p>\r\n<p class=\"ForslagsNummer\">(Beslutningsforslag nr. B 116)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 116",
            "stateLabel": "Forkastet",
            "references": [
                {
                    "shortName": "2020/1 BSF 116",
                    "title": "Forslag til folketingsbeslutning om at forbyde privatpersoners affyring af fyrværkeri på andre tidspunkter end nytårsaften og indskrænke tidsrummet for tilladt køb og salg af fyrværkeri",
                    "presentationName": "Beslutningsforslag som fremsat",
                    "documentTypeId": 480,
                    "documentId": 219267,
                    "eliUri": "/eli/ft/20201BB00116",
                    "externalLink": ""
                },
                {
                    "shortName": "2020/1 BTB 116",
                    "title": "Betænkning over Forslag til folketingsbeslutning om at forbyde privatpersoners affyring af fyrværkeri på andre tidspunkter end nytårsaften og indskrænke tidsrummet for tilladt køb og salg af fyrværkeri",
                    "presentationName": "Betænkning over beslutningsforslag",
                    "documentTypeId": 500,
                    "documentId": 222930,
                    "eliUri": "/eli/ft/20201DB01115",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b116/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "14/01/2021"
        },
        {
            "displayName": "Accession",
            "displayValue": "20201BB00116"
        },
        {
            "displayName": "Entydig dokumentidentifikation",
            "displayValue": "AX025601"
        },
        {
            "displayName": "Dato for førstegangsindlæggelse",
            "displayValue": "14/01/2021"
        },
        {
            "displayName": "Dato for indlæggelse",
            "displayValue": "14/01/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "116"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}