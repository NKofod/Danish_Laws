{
    "id": 47851,
    "title": "Reglement for Det kongelige danske Kunstakademis billedkunstneriske skoler ",
    "documentTypeId": "890",
    "isSagsforlobPeriodValid": false,
    "shortName": "RGM nr 16045 af 19/10/1971",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Reglement for Det kongelige danske Kunstakademis  \r\n\r\n billedkunstneriske skoler </H1>  \r\n\r\n<P></P>  \r\n\r\n<BR>  \r\n\r\n<P>Ministeriet for kulturelle anliggender har i henhold til anordning af 4.  \r\n\r\n august 1971 for Det kongelige danske Kunstakademi, Kunstakademiets skoler,  \r\n\r\n fastsat følgende reglement for billedkunstskolerne: </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Billedkunstskolernes virksomhed omfatter en  \r\n\r\n grunduddannelse samt en normaluddannelse og videreuddannelse indenfor  \r\n\r\n billedhuggerkunst, malerkunst, mur- og rumkunst, grafisk kunst og  \r\n\r\n kunstpædagogik. </P>  \r\n\r\n<P>Til de enkelte afdelinger kan der være knyttet laboratorier m.v. De  \r\n\r\n selvstændige laboratorier giver undervisning i særlige fagdiscipliner, der  \r\n\r\n kan søges af samtlige studerende. Endvidere omfatter virksomheden forsknings-  \r\n\r\n og forsøgsvirksomhed, offentlige forelæsninger og rådgivende virksomhed  \r\n\r\n udadtil. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Undervisningen har til formål at give de  \r\n\r\n studerende en sådan faglig og teoretisk viden, at de kan udvikle deres  \r\n\r\n skabende evner og personlighed. Undervisningen gives ved vejledning under de  \r\n\r\n studerendes udførelse af selvstændige arbejder med øvelser i maleri,  \r\n\r\n skulptur, tegning, andre tekniker, billedanalyse og skulpturanalyse.  \r\n\r\n Endvidere gives forelæsninger og kursusopgaver indenfor en række discipliner.  \r\n\r\n Undervisningen gives individuelt eller ved afholdelse af studiekredse ved  \r\n\r\n studier inden for billedkunstens forskellige fagområder. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Den samlede studietid på 6 år består af en  \r\n\r\n 2-årig grunduddannelse fælles for malere og billedhuggere, en 2-årig  \r\n\r\n normaluddannelse og en 2-årig videregående uddannelse. Studietiden kan  \r\n\r\n udvides med 1 år til løsning af specialopgaver. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> De studerende optages i grunduddannelsen efter  \r\n\r\n en bedømmelse af deres selvstændige arbejder. Bedømmelsen foretages af  \r\n\r\n fagrådet efter indstilling af et af fagrådet nedsat indstillingsudvalg,  \r\n\r\n bestående af 4 af fagrådets afdelingsledere og to af rådets  \r\n\r\n studentermedlemmer samt 3 af rådet udpegede cencorer uden for skolernes  \r\n\r\n kreds. </P>  \r\n\r\n<P>Bedømmelse sker efter følgende regler: </P>  \r\n\r\n<P>Hvert fagrådsmedlem afgiver - efter at have gjort sig bekendt med  \r\n\r\n ansøgernes arbejder - en vurdering til brug for indstillingsudvalgets samlede  \r\n\r\n indstilling til fagrådet om, hvilke ansøgere, der skal optages i  \r\n\r\n grunduddannelsen. </P>  \r\n\r\n<P>Ansøgere, der har gennemgået en anden uddannelse, der skønnes relevant,  \r\n\r\n kan af indstillingsudvalget indstilles til optagelse direkte i  \r\n\r\n normaluddannelsen eller den videregående uddannelse, evt. på vilkår, at den  \r\n\r\n tidligere uddannelse suppleres med særlige kurser. </P>  \r\n\r\n<P>Som hospitanter kan optages udenlandske studerende. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ved overgangen fra grunduddannelsen (1. del) til  \r\n\r\n normaluddannelsen (2. del) foretages en bedømmelse af, om den studerende er  \r\n\r\n egnet til et fortsat studium. Bedømmelsen foretages af et af fagrådet nedsat  \r\n\r\n udvalg med repræsentanter for lærerne i grunduddannelsen og i de modtagende  \r\n\r\n afdelinger samt et tilsvarende antal repræsentanter for de studerende. </P>  \r\n\r\n<P>De studerende, der godkendes til fortsat studium, fordeles på afdelinger  \r\n\r\n efter deres ønsker. Såfremt pladsforholdene gør det umuligt for en enkelt  \r\n\r\n afdeling at optage alle, der måtte ønske det, fordeles de studerende på  \r\n\r\n afdelingerne i samråd med undervisningsrådet. </P>  \r\n\r\n<P>I grunduddannelsen samt i normaluddannelsen og den videregående uddannelse  \r\n\r\n foretages iøvrigt årlige vejledende bedømmelser af de studerendes arbejder.  \r\n\r\n Disse bedømmelser foretages af vedkommende afdelingsleder og  \r\n\r\n undervisningsrådet i forening. </P>  \r\n\r\n<P>Efter afsluttet uddannelse kan der på begæring udleveres et bevis for den  \r\n\r\n pågældendes deltagelse i undervisningen. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Undervisningsrådet udarbejder hvert år i  \r\n\r\n samarbejde med skolernes kontor en samlet studieplan for billedkunstskolerne  \r\n\r\n på grundlag af bidrag fra de enkelte afdelinger og laboratorier. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Som et led i uddannelsen og efter forstudier i  \r\n\r\n vedkommende afdeling foretages undervisningsrejser og ekskursioner, der  \r\n\r\n planlægges i forbindelse med afdelingens arbejde i henhold til studieplanen.  \r\n\r\n</P>  \r\n\r\n<P>Undervisningsrejserne ledes af skolens lærere. </P>  \r\n\r\n<P>Det på undervisningsrejser indsamlede studiemateriale eller reproduktioner  \r\n\r\n heraf kan efter den pågældende leders skøn indgå i skolernes arkiver. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> I den udstrækning, pladsforhold og bevillinger  \r\n\r\n tillader det, kan udøvende billedkunstnere med henblik på en ajourførende  \r\n\r\n efteruddannelse deltage i de af skolerne arrangerede kurser eller andre  \r\n\r\n aktiviteter. Nærmere regler herom fastsættes af fagrådet. Det påhviler  \r\n\r\n herudover det i anordningens § 14 omhandlede kontaktudvalg at drøfte andre  \r\n\r\n muligheder for efteruddannelse. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Fagrådet kan af en hertil beregnet bevilling yde  \r\n\r\n støtte til særligt bemærkelsesværdige arbejder. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Indtegning til billedkunstskolernes uddannelse  \r\n\r\n forudsætter som en hovedregel, at den studerende udfører studiet ved skolen.  \r\n\r\n Afbrydes studiet skal den studerende, såvel som hans afdeling, snarest muligt  \r\n\r\n give meddelelse herom til dekankontoret. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Skoleåret regnes fra den 1. september til den  \r\n\r\n 30. juni. Værksteder og laboratorier kan uden for den normale  \r\n\r\n undervisningstid anvendes af studerende efter særlig aftale. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Ved udgangen af hvert skoleår udarbejder  \r\n\r\n afdelingerne og de selvstændige laboratorier en beretning for virksomheden i  \r\n\r\n det forløbne år. Beretningerne samles af fagrådet med en redegørelse for  \r\n\r\n dettes arbejde til en samlet årlig beretning for billedkunstskolerne. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Professorer og docenter og andre lærere  \r\n\r\n formidler uddannelse inden for de respektive fagområders rammer. De er  \r\n\r\n pligtige at meddele den undervisning, der i henhold til studieplanen påhviler  \r\n\r\n dem, og til som støtte for undervisningen og til fremme af udviklingen inden  \r\n\r\n for deres kunstart at drive udviklings-, forsknings- og forsøgsvirksomhed  \r\n\r\n inden for deres fagområde samt til at medvirke ved uddannelsen af fornødne  \r\n\r\n kunstneriske eller faglige medarbejdere. </P>  \r\n\r\n<P>Til udøvelse heraf stilles de fornødne lokaler og andre faciliteter til  \r\n\r\n rådighed efter fagrådets nærmere bestemmelser. </P>  \r\n\r\n<P>Medens undervisningsrådet har ansvaret for koordineringen af uddannelsens  \r\n\r\n enkelte led og udarbejdelse af en samlet studieplan jfr. § 6, påhviler det  \r\n\r\n pædagogiske og kunstneriske ansvar for undervisningen den enkelte  \r\n\r\n afdelingsleder eller selvstændige laboratorieleder. For grunduddannelsen har  \r\n\r\n gæsteprofessorerne og undervisningsrådet det pædogogiske og kunstneriske  \r\n\r\n ansvar for undervisningen. Den daglige leder af grunduddannelsen  \r\n\r\n administrerer og koordinerer den samlede grunduddannelse i samråd med  \r\n\r\n professorerne og undervisningsrådet, og iøvrigt efter studieplanens  \r\n\r\n retningslinier. </P>  \r\n\r\n<P>I det omfang, det er muligt, står professorer og docenter - eventuelt mod  \r\n\r\n særligt vederlag - til rådighed for akademirådet som særligt sagkyndige inden  \r\n\r\n for deres respektive fagområder. </P>  \r\n\r\n<P>Professorer og docenter og andre fastansatte lærere er pligtige til i  \r\n\r\n turnus at yde den virksomhed i skolernes styrende råd, hvortil de vælges samt  \r\n\r\n til efter fagrådets nærmere bestemmelse at virke som konsulenter ved  \r\n\r\n undervisningen i den fælles grunduddannelse (1. del). Udover disse  \r\n\r\n forpligtelser må professorer og docenter og andre fastansatte lærere normalt  \r\n\r\n ikke sidde i mere end tre af de af fagrådet nedsatte udvalg. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Fagrådets medlemmer er pligtige til at deltage  \r\n\r\n i rådets møder i henhold til indkaldelse i overensstemmelse med  \r\n\r\n forretningsordenen, og til at informere de grupper, de repræsenterer, om  \r\n\r\n rådets arbejde og beslutninger. </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Dekan og prorektor kan ikke være formand for  \r\n\r\n undervisningsrådet. Dekanen er medlem af undervisningsrådet. Han medvirker  \r\n\r\n ved den for undervisningens gennemførelse nødvendige koordinering af de  \r\n\r\n forskellige fag. Han forbereder fagrådsmøder og drager omsorg for, at alle  \r\n\r\n sager, der henhører under fagrådet, kommer til behandling i dette, og for at  \r\n\r\n rådets beslutninger udføres eller viderebringes. Han træffer afgørelse i  \r\n\r\n spørgsmål, der henhører under fagrådets kompetence, såfremt indkaldelse af  \r\n\r\n rådet ikke er mulig, eller under hensyn til sagens karakter ikke skønnes  \r\n\r\n påkrævet. I hvert fagrådsmøde afgiver han beretning om de beslutninger, som  \r\n\r\n han på denne måde har truffet på fagrådets vegne. Under dekanens forfald  \r\n\r\n varetages hans opgaver af dekanens stedfortræder. </P>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Dekanen varetager skolernes pædagogiske  \r\n\r\n administration. Inspektøren bistår skolernes styrende organer i alle  \r\n\r\n pædagogisk-administrative spørgsmål, yder sekretærbistand til skolernes råds-  \r\n\r\n og udvalgsarbejde og bistår med studieplanens udarbejdelse. </P>  \r\n\r\n<P>Inspektøren medvirker tillige ved tilrettelæggelse, gennemførelse og  \r\n\r\n registrering af de foreskrevne bedømmelser. Billedkunstskolernes dekankontor  \r\n\r\n virker som informationskontor om skolernes studieplan, undervisning og andre  \r\n\r\n aktiviteter. </P>  \r\n\r\n</DIV>  \r\n\r\n<A NAME=\"P17\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Valgperioden for fagråd, undervisningsråd og  \r\n\r\n skolernes fællesudvalg er eet år og løber fra 1. april til 31. marts. </P>  \r\n\r\n<P>Den nærmere fremgangsmåde for opstilling af kandidater og afstemningen ved  \r\n\r\n de studerendes valg af repræsentanter til fagråd, undervisningsråd, skolernes  \r\n\r\n fællesudvalg m.m. fastsættes af elevforsamlingen på et hertil indkaldt møde.  \r\n\r\n</P>  \r\n\r\n<P>Lærerforsamlingen, medarbejderforsamlingen, bibliotekets faglige  \r\n\r\n medarbejdere og laboratorielederne træffer ligeledes selv beslutning om  \r\n\r\n fremgangsmåden ved valg af deres respektive repræsentanter i fagrådet. </P>  \r\n\r\n</DIV>  \r\n\r\n<A NAME=\"P18\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Sager om ansættelse af professorer og docenter  \r\n\r\n behandles af særlige af fagrådet nedsatte indstillingsudvalg. </P>  \r\n\r\n<P>Et indstillingsudvalg består af: </P>  \r\n\r\n</DIV>  \r\n\r\n<P CLASS=PUNKT> <B>1.</B> fire af fagrådets lærerrepræsentanter </P>  \r\n\r\n<P CLASS=PUNKT> <B>2.</B> to af fagrådets studenterrepræsentanter </P>  \r\n\r\n<P CLASS=PUNKT> <B>3.</B> to sagkyndige valgt uden for skolernes kreds </P>  \r\n\r\n<P CLASS=PUNKT> <B>4.</B> fire sagkyndige medlemmer valgt af akademirådet  \r\n\r\n inden for eller uden for dets egen kreds. </P>  \r\n\r\n<P>De under 1-3 nævnte medlemmer vælges af fagrådet. </P>  \r\n\r\n<P>Blandt de under 1-2 valgte bør det pågældende fag være repræsenteret. </P>  \r\n\r\n<P>For samtlige valgte udvalgsmedlemmer udpeges personlige suppleanter.  \r\n\r\n Udvalget vælger selv sin formand. Administrator fungerer som  \r\n\r\n indstillingsudvalgets sekretær. </P>  \r\n\r\n<P>Til gyldige beslutninger kræves, at mindst 3/4 af medlemmerne er tilstede.  \r\n\r\n</P>  \r\n\r\n<P>Såfremt 2/3 af de tilstedeværende stemmer for en ansøger, er indstillingen  \r\n\r\n endelig. </P>  \r\n\r\n<P>Opnås denne majoritet ikke, viderebehandles sagen af fagrådet. Ved  \r\n\r\n behandling af denne sag, er medlemmerne af indstillingsudvalget at betragte  \r\n\r\n som medlemmer af fagrådet. Til gyldig beslutning i det således udvidede  \r\n\r\n fagråd kræves, at 3/4 af medlemmerne er til stede. Den endelige indstilling i  \r\n\r\n det udvidede fagråd træffes ved simpel stemmeflerhed. Opnår ingen ansøger  \r\n\r\n absolut majoritet, foretages ny afstemning mellem de to ansøgere, der opnåede  \r\n\r\n de højeste stemmetal. </P>  \r\n\r\n<P>Hvis nogen af indstillingsudvalgets medlemmer får forfald eller må skønnes  \r\n\r\n at være inhabile, indtræder deres suppleanter. Afgørelse af, hvorvidt et  \r\n\r\n medlem af indstillingsudvalget er inhabil på grund af slægtskabsforhold eller  \r\n\r\n lignende og derfor afskåret fra at medvirke ved en sags behandling, træffes  \r\n\r\n på foranledning af udvalgets formand i det første møde. Efter at  \r\n\r\n indstillingsudvalget har påbegyndt det egentlige arbejde, kan suppleanter  \r\n\r\n ikke indtræde. </P>  \r\n\r\n<P>Indstillingsudvalget afgør, om der skal holdes prøveforelæsninger,  \r\n\r\n udstillinger eller lignende, som i givet fald skal være åbne for fagrådets  \r\n\r\n medlemmer. </P>  \r\n\r\n<P>Udvalget udarbejder til fagrådet en skriftlig udtalelse indeholdende en  \r\n\r\n fyldig bedømmelse af hver enkelt ansøgers kvalifikationer og egnethed for  \r\n\r\n stillingen. </P>  \r\n\r\n<P>Denne vurdering skal på begæring af en ansøger tilsendes denne. </P>  \r\n\r\n<P>Indstillingen fra det faglige indstillingsudvalg samt fagrådets eventuelle  \r\n\r\n indstilling, fremsendes af rektor til ministeriet. </P>  \r\n\r\n<P>Opslag af stillinger som professorer eller docenter bør indeholde  \r\n\r\n henvisning til dette reglements § 13 om de pågældendes rettigheder og  \r\n\r\n pligter. </P>  \r\n\r\n<A NAME=\"P19\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Fagrådet kan af hertil afsatte bevillinger  \r\n\r\n ansætte gæsteprofessorer i grunduddannelsen for perioder af 1 eller 2 år.  \r\n\r\n Gæsteprofessorer kan ikke i deres funktionsperiode være ansøger til et  \r\n\r\n normalskole-professorat. </P>  \r\n\r\n</DIV>  \r\n\r\n<A NAME=\"P20\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Overgangsbestemmelser. </P>  \r\n\r\n<P CLASS=STK> <I>Stk. 1. </I> De første valg til skolernes forskellige råd i  \r\n\r\n henhold til anordningen gælder for perioden indtil 31. marts 1973. Dog kan de  \r\n\r\n enkelte grupper (forsamlinger) der er repræsenteret i fagrådet beslutte at  \r\n\r\n vælge nye repræsentanter med virkning fra 1. april 1972. Valgene af dekan,  \r\n\r\n prodekan og rektor gælder for perioden indtil 31. marts 1974. </P>  \r\n\r\n<P CLASS=STK> <I>Stk. 2. </I> Til at forestå det første valg efter  \r\n\r\n anordningen af 4. august 1971, nedsættes et valgudvalg. Udvalget består af 5  \r\n\r\n medlemmer, hvoraf et udpeges af skolernes fagledere, et af skolernes  \r\n\r\n lærerforsamling, to af billedkunstskolernes elevforsamling, og en af  \r\n\r\n medarbejderforsamlingen. Administrator er udvalgets sekretær. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Ministeriet for kulturelle anliggender,  \r\n\r\n den 19. oktober 1971. </I> </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P CLASS=UNDERSKREVET-AF ALIGN=CENTER>Hans Vilstrup. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19711604549"
        },
        {
            "displayName": "Entydig dokumentidentifikation",
            "displayValue": "CM006652"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Reglement"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "16045"
        },
        {
            "displayName": "År for udstedelse",
            "displayValue": "1971"
        },
        {
            "displayName": "Dato for underskrift",
            "displayValue": "19/10/1971"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "5. Kt. 200-7-71"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}