{
    "id": 37710,
    "title": "Leveringsstandsning - substitutionsmuligheder (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 60402 af 29/08/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Konkurrencerådet har behandlet en klage fra Hetag Tagmaterialer A/S  \r\n\r\n over, at as Jens Villadsens Fabriker havde standset leveringen af forskellige  \r\n\r\n brodækningsmaterialer. Rådet optog forhandlinger med as Jens Villadsens  \r\n\r\n Fabriker, hvilket førte til, at selskabet indvilligede i at genoptage  \r\n\r\n levering frem til den 1. januar 1992. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Leveringsstandsning - substitutionsmuligheder (*  \r\n\r\n 1) </H1>  \r\n\r\n<P></P>  \r\n\r\n<BR>  \r\n\r\n<P>Konkurrencerådet behandlede på mødet den 29. august 1990 en klage fra  \r\n\r\n Hetag A/S over, at as Jens Villadsens Fabriker havde standset leveringen af  \r\n\r\n forskellige brodækningsmaterialer. Det drejede sig om produktet &#187;Icopal  \r\n\r\n broplast svejse&#171; og en række andre certificerede produkter. Rådet vedtog  \r\n\r\n at optage forhandlinger med selskabet i medfør af konkurrencelovens § 11,  \r\n\r\n stk. 1, med henblik på at få etableret en tidsbegrænset genoptagelse af  \r\n\r\n levering af disse materialer frem til den 1. januar 1992. </P>  \r\n\r\n<P>Efter forhandlinger i Konkurrencerådet indvilligede as Jens Villadsens  \r\n\r\n Fabriker i at genoptage levering frem til den 1. januar 1992. </P>  \r\n\r\n<P>Selskaberne: </P>  \r\n\r\n<P>Hetag Tagmaterialer A/S er et grossistfirma, der sælger materialer til  \r\n\r\n tagdækning, gulvarbejder, brodækninger mv. </P>  \r\n\r\n<P>Selskabet havde i 1989/90 en omsætning på 55 mio. kr. og købte i 1989  \r\n\r\n certifikatvarer fra as Jens Villadsens Fabriker for ca. 62.000 kr. as Jens  \r\n\r\n Villadsens Fabriker er moderselskab i Icopal-koncernen, der har afdelinger i  \r\n\r\n Sverige, Norge, Finland og Vesttyskland. </P>  \r\n\r\n<P>Selskabet har 3 særskilte forretningsområder. Det drejer sig om  \r\n\r\n tagsektoren, vejsektoren og plastsektoren. I Danmark er selskabet kun aktivt  \r\n\r\n inden for tagsektoren og vejsektoren. Tagsektoren er det største  \r\n\r\n forretningsområde med omkring 75% af koncernens omsætning, der i 1989 var på  \r\n\r\n ca. 4 mia. kr. Omkring 18% af koncernens omsætning (ca. 720 mio.kr.) stammer  \r\n\r\n fra koncernens virksomhed i Danmark. </P>  \r\n\r\n<P>Icopal broplast svejse er et specielt brobelægningsmateriale - og godkendt  \r\n\r\n af Vejdirektoratet: </P>  \r\n\r\n<P>Produktet &#187;Icopal broplast svejse&#171; er et specielt  \r\n\r\n brobelægningsmateriale, der anvendes som membran til betonbroer. Membranen  \r\n\r\n lægges på broelementerne som forsegling af disse for at forhindre  \r\n\r\n fugtnedsivning mv. inden den endelige vejbelægning. De øvrige certificerede  \r\n\r\n produkter anvendes i forbindelse med &#187;broplast svejse&#171;. </P>  \r\n\r\n<P>Vejdirektoratet kræver i forbindelse med brodækningsentrepriser, at der  \r\n\r\n anvendes godkendte materialer. For at lette materialekontrollen har  \r\n\r\n direktoratet etableret en certifikatordning sammen med to danske producenter:  \r\n\r\n as Jens Villadsen Fabriker og Phønix Contractor. Certifikatordningen medfører  \r\n\r\n at de materialer, der er omfattet af ordningen på forhånd er godkendt til  \r\n\r\n anvendelse ved arbejder for Vejdirektoratet. Samtidig er der i ordningen  \r\n\r\n etableret regler for den løbende kontrol med materialet. Der fremstilles  \r\n\r\n produkter i udlandet, der kan anvendes ved disse arbejder, men der er ingen  \r\n\r\n af disse, der på nuværende tidspunkt har certifikat (godkendelse). </P>  \r\n\r\n<P>En godkendelse tager - efter det oplyste - normalt et til halvandet år, og  \r\n\r\n der er således ikke mulighed for importsubstitution af materialet inden for  \r\n\r\n en tidshorisont af denne længde. </P>  \r\n\r\n<P>Det samlede marked for certificerede bromaterialer anslås at udgøre 15-17  \r\n\r\n mio.kr. om året, og produkterne er af stor betydning for udførelsen af  \r\n\r\n broentrepriser for Vejdirektoratet. Det samlede marked for  \r\n\r\n brodækningsentrepriser med Vejdirektoratet som bygherre udgør skønsmæssigt  \r\n\r\n ca. 50 mio. kr. årligt. </P>  \r\n\r\n<P>as Jens Villadsens Fabrikers bemærkninger til klagen: </P>  \r\n\r\n<P>as Jens Villadsens Fabriker gjorde i relation til klagen gældende, at  \r\n\r\n produktet &#187;broplast svejse&#171; ikke normalt er en handelsvare for  \r\n\r\n selskabet. Det blev fremhævet, at brugen af materialet krævede en særlig  \r\n\r\n uddannelse og erfaring samt at Phønix A/S leverer et tilsvarende materiale,  \r\n\r\n ligesom der findes sådanne i udlandet, hvorfor en leveringsstandsning ikke  \r\n\r\n medfører en konkurrencebegrænsning eller hindring i den frie  \r\n\r\n erhvervsudøvelse. </P>  \r\n\r\n<P>Konkurrencerådets vurdering: </P>  \r\n\r\n<P>Konkurrenceloven har i henhold til lovens § 1 bl.a. til formål at sikre  \r\n\r\n erhvervsfriheden - d.v.s. de lige og frie erhvervsvilkår som forudsætning for  \r\n\r\n virksom konkurrence - og foretage foranstaltninger, der tjener til dennes  \r\n\r\n opretholdelse. Der var efter det oplyste ingen tvivl om, at det omtalte  \r\n\r\n produkt &#187;broplast svejse&#171; såvel som de øvrige certificerede  \r\n\r\n materialer var af væsentlig erhvervsmæssig betydning for klageren. </P>  \r\n\r\n<P>Udbuddet af de pågældende produkter er koncentreret på 2 udbydere - der  \r\n\r\n selv udfører brodækningsentrepriser - og der findes ingen reelle muligheder  \r\n\r\n for importsubstitution på grund af de gældende krav om godkendelse af  \r\n\r\n materialer og certifikatordninger. Selv om disse ordninger kun omfatter de  \r\n\r\n offentligt udbudte arbejder, udgør disse arbejder en væsentlig del af det  \r\n\r\n samlede marked. Konkurrencerådet fandt derfor, at der forelå en  \r\n\r\n konkurrencebegrænsning, der var omfattet af konkurrencelovens § 11. </P>  \r\n\r\n<P>Der blev endvidere lagt vægt på, at leveringsstandsningen, der i  \r\n\r\n realiteten blokerede for konkurrence på dette marked, ikke syntes begrundet i  \r\n\r\n saglige hensyn. Konkurrencerådet fandt ikke, at as Jens Villadsens Fabrikers  \r\n\r\n argumenter for en leveringsstandsning kunne tillægges vægt. Selskabet havde  \r\n\r\n således tidligere leveret til Hetag Tagmaterialer A/S uden problemer.  \r\n\r\n Endvidere kunne der ikke anføres særlige forhold omkring Hetag Tagmaterialer  \r\n\r\n A/S, der viste at dette selskab adskilte sig fra de andre aftagere af disse  \r\n\r\n produkter. </P>  \r\n\r\n<P>Konkurrencerådet tog endelig hensyn til, at der var tale om en pludselig  \r\n\r\n leveringsstandsning, der forhindrede, at Hetag Tagmaterialer A/S opfyldte de  \r\n\r\n forpligtelser selskabet havde påtaget sig. Man tog dog samtidig i  \r\n\r\n betragtning, at der kan eksistere potentielle substitutionsmuligheder,  \r\n\r\n såfremt klageren kan opnå leverance fra alternative udbydere, men at sådanne  \r\n\r\n alternative leverancer først kan etableres inden for en tidshorisont på et  \r\n\r\n til halvandet år som følge af den eksisterende certifikatordning.  \r\n\r\n Konkurrencerådet besluttede derfor, at gøre indgrebet tidsbegrænset. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Konkurrencerådet: Dokumentation 1990, s. 304-306."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19906040201"
        },
        {
            "displayName": "Entydig dokumentidentifikation",
            "displayValue": "CA005645"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "60402"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "29/08/1990"
        },
        {
            "displayName": "Administrerende myndighed",
            "displayValue": "Konkurrencerådet"
        },
        {
            "displayName": "Ressortministeriets journalnummer",
            "displayValue": "1:189-2-109"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}