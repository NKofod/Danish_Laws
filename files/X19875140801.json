{
    "id": 37660,
    "title": "Spørgsmål om navnet på en algetype havde det til registrering som varemærke i kl. 5 fornødne særpræg. ",
    "documentTypeId": "230",
    "isSagsforlobPeriodValid": false,
    "shortName": "AFG nr 51408 af 26/08/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Flere indsigelser mod registrering af figurmærke med ordet SPIRULINA i  \r\n\r\n kl. 5 under henvisning til, at ordet er navnet på en algetype, og at mærket  \r\n\r\n dermed angiver varens art eller beskaffenhed. Mærket registreret efter  \r\n\r\n indsættelse af disclaimer, hvorefter der ikke ved registreringen er opnået  \r\n\r\n eneret til ordet spirulina. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Spørgsmål om navnet på en algetype havde det til  \r\n\r\n registrering som varemærke i kl. 5 fornødne særpræg. </H1>  \r\n\r\n<P></P>  \r\n\r\n<P>Elo Arne Westergaard </P>  \r\n\r\n<P>Vedbæk Strandvej 350 </P>  \r\n\r\n<P>2950 Vedbæk </P>  \r\n\r\n<P>VA 4626 1982/S2 </P>  \r\n\r\n<P> Indsigelse mod ansøgning-af varemærke:-VA 4626 1982, billedmærke  \r\n\r\n indeholdende ordene &#187;SPIRULINA VÆKSTPLANKTON&#171;. </P>  \r\n\r\n<P>I medfør af bestemmelsen i § 20 i varemærkeloven er der nedlagt tre  \r\n\r\n indsigelser mod Deres mærkes registrering. </P>  \r\n\r\n<P>Medicinfabrikken Felo, Halslev, har nedlagt indsigelse i skrivelse af 22  \r\n\r\n februar 1985, Natur Drogeriet ApS, Åbyhøj, har nedlagt indsigelse i skrivelse  \r\n\r\n af 26 februar 1985 og Fabrikken Nutana, Bjæverskov, har nedlagt indsigelse i  \r\n\r\n skrivelse hertil af 8 marts 1985. I alle tre skrivelser er indsigelsen  \r\n\r\n nedlagt under henvisning til bestemmelsen i § 13 i varemærkeloven, hvorefter  \r\n\r\n et varemærke ikke må registreres, når det f.eks. angiver varens art eller  \r\n\r\n beskaffenhed. Det hævdes, at spirulina er et internationalt kendt produkt, en  \r\n\r\n råvare der findes frit tilgængelig i naturen, idet det er navnet på en  \r\n\r\n bestemt type alger, der bruges f.eks. i kosttilskud og naturmedicinprodukter.  \r\n\r\n</P>  \r\n\r\n<P>De har i skrivelse af 26 april 1985 erklæret Dem enig i, at der ikke kan  \r\n\r\n opnås eneret til ordet SPIRULINA, der er navnet på en bestemt microalgetype.  \r\n\r\n I øvrigt drejer det sig om beskyttelse af et figurmærke, hvori ordet  \r\n\r\n SPIRULINA indgår i forbindelse med ordet VÆKSTPLANKTON, som ikke tidligere  \r\n\r\n har været anvendt i forbindelse med Spirulina. Dette figurmærke er specielt  \r\n\r\n designet og tegnet. De henviser til en tidligere registrering af ordet  \r\n\r\n SPIRULINA nemlig i forbindelsen SPIRULINA MEX, der er registrert under VR  \r\n\r\n 3321 1983. </P>  \r\n\r\n<P>Efter at Deres skrivelse var tilsendt de tre indsigere, for at de på  \r\n\r\n grundlag af denne kunne fremkomme med en yderligere udtalelse, såfremt dette  \r\n\r\n ønskedes, har alle tre indsigere fastholdt indsigelsen. Endelig har De i  \r\n\r\n skrivelse af 8 juli 1987 henvist til Deres ovennævnte skrivelse af 26 april  \r\n\r\n 1985 samt til Deres skrivelse af 25 april 1987. </P>  \r\n\r\n<P>Sagen er herefter optaget til afgørelse. </P>  \r\n\r\n<P>Det skal indledningsvis bemærkes, at Direktoratet opfatter det ansøgte  \r\n\r\n mærke som et figurmærke. Ordene SPIRULINA og VÆKSTPLANKTON er opstillet på en  \r\n\r\n speciel måde med en linie imellem, og visse af bogstaverne i de to ord er  \r\n\r\n sammenskrevne. Denne figurlige udformning af mærket giver dette et sådant  \r\n\r\n særpræg, at mærket ikke kan anses for uegnet til registrering i medfør af  \r\n\r\n bestemmelsen i § 13 i varemærkeloven, og de tre indsigelser kan derfor ikke  \r\n\r\n tages til følge. Det skal tilføjes, at der ved registrering af et figurmærke  \r\n\r\n alene opnås eneret til mærket i dets helhed og ikke til enkelte dele af  \r\n\r\n mærket, der ikke særskilt kan registreres. Således kan der ikke ved  \r\n\r\n registreringen opnås eneret til ordet spirulina, der er betegnelsen på en  \r\n\r\n bestemt type alger. Der kan i denne forbindelse henvises til bestemmelsen i §  \r\n\r\n 15 i varemærkeloven, hvor det i stk.1 udtales, at den ved registrering  \r\n\r\n opnåede varemærkeret ikke omfatter sådanne dele af mærket, som ikke særskilt  \r\n\r\n kan registreres. I § 15 stk.2 bestemmes det, at såfremt et mærke indeholder  \r\n\r\n bestanddele, som ikke særskilt kan registreres, og der er særlig anledning  \r\n\r\n til at antage, at mærkets registrering kan medføre tvivl med hensyn til  \r\n\r\n varemærkerettens omfang, kan sådanne bestanddele ved registreringen  \r\n\r\n udtrykkelig undtages fra beskyttelsen. Da ordet SPIRULINA i det ansøgte mærke  \r\n\r\n indtager en dominerende plads, og det derfor ikke kan udelukkes, at det kan  \r\n\r\n opfattes som et varemærke, må der være særlig anledning til at antage, at  \r\n\r\n mærkets registrering kan medføre tvivl med hensyn til varemærkerettens  \r\n\r\n omfang. Der må derfor indsættes en bemærkning ved en evt. registrering om, at  \r\n\r\n der ikke ved registrering af mærket er opnået eneret til ordet Spirulina.  \r\n\r\n</P>  \r\n\r\n<P>Deres meddelelser om hvorvidt De er indforstået med indsættelse af nævnte  \r\n\r\n disclaimer forventes indsendt hertil snarest belejligt og senest inden 2  \r\n\r\n måneder fra dato, da ansøgningen i modsat fald vil blive afslået. </P>  \r\n\r\n<P>Vedrørende Deres forespørgsel i første afsnit af skrivelse hertil af 25  \r\n\r\n april 1987 om, hvorfor Direktoratet den 8 oktober 1986 igen har tilskrevet de  \r\n\r\n tre indsigere, skal det oplyses, at skrivelserne af nævnte dato til to af  \r\n\r\n indsigerne, nemlig til Firmaet Felo og til Natur Drogeriet ApS alene angik  \r\n\r\n oplysning om, at man samme dato havde skrevet til Dem for at give Dem  \r\n\r\n lejlighed til en fornyet udtalelse i sagen, efter at de to indsigere havde  \r\n\r\n fstholdt deres indsigelser. </P>  \r\n\r\n<P>Skrivelsen af 8 oktober 1986 til Firmaet Nutana var en erindring om sagen  \r\n\r\n med fastsættelse af en ny frist for indsigeren til at fremkomme med en  \r\n\r\n fornyet udtalelse i fortsættelse af den tidligere nedlagte indsigelse, efter  \r\n\r\n at De havde udtalt Dem i sagen den 26 april 1985. Man skal beklage, at man på  \r\n\r\n et så sent tidspunkt forsinkede sagen ved at give indsigerne denne  \r\n\r\n fristforlængelse, idet man samtidig skal beklage, at der hengik urimelig lang  \r\n\r\n tid, før man gav Dem lejlighed til at udtale Dem påny, efter at de to  \r\n\r\n førstnævnte indsigere havde fastholdt indsigelserne. </P>  \r\n\r\n<P>Med venlig hilsen </P>  \r\n\r\n<P>Inge Sander </P>  \r\n\r\n<P>eksp.sekr </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19875140801"
        },
        {
            "displayName": "Entydig dokumentidentifikation",
            "displayValue": "CA005595"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "51408"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "26/08/1987"
        },
        {
            "displayName": "Administrerende myndighed",
            "displayValue": "Patent- og Varemærkestyrelsen"
        },
        {
            "displayName": "Ressortministeriets journalnummer",
            "displayValue": "VR 3616 1987"
        },
        {
            "displayName": "Stikord",
            "displayValue": "DISTINKTIVITET., VAREMÆRKER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}