{
    "id": 152723,
    "title": "Ændringsforslag til 3. behandling af Forslag til lov om ændring af lov om fremme af vedvarende energi\\n(Ændring af støtte til visse solcelleanlæg)",
    "documentTypeId": "460",
    "isSagsforlobPeriodValid": true,
    "shortName": "2012/1 ÆF3 199",
    "documentHtml": "<div class=\"bjelke\">Den fulde tekst</div><p class=\"DokumentHoved\">Ændringsforslag stillet den 27. juni 2013 uden for tilføjelsen til tillægsbetænkning</p>\r\n<p class=\"TitelPrefiks1\">Ændringsforslag</p>\r\n<p class=\"TitelPrefiks2\">til 3. behandling af</p>\r\n<p class=\"Titel2\">Forslag til lov om ændring af lov om fremme af vedvarende energi</p>\r\n<p class=\"UnderTitel2\">(Ændring af støtte til visse solcelleanlæg)</p>\r\n<p class=\"Fremsaetter\">[af klima-, energi- og bygningsministeren (Martin Lidegaard)]:</p>\r\n<p class=\"TilParagraf\">Til § 1</p>\r\n<p class=\"Stiller\">Af <span class=\"Italic\">klima-, energi- og bygningsministeren:</span></p>\r\n<p class=\"AendringMedNummer\">\r\n   <span class=\"AendringNr\">13)</span> Det under <span class=\"Italic\">nr. 3</span> foreslåede <span class=\"Italic\">§ 47, stk. 5,</span> udgår, og i stedet indsættes:</p>\r\n<p class=\"Stk2\">\r\n   <span class=\"StkNr\">»Stk. 5.</span> For elektricitet fra solcelleanlæg, som er nettilsluttet efter den 19. marts 2013, dog senest den 10. juni 2013, ydes der pristillæg på følgende måde:</p>\r\n<p class=\"Liste1\">\r\n   <span class=\"Liste1Nr\">1)</span> For elektricitet fremstillet på solcelleanlæg etableret på taget af bygninger eller integreret i bygninger, som ikke er opført med henblik på opsætning af solceller, jf. dog nr. 3, ydes et pristillæg, som fastsættes således, at dette og den efter § 51, stk. 2, nr. 1, fastsatte markedspris tilsammen udgør 130 øre pr. kWh. Pristillægget ydes i 10 år fra nettilslutningstidspunktet.</p>\r\n<p class=\"Liste1\">\r\n   <span class=\"Liste1Nr\">2)</span> For elektricitet fremstillet på solcelleanlæg, der ikke opfylder kravene i nr. 1, og som er tilsluttet i egen forbrugsinstallation, ydes pristillæg efter nr. 1, når den samlede installerede effekt fra solcelleanlæg tilsluttet i forbrugsinstallationen udgør 6 kW eller derunder pr. husstand.</p>\r\n<p class=\"Liste1\">\r\n   <span class=\"Liste1Nr\">3)</span> For elektricitet fremstillet på fælles solcelleanlæg etableret på taget af bygninger eller integreret i bygninger, som ikke er opført med henblik på opsætning af solceller, ydes et pristillæg, som fastsættes således, at dette og den efter § 51, stk. 2, nr. 1, fastsatte markedspris tilsammen udgør 145 øre pr. kWh. Pristillægget ydes i 10 år fra nettilslutningstidspunktet.</p>\r\n<p class=\"Liste1\">\r\n   <span class=\"Liste1Nr\">4)</span> For elektricitet fremstillet på fælles solcelleanlæg, som ikke er omfattet af nr. 3, og som ikke er tilsluttet i egen forbrugsinstallation, ydes et pristillæg, som fastsættes således, at dette og den efter § 51, stk. 2, nr. 1, fastsatte markedspris tilsammen udgør 90 øre pr. kWh. Pristillægget ydes i 10 år fra nettilslutningstidspunktet.</p>\r\n<p class=\"Liste1\">\r\n   <span class=\"Liste1Nr\">5)</span> For elektricitet fremstillet på solcelleanlæg, som ikke er omfattet af nr. 1-4, ydes et pristillæg, som fastsættes således, at dette og den efter § 51, stk. 2, nr. 1, fastsatte markedspris tilsammen udgør 60 øre pr. kWh i 10 år efter nettilslutningen og 40 øre pr. kWh i de følgende 10 år.</p>\r\n<p class=\"Stk2\">\r\n   <span class=\"StkNr\">Stk. 6.</span> For elektricitet fremstillet på solcelleanlæg, som er nettilsluttet den 11. juni 2013 eller senere, ydes et pristillæg, som fastsættes således, at dette og den efter § 51, stk. 2, nr. 1, fastsatte markedspris tilsammen udgør 60 øre pr. kWh i 10 år efter nettilslutningen og 40 øre pr. kWh i de følgende 10 år, medmindre Energinet.dk har givet tilsagn om, at anlægget er omfattet af den pulje, som er nævnt i stk. 7 og 8.</p>\r\n<p class=\"Stk2\">\r\n   <span class=\"StkNr\">Stk. 7.</span> Energinet.dk kan give tilsagn om mulighed for forhøjet pristillæg for elektricitet fremstillet på solcelleanlæg inden for en pulje på 20 MW årligt i 5 år fra og med 2013. Der kan ydes tilsagn om, at følgende solcelleanlæg med den nævnte støtte falder inden for puljen:</p>\r\n<p class=\"Liste1\">\r\n   <span class=\"Liste1Nr\">1)</span> Solcelleanlæg, som er tilsluttet i egen forbrugsinstallation, hvor den samlede installerede effekt fra solcelleanlæg tilsluttet i forbrugsinstallationen udgør 6 kW eller derunder pr. husstand, jf. dog nr. 2. For elektricitet fremstillet på sådanne anlæg ydes et pristillæg, som fastsættes således, at dette og den efter § 51, stk. 2, nr. 1, fastsatte markedspris tilsammen udgør 130 øre pr. kWh ved tilsagn fra Energinet.dk i 2013. For anlæg, der er givet tilsagn om den 1. januar 2014 eller senere, fastsættes pristillægget på samme måde, dog således at det fastsatte pristillæg nedsættes årligt med 14 øre pr. kWh fra og med den 1. januar 2014. Pristillægget ydes i 10 år fra nettilslutningstidspunktet med det på tidspunktet for tilsagnet fra Energinet.dk gældende pristillæg efter 2. eller 3. pkt.</p>\r\n<p class=\"Liste1\">\r\n   <span class=\"Liste1Nr\">2)</span> Fælles solcelleanlæg etableret på taget af bygninger eller integreret i bygninger, som ikke er opført med henblik på opsætning af solceller. For elektricitet fremstillet på sådanne anlæg ydes et pristillæg, som fastsættes således, at dette og den efter § 51, stk. 2, nr. 1, fastsatte markedspris tilsammen udgør 145 øre pr. kWh ved tilsagn fra Energinet.dk i 2013. For anlæg, der er givet tilsagn om den 1. januar 2014 eller senere, fastsættes pristillægget på samme måde, dog således at det fastsatte pristillæg nedsættes årligt med 17 øre pr. kWh fra og med den 1. januar 2014. Pristillægget ydes i 10 år fra nettilslutningstidspunktet med det på tidspunktet for tilsagnet fra Energinet.dk gældende pristillæg.</p>\r\n<p class=\"Liste1\">\r\n   <span class=\"Liste1Nr\">3)</span> Fælles solcelleanlæg, som ikke er omfattet af nr. 2, og som ikke er tilsluttet i egen forbrugsinstallation. For elektricitet fremstillet på sådanne anlæg ydes et pristillæg, som fastsættes således, at dette og den efter § 51, stk. 2, nr. 1, fastsatte markedspris tilsammen udgør 90 øre pr. kWh ved tilsagn fra Energinet.dk i 2013. For anlæg, der er givet tilsagn om den 1. januar 2014 eller senere, fastsættes pristillægget på samme måde, dog således at det fastsatte pristillæg nedsættes årligt med 6 øre pr. kWh fra og med den 1. januar 2014. Pristillægget ydes i 10 år fra nettilslutningstidspunktet med det på tidspunktet for tilsagnet fra Energinet.dk gældende pristillæg.</p>\r\n<p class=\"Stk2\">\r\n   <span class=\"StkNr\">Stk. 8.</span> Det er en betingelse for forhøjet pristillæg efter stk. 7, at anlægget nettilsluttes inden 2 år efter afgivelse af tilsagn om forhøjet pristillæg. Klima-, energi- og bygningsministeren fastsætter regler om ansøgningsproceduren og om fordelingen af puljen efter stk. 7 på forskellige kategorier af anlæg og kriterier for udvælgelse, herunder eventuel lodtrækning, hvis antallet af ansøgninger overstiger mængden af megawatt i puljen. Ministeren kan endvidere fastsætte regler om forhøjelse af puljen, hvis den årlige pulje ikke er blevet fuldt udnyttet i de foregående år. Ministeren kan endelig bestemme, at puljen for 2013 først fordeles i 2014 med det for tilsagn i 2013 gældende pristillæg.«</p>\r\n<p class=\"TekstGenerel\">Stk. 6 bliver herefter stk. 9.</p>\r\n<p class=\"AendringsBeskrivelse\">[Ændret pristillæg for anlæg nettilsluttet fra den 11. juni 2013]</p>\r\n<p class=\"TilParagraf\">Ny paragraf</p>\r\n<p class=\"AendringMedNummer\">\r\n   <span class=\"AendringNr\">14)</span> Efter § 2 indsættes som ny paragraf</p>\r\n<p class=\"CentreretParagraf\">»§ 01</p>\r\n<p class=\"Tekst2\">I lov nr. 641 af 12. juni 2013 om ændring af lov om fremme af vedvarende energi, lov om elforsyning og ligningsloven (Rammer for kystnære havvindmøller og revision af værditabs- og køberetsordningerne m.v.) foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">§ 6, nr. 2,</span> ophæves.</p>\r\n<p class=\"AendringMedNummer\">\r\n   <span class=\"AendringNr\">2.</span> I <span class=\"Italic\">§ 7, stk. 11,</span> ændres »6 kW« til: »25 kW«.</p>\r\n<p class=\"AendringMedNummer\">\r\n   <span class=\"AendringNr\">3.</span> I <span class=\"Italic\">§ 7, stk. 11, nr. 2,</span> ændres »Energinet.dk’s stamdatablanket i udfyldt stand fra installatøren« til: »anmeldelse af anlægget«.«</p>\r\n<p class=\"AendringsBeskrivelse\">[Lovteknisk ændring, korrektion og lempelse i overgangsordningen vedrørende lov nr. 1390 af 23. december 2012]</p>\r\n<p class=\"TilParagraf\">Til § 3</p>\r\n<p class=\"AendringMedNummer\">\r\n   <span class=\"AendringNr\">15)</span> I <span class=\"Italic\">stk. 7</span> og <span class=\"Italic\">8</span> ændres i alt fire steder »den 19. marts 2013« til: »den 20. marts 2013«.</p>\r\n<p class=\"AendringsBeskrivelse\">[Udvidelse af overgangsordning for solcelleanlæg nettilsluttet den 20. marts 2013 eller senere]</p>\r\n<p class=\"AendringMedNummer\">\r\n   <span class=\"AendringNr\">16)</span> I <span class=\"Italic\">stk. 8</span> ændres »§ 47, stk. 5, nr. 4« til: »§ 47, stk. 5, nr. 2 eller 4«.</p>\r\n<p class=\"AendringsBeskrivelse\">[Konsekvensændring]</p>\r\n<p class=\"AendringMedNummer\">\r\n   <span class=\"AendringNr\">17)</span> I <span class=\"Italic\">stk. 8</span> indsættes efter 1. pkt. som nyt punktum:</p>\r\n<p class=\"TekstGenerel\">»I aftalen om køb af solcelleanlægget må der gerne være taget forbehold for tilladelse efter stk. 7, nr. 1 og 2.«</p>\r\n<p class=\"AendringsBeskrivelse\">[Korrektion]</p>\r\n<p class=\"AendringMedNummer\">\r\n   <span class=\"AendringNr\">18)</span> Efter stk. 8 indsættes som nyt stykke:</p>\r\n<p class=\"Stk2\">\r\n   <span class=\"StkNr\">»Stk. 9.</span> Der ydes pristillæg efter § 47, stk. 5, nr. 1-4, i lov om fremme af vedvarende energi som affattet ved denne lovs § 1, nr. 3, i stedet for efter § 47, stk. 6-8, i lov om fremme af vedvarende energi som affattet ved denne lovs § 1, nr. 3, for elektricitet fremstillet på solcelleanlæg nettilsluttet den 11. juni 2013 eller senere, dog således at de i § 47, stk. 5, nr. 1-4, fastsatte pristillæg årligt nedsættes, hvis anlæggene nettilsluttes den 1. januar 2014 eller senere. Den årlige nedsættelse sker fra og med den 1. januar 2014 til og med den 1. januar 2018 og udgør 14 øre pr. kWh for anlæg omfattet af § 47, stk. 5, nr. 1 og 2, 17 øre pr. kWh for anlæg omfattet af § 47, stk. 5, nr. 3, og 6 øre pr. kWh for anlæg omfattet af § 47, stk. 5, nr. 4. Det på nettilslutningstidspunktet gældende pristillæg ydes i 10 år fra nettilslutningstidspunktet. Ovenstående forudsætter, at anlæggene ikke er omfattet af stk. 4, og at ejeren har indgået bindende og ubetinget aftale om køb af solcelleanlægget senest den 11. juni 2013 og mindst en af de i stk. 7, nr. 1-4, nævnte handlinger er foretaget senest den 11. juni 2013 og ikke efterfølgende er trukket tilbage. I aftalen om køb af solcelleanlægget må der gerne være taget forbehold for tilladelse efter stk. 7, nr. 1 og 2.«</p>\r\n<p class=\"TekstGenerel\">Stk. 9 bliver herefter stk. 10.</p>\r\n<p class=\"AendringsBeskrivelse\">[Overgangsordning for solcelleanlæg nettilsluttet den 11. juni 2013 eller senere]</p>\r\n<p class=\"AendringMedNummer\">\r\n   <span class=\"AendringNr\">19)</span> I <span class=\"Italic\">stk. 9,</span> som bliver stk. 10, udgår <span class=\"Italic\">1. pkt.,</span> og i stedet indsættes:</p>\r\n<p class=\"TekstGenerel\">»Energinet.dk træffer afgørelse om pristillæg efter stk. 4-9. Energinet.dk kan kræve, at dokumentation for opfyldelse af kravene i stk. 7-9 ledsages af en erklæring på tro og love om dokumentationens ægthed.«</p>\r\n<p class=\"AendringsBeskrivelse\">[Konsekvensændring og tro og loveerklæring]</p>\r\n<p class=\"Bemaerkninger\">Bemærkninger</p>\r\n<p class=\"BemaerkningerTilAendringsNummer\">Til nr. 13</p>\r\n<p class=\"TekstGenerel\">Ved ændringsforslag nr. 4 stillet den 11. juni 2013 uden for tillægsbetænkningen blev der foreslået en ny afregning for anlæg nettilsluttet den 11. juni 2013 eller senere. Ved dette ændringsforslag foreslås en præcisering i forhold til forståelsen af fælles solcelleanlæg i forslaget til § 47, stk. 5, nr. 4, og stk. 7, nr. 3, i VE-loven. Ændringsforslaget erstatter således ovennævnte ændringsforslag nr. 4, der samtidig tages tilbage.</p>\r\n<p class=\"TekstGenerel\">Ved det fremsatte forslag til § 47, stk. 5, i VE-loven foreslås de midlertidige forhøjelser af pristillæggene, som blev vedtaget ved lov nr. 1390 af 23. december 2012, fjernet for visse nærmere angivne solcelleanlæg. Ved dette ændringsforslag, som indsætter nye stk. 6-8, foreslås de midlertidige forhøjelser fjernet for yderligere kategorier af anlæg og for de tilbageværende kategorier erstattet af en puljeordning. Disse yderligere ændringer af støtten vedtaget ved lov nr. 1390 af 23. december 2012 foreslås at gælde for anlæg, som er nettilsluttet den 11. juni 2013 eller senere. Som konsekvens heraf foreslås de i det fremsatte lovforslag til § 47, stk. 5, fastsatte støtteregler bibeholdt (med de nødvendige konsekvensændringer) for solcelleanlæg nettilsluttet i perioden fra den 20. marts 2013 og indtil den 11. juni 2013. Der henvises endvidere til den foreslåede overgangsordning i ændringsforslag nr. 18.</p>\r\n<p class=\"TekstGenerel\">Det foreslås endvidere præciseret i § 47, stk. 5, nr. 4, at denne bestemmelse ikke vedrører fælles solcelleanlæg, som er tilsluttet i egen forbrugsinstallation. Fælles solcelleanlæg, som er tilsluttet i egen forbrugsinstallation, og som ikke er etableret på taget af bygninger eller ikke er integreret i bygninger, eller som er etableret på taget af bygninger eller er integreret i bygninger, som er opført med henblik på opsætning af solceller, vil være omfattet af § 47, stk. 5, nr. 2, idet det er forudsat, at den samlede effekt fra fælles solcelleanlæg tilsluttet egen forbrugsinstallation maksimalt kan udgøre 6 kW eller derunder pr. husstand.</p>\r\n<p class=\"TekstGenerel\">Med forslaget til nyt stk. 6 foreslås de midlertidige forhøjelser af pristillæg til solceller, som blev vedtaget ved lov nr. 1390 af 23. december 2012, fjernet, således at udgangspunktet for pristillæg til solceller fremover vil være den gældende afregningspris på 60 øre pr. kWh i 10 år efter nettilslutningen og 40 øre pr. kWh i de følgende 10 år. Visse nærmere angivne kategorier af solcelleanlæg har dog alligevel mulighed for at opnå forhøjet pristillæg, hvis der er plads inden for en pulje på 20 MW årligt i 5 år. Det, at der skal være plads inden for puljen, betyder, at anlæggene ikke kan være sikre på at få et forhøjet pristillæg, førend der foreligger et tilsagn om, at der er plads i puljen. Det foreslås, at det bliver Energinet.dk, som administrerer puljen, hvorfor det forhøjede pristillæg gøres afhængigt af et tilsagn fra Energinet.dk om, at anlægget omfattes af puljen.</p>\r\n<p class=\"TekstGenerel\">Puljens størrelse er i stk. 7 fastsat til 20 MW årligt i 5 år fra 2013. Størrelsen er fastsat med baggrund i den allerede konstaterede udbygning med solcelleanlæg og den forventede udbygning omfattet af overgangsordningerne. Baggrunden for den 5-årige periode er, at den midlertidigt forhøjede støtte udløber med udgangen af 2017. Puljen vil først kunne blive fordelt, når bestemmelsen er sat i kraft. Det er klima-, energi- og bygningsministeren, som i henhold til forslagets § 3, stk. 2, fastsætter tidspunktet for bestemmelsens ikrafttræden. Bestemmelsen vil først kunne blive sat i kraft i det omfang og fra det tidspunkt, som følger af Europa-Kommissionens godkendelse efter statsstøttereglerne.</p>\r\n<p class=\"TekstGenerel\">Klima-, energi- og bygningsministeren kan bestemme, at puljen for 2013 først kan fordeles i 2014, jf. forslag til stk. 8 og bemærkninger hertil. Det er ligeledes klima-, energi- og bygningsministeren, som fastsætter ansøgnings- og fordelingsreglerne, jf. også forslag til stk. 8 og bemærkninger hertil.</p>\r\n<p class=\"TekstGenerel\">De anlæg, som kan omfattes af puljen, er efter nr. 1 solcelleanlæg, som er tilsluttet i egen forbrugsinstallation, hvor den samlede installerede effekt fra solcelleanlæg tilsluttet forbrugsinstallationen udgør 6 kW eller derunder pr. husstand. Der er ikke særlige krav til placeringen af anlægget, hvorfor det godt kan være placeret på jorden. Hvis anlægget er et fælles solcelleanlæg, omfattes anlægget af nr. 2 eller 3.</p>\r\n<p class=\"TekstGenerel\">For at blive omfattet af puljen efter nr. 1 skal solcelleanlægget for det første være tilsluttet i egen forbrugsinstallation. Det betyder, at det forhøjede pristillæg, som der kan gives tilsagn om, alene kan ydes til den overskudsproduktion, som afregnes som leveret til det kollektive elforsyningsnet, mens der ikke ydes pristillæg til egetforbruget. Elproducenten kan således ikke vælge at levere hele elproduktionen til det kollektive elforsyningsnet og derved opnå pristillæg for hele elproduktionen efter bestemmelsen.</p>\r\n<p class=\"TekstGenerel\">For det andet skal anlægget være dimensioneret således, at det – eventuelt sammen med andre solcelleanlæg tilsluttet i installationen – har en installeret effekt på 6 kW eller derunder pr. husstand. Effektgrænsen på 6 kW vedrører den samlede effekt af de solcelleanlæg, der er tilsluttet i installationen. Udgør den samlede installerede effekt fra anlæg tilsluttet i forbrugsinstallationen over 6 kW, kan der hverken helt eller delvis ydes pristillæg efter bestemmelsen.</p>\r\n<p class=\"TekstGenerel\">At solcelleanlægget højst kan have en installeret effekt på 6 kW pr. husstand medfører endvidere, at beboelsesbygningens størrelse er uden betydning i forhold til mulighed for at opnå forhøjet pristillæg. Det betyder også, at hvis flere husstande måtte aftage elektricitet gennem samme forbrugsinstallation, så kan anlægget (eller flere anlæg) have en installeret effekt på mere end 6 kW.</p>\r\n<p class=\"TekstGenerel\">Erhvervsmæssig bebyggelse og anden ikkeerhvervsmæssigt benyttet bebyggelse, som ikke er husstande, er ikke omfattet af nr. 1. Klima-, energi- og bygningsministeren har i øvrigt mulighed for at fastsætte regler om adgangen til at modtage pristillæg efter nr. 1, jf. § 50, stk. 5, hvis der måtte vise sig behov herfor.</p>\r\n<p class=\"TekstGenerel\">For at blive omfattet af puljen efter nr. 2 og 3 skal der være tale om fælles solcelleanlæg. Sådanne anlæg er ikke nødvendigvis tilsluttet i egen forbrugsinstallation. Nr. 2 vedrører fælles anlæg etableret på taget af bygninger eller integreret i bygninger, som ikke er opført med henblik på opsætning af solceller. For forståelsen af »taget af bygninger eller integreret i bygninger, som ikke er opført med henblik på opsætning af solceller« henvises til bemærkningerne til § 47, stk. 5, nr. 1, i det fremsatte lovforslags § 1, nr. 3, samt bemærkningerne til ændringsforslag nr. 1 i betænkningen over lovforslaget.</p>\r\n<p class=\"TekstGenerel\">Nr. 3 vedrører øvrige fællesanlæg, som ikke er tilsluttet i egen forbrugsinstallation. Fælles solcelleanlæg, som er tilsluttet i egen forbrugsinstallation, og som ikke er etableret på taget af bygninger eller ikke er integreret i bygninger, eller som er etableret på taget af bygninger eller er integreret i bygninger, som er opført med henblik på opsætning af solceller, vil være omfattet af nr. 1, idet det er forudsat, at den samlede effekt fra fælles solcelleanlæg tilsluttet i egen forbrugsinstallation maksimalt kan udgøre 6 kW eller derunder pr. husstand. Det er i øvrigt klima-, energi- og bygningsministeren, som fastsætter, hvad der forstås ved fælles solcelleanlæg, jf. forslag til ændring af § 50, stk. 2. For en nærmere definition af fælles solcelleanlæg henvises endvidere til bemærkningerne til § 47, stk. 4, nr. 2, som indsat ved § 1, nr. 7, i lov nr. 1390 af 23. december 2012, herunder bemærkninger i ændringsforslag af 13. december 2012, som blev stillet af klima-, energi- og bygningsministeren.</p>\r\n<p class=\"TekstGenerel\">Størrelsen af pristillæggene i puljen svarer til de pristillæg, som i det fremsatte lovforslag skulle gælde for solcelleanlæg nettilsluttet i 2013 og frem, dog er den midlertidigt forhøjede støtte efter puljeordningen ikke knyttet til nettilslutningstidspunktet, men til tidspunktet for Energinet.dk’s tilsagn, forudsat at nettilslutningen sker inden 2 år efter afgivelsen af tilsagnet fra Energinet.dk, jf. stk. 8.</p>\r\n<p class=\"TekstGenerel\">Det foreslås i stk. 8, at det er en betingelse for forhøjet pristillæg efter stk. 7, at anlægget skal nettilsluttes inden 2 år efter afgivelsen af tilsagnet fra Energinet.dk. Dette skyldes, at det ikke skal være muligt at reservere adgang til pristillæg til projekter over en længere årrække.</p>\r\n<p class=\"TekstGenerel\">Herudover foreslås, at klima-, energi- og bygningsministeren bemyndiges til at fastsætte regler om ansøgningsproceduren og fordelingen af puljen på forskellige kategorier af anlæg og kriterier for udvælgelse. Ministeren kan fastsætte regler om, at puljen skal fordeles løbende, eller at den skal uddeles over en eller flere ansøgningsrunder i det enkelte år. Ministeren vil herudover eksempelvis kunne fastsætte regler om, at en del af puljen skal reserveres til fælles solcelleanlæg. Hvis antallet af ansøgninger overstiger mængden af megawatt i puljen, har ministeren bl.a. mulighed for at fastsætte regler om lodtrækning. Ministeren kan endvidere fastsætte regler om forhøjelse af puljen, hvis den ikke er fuldt udnyttet i de foregående år, det vil sige, hvis der ikke har været tilstrækkeligt med ansøgninger, eller hvis enkelte tilsagn ikke er blevet udnyttet.</p>\r\n<p class=\"TekstGenerel\">Endelig kan ministeren bestemme, at puljen for 2013 først fordeles i 2014. Forslaget skyldes, at puljeordningen muligvis først træder i kraft i 2014 eller på et tidspunkt, hvor det ikke kan nås at fordele puljen i 2013. I et sådant tilfælde vil ministeren kunne bestemme, at der skal ske to fordelinger i 2014, hvoraf den første vil være til den afregning, som ville gælde, hvis tilsagn var givet i 2013. Herved får det ikke betydning i forhold til pristillæggenes størrelse, at puljeordningen først måtte træde i kraft på et senere tidspunkt.</p>\r\n<p class=\"BemaerkningerTilAendringsNummer\">Til nr. 14</p>\r\n<p class=\"TekstGenerel\">Ændringsforslaget erstatter ændringsforslag nr. 1 stillet den 31. maj 2013 uden for tillægsbetænkningen, der samtidig tages tilbage.</p>\r\n<p class=\"TekstGenerel\">Ved ændringsnummer 1 i § 01 foreslås § 6, nr. 2, i lov nr. 641 af 12. juni 2013 om ændring af lov om fremme af vedvarende energi, lov om elforsyning og ligningsloven (Rammer for kystnære havvindmøller og revision af værditabs- og køberetsordningerne m.v.) ophævet af lovtekniske grunde. § 6, nr. 2, nyaffatter overgangsordningen i § 6, stk. 8 og 9, i lov nr. 1390 af 23. december 2012. § 6, stk. 8 og 9, er imidlertid også nyaffattet ved det fremsatte lovforslags § 3, stk. 5 og 6, og § 6, stk. 8 og 9, i lov nr. 1390 af 23. december 2012 foreslås ophævet ved § 2, nr. 1, i det fremsatte lovforslag. Herved er ændringerne i § 6, nr. 2, i lov nr. 641 af 12. juni 2013 overflødiggjort.</p>\r\n<p class=\"TekstGenerel\">Ændringsnummer 2 i § 01 korrigerer en fejl i overgangsbestemmelsen for husstandsvindmøller. Det fremgår af § 7, stk. 11, at overgangsbestemmelsen alene gælder for anlæg med en installeret effekt på 6 kW eller derunder. Dette burde have været 25 kW eller derunder. Grænsen på 6 kW stammer fra lov nr. 1390 af 23. december 2012, hvor der blev givet mulighed for forhøjet støtte til husstandsvindmøller med en installeret effekt på 6 kW eller derunder. Ændringen af støtten er aldrig trådt i kraft. Ved lov nr. 641 af 12. juni 2013 er støtten til husstandsvindmøller ændret igen, således at den forhøjede støtte gælder anlæg med en installeret effekt på 25 kW eller derunder. Denne ændring af støtten er ikke trådt i kraft endnu. Det fremgår af § 1, nr. 28, i lov nr. 641, at den forhøjede støtte gives til anlæg, som er nettilsluttet den 20. november 2012 eller senere. Det fremgår endvidere af bemærkningerne til L 135 fremsat den 6. februar 2013, at den 20. november 2012 er valgt, fordi det er den dato for nettilslutning, hvorfra muligheden for forhøjet pristillæg efter § 1, nr. 2, i lov nr. 1390 af 23. december 2012 skulle gælde, hvis den var blevet sat i kraft.</p>\r\n<p class=\"TekstGenerel\">Den overgangsordning, som var tilknyttet ændringen i lov nr. 1390 af 23. december 2012, skulle derfor have været overført fuldt ud i lov nr. 641 af 12. juni 2013, det vil sige, at overgangsordningen burde gælde anlæg med en installeret effekt på 25 kW. Det foreslås derfor, at grænsen i overgangsordningen på 6 kW forhøjes til 25 kW. Herved sikres, at vindmøller, som er berettiget til nettoafregning på årsbasis i henhold til regler fastsat efter elforsyningsloven, ikke også skal omfattes af det forhøjede pristillæg i VE-loven for den del af elektriciteten, som afregnes som leveret til det kollektive elforsyningsnet.</p>\r\n<p class=\"TekstGenerel\">Ændringsnummer 3 i § 01 er en konsekvens af, at overgangsordningen for solceller foreslås lempet i det fremsatte lovforslags § 3, stk. 4, nr. 2, jf. ændringsforslag nr. 3 i betænkning afgivet den 23. maj 2013, således at det alene er et krav, at der er sket en anmeldelse af anlægget. Der bør ikke gælde andre regler for husstandsvindmøller. Overgangsordningen for husstandsvindmøller fremgår imidlertid af § 7, stk. 11, nr. 2, i lov nr. 641 af 12. juni 2013. Denne overgangsordning foreslås derfor lempet på samme måde som overgangsordningen for solceller. Der henvises i øvrigt til bemærkningerne til ændringsforslag nr. 3 i betænkningen.</p>\r\n<p class=\"BemaerkningerTilAendringsNummer\">Til nr. 15</p>\r\n<p class=\"TekstGenerel\">Lovforslaget som affattet efter 2. behandling den 28. maj 2013 indeholder en overgangsordning i stk. 7 og 8, hvorefter visse solcelleanlæg, som ikke blev omfattet af det fremsatte lovforslags forhøjede pristillæg, fordi de ikke er etableret på taget af bygninger eller ikke er integreret i bygninger, eller som er etableret på taget af bygninger eller er integreret i bygninger opført med henblik på opsætning af solceller, alligevel under visse nærmere angivne betingelser kan opnå det forhøjede pristillæg. Overgangsordningen, som således primært vedrører jordbaserede anlæg, er nærmere beskrevet i ændringsforslag nr. 4 i betænkningen over lovforslaget.</p>\r\n<p class=\"TekstGenerel\">Det er en betingelse for at blive omfattet af overgangsordningen som affattet efter 2. behandling, at ejeren har indgået en bindende og ubetinget aftale om køb af solcelleanlægget senest den 19. marts 2013, dvs. dagen før fremsættelsen af lovforslaget. Dette foreslås ændret til den 20. marts 2013, dvs. dagen for fremsættelsen af lovforslaget.</p>\r\n<p class=\"TekstGenerel\">Ud over kravet om indgåelse af en bindende og ubetinget aftale om køb af solcelleanlæg skal der bl.a. være fulgt op på købsaftalen på anden måde. I henhold til lovforslaget som affattet ved 2. behandling, skal denne betingelse om opfølgning være opfyldt senest den 19. marts 2013. Dette foreslås ligeledes ændret til den 20. marts 2013.</p>\r\n<p class=\"TekstGenerel\">På den måde tilgodeses også de ejere, som har indgået en bindende og ubetinget aftale på selve fremsættelsesdagen, eller som først har fulgt op på en bindende og ubetinget aftale på fremsættelsesdagen, jf. også bemærkningerne til ændringsforslag nr. 18.</p>\r\n<p class=\"TekstGenerel\">Det bemærkes, at overgangsordningen først vil kunne blive sat i kraft i det omfang og fra det tidspunkt, som følger af Europa-Kommissionens godkendelse efter statsstøttereglerne.</p>\r\n<p class=\"BemaerkningerTilAendringsNummer\">Til nr. 16</p>\r\n<p class=\"TekstGenerel\">Ved ændringsforslag nr. 13 er det præciseret, at § 47, stk. 5, nr. 4, ikke vedrører fælles solcelleanlæg, som er tilsluttet i egen forbrugsinstallation. Dette skyldes, at fælles solcelleanlæg, som er tilsluttet i egen forbrugsinstallation, og som ikke er etableret på taget af bygninger eller ikke er integreret i bygninger, eller som er etableret på taget af bygninger eller er integreret i bygninger, som er opført med henblik på opsætning af solceller, vil være omfattet af § 47, stk. 5, nr. 2, idet det er forudsat, at den samlede effekt fra fælles solcelleanlæg tilsluttet i egen forbrugsinstallation maksimalt kan udgøre 6 kW pr. husstand.</p>\r\n<p class=\"TekstGenerel\">Fælles solcelleanlæg, som opfylder betingelserne i overgangsbestemmelsen i stk. 8, vil skulle kunne få forhøjet afregning efter § 47, stk. 5, nr. 3, uanset om de er nettilsluttet i egen forbrugsinstallation eller ej. Som konsekvens heraf bør der indsættes en henvisning til § 47, stk. 5, nr. 2, i overgangsordningen. Der er ikke tilsigtet realitetsændringer i overgangsbestemmelsen.</p>\r\n<p class=\"BemaerkningerTilAendringsNummer\">Til nr. 17</p>\r\n<p class=\"TekstGenerel\">Den foreslåede overgangsordning i stk. 8 for visse fælles solcelleanlæg svarer til overgangsordningen i stk. 7. Det fremgår imidlertid ikke som efter stk. 7, at en aftale vil opfylde kravet om at være bindende og ubetinget, selv om der er taget forbehold i aftalen for tilladelse efter planloven eller byggeloven eller regler udstedt i medfør heraf. Dette foreslås derfor indsat ved ændringsforslaget, hvorefter der er symmetri i overgangsordningen.</p>\r\n<p class=\"BemaerkningerTilAendringsNummer\">Til nr. 18</p>\r\n<p class=\"TekstGenerel\">Ved ændringsforslag nr. 11 stillet den 11. juni 2013 uden for tillægsbetænkningen blev der foreslået indsat en ny overgangsordning for de solcelleanlæg, som er omfattet af § 47, stk. 5, nr. 1-4, i VE-loven, jf. det fremsatte lovforslags § 1, nr. 3, som ændret efter 2. behandling. Ved dette ændringsforslag foreslås overgangsordningen udvidet. Ændringsforslaget erstatter således ovennævnte ændringsforslag nr. 11, der samtidig tages tilbage.</p>\r\n<p class=\"TekstGenerel\">Med ændringsforslaget foreslås en ny overgangsordning indført for de solcelleanlæg, som er omfattet af det fremsatte forslags § 47, stk. 5, nr. 1-4, som ændret ved 2. behandling. Dette omfatter solcelleanlæg etableret på taget af bygninger eller integreret i bygninger, som ikke er opført med henblik på opsætning af solceller, andre solcelleanlæg, som er tilsluttet i egen forbrugsinstallation, hvor den samlede installerede effekt fra solcelleanlæg tilsluttet i forbrugsinstallationen udgør 6 kW eller derunder pr. husstand, og fælles solcelleanlæg.</p>\r\n<p class=\"TekstGenerel\">Ordningen omfatter også de anlæg, der opfylder kravene i de foreslåede overgangsordninger i forslaget til § 3, stk. 7 og 8, og derfor behandles efter § 47, stk. 5, nr. 1 eller 3, selv om de ikke opfylder betingelserne herfor, jf. nærmere herom i bemærkningerne til § 3, stk. 7 og 8, jf. ændringsforslag nr. 4 i betænkningen over lovforslaget og ændringsforslag nr. 15-17 ovenfor. Overgangsordningen omfatter derimod ikke anlæg, hvortil der i henhold til overgangsordningen i stk. 4 ydes pristillæg efter § 47, stk. 3, i lov om fremme af vedvarende energi, jf. lovbekendtgørelse nr. 1074 af 8. november 2011. Dette fremgår udtrykkeligt af, at anlægget ikke må være omfattet af stk. 4.</p>\r\n<p class=\"TekstGenerel\">Overgangsordningen skal sikre, at de nævnte solcelleanlæg, såfremt de opfylder visse nærmere angivne betingelser, ikke omfattes af de foreslåede regler, som skal gælde for solcelleanlæg nettilsluttet den 11. juni 2013 eller senere, uanset at de først nettilsluttes efter denne dato.</p>\r\n<p class=\"TekstGenerel\">Da § 47, stk. 5, nr. 1-4, alene foreslås at gælde for anlæg nettilsluttet inden den 11. juni 2013, indeholder bestemmelsen kun de pristillæg, som skal gælde for anlæg nettilsluttet inden denne dato. Da overgangsordningen også skal gælde for anlæg nettilsluttet efter denne dato og den ikke indeholder et fast tidspunkt for, hvornår nettilslutningen skal ske, foreslås, at nedsættelsen af pristillæggene, som følger af det fremsatte lovforslags § 47, stk. 5, nr. 1-4, indsættes direkte i overgangsbestemmelsen. Der er således ikke tilsigtet realitetsændringer i forhold til nedsættelsen af pristillægget som fastsat ved det fremsatte lovforslag. Der henvises derfor til bemærkningerne til § 47, stk. 5, nr. 1-4, i det fremsatte lovforslag. De betingelser, som skal opfyldes for at blive omfattet af overgangsordningen, svarer til dem, som fremgår af de foreslåede overgangsordninger i stk. 7 og 8, dog således at den bindende og ubetingede aftale om køb af solcelleanlægget først skal være indgået senest den 11. juni 2013, og således at der senest skal være fulgt op på en bindende og ubetinget aftale denne dag, som er den dag, hvor ændringsforslaget blev stillet. Der kan være indgået bindende og ubetingede aftaler om køb denne dag, som også bør få mulighed for at blive omfattet af overgangsordningen.</p>\r\n<p class=\"TekstGenerel\">Med forslaget er det hermed sikret, at der er overgangsordninger i forhold til alle de kategorier af anlæg, som blev omfattet af de midlertidige forhøjelser i lov nr. 1390 af 23. december 2013.</p>\r\n<p class=\"TekstGenerel\">Det bemærkes, at denne overgangsordning også først vil kunne blive sat i kraft i det omfang og fra det tidspunkt, som følger af Europa-Kommissionens godkendelse efter statsstøttereglerne.</p>\r\n<p class=\"BemaerkningerTilAendringsNummer\">Til nr. 19</p>\r\n<p class=\"TekstGenerel\">Ændringsforslaget indeholder for det første en konsekvensændring, som følge af at der indsættes en yderligere overgangsordning i stk. 9, som Energinet.dk også skal træffe afgørelse om pristillæg i forhold til.</p>\r\n<p class=\"TekstGenerel\">For det andet foreslås, at Energinet.dk kan kræve, at dokumentation for opfyldelse af kravene i stk. 7-9 ledsages af en erklæring på tro og love. Herved kan Energinet.dk kræve, at såvel leverandøren som ejeren af et solcelleanlæg skriver under på, at den bindende og ubetingede aftale om køb af solcelleanlægget senest er indgået på de i overgangsordningerne nævnte datoer. Manglende afgivelse af oplysninger på tro og love vil medføre, at solcelleanlægget ikke kan omfattes af den pågældende overgangsordning.</p>\r\n<p class=\"TekstGenerel\">Det er strafbart at afgive falsk erklæring. I henhold til straffelovens § 161 kan den, som afgiver en falsk erklæring på tro og love for eller til en offentlig myndighed, straffes med bøde eller fængsel indtil 2 år.</p>\r\n<p class=\"TekstGenerel\">Ændringsforslaget erstatter ændringsforslag nr. 12 stillet den 11. juni 2013 uden for tillægsbetænkningen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2012/1 LF 199",
            "stateLabel": "Vedtaget",
            "references": [
                {
                    "shortName": "2012/1 SF.L L 199",
                    "title": "Skriftlig fremsættelse (20. marts 2013) - L 199",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 145922,
                    "eliUri": "/eli/ft/20121XX00648",
                    "externalLink": ""
                },
                {
                    "shortName": "2012/1 LSF 199",
                    "title": "Forslag til Lov om ændring af lov om fremme af vedvarende energi\\n(Ændring af støtte til visse solcelleanlæg)",
                    "presentationName": "Lovforslag som fremsat",
                    "documentTypeId": 400,
                    "documentId": 145920,
                    "eliUri": "/eli/ft/201212L00199",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20121/lovforslag/l199/index.htm"
                },
                {
                    "shortName": "2012/1 BTL 199",
                    "title": "Betænkning over Forslag til lov om ændring af lov om fremme af vedvarende energi\\n(Ændring af støtte til visse solcelleanlæg)",
                    "presentationName": "Betænkning  over lovforslag",
                    "documentTypeId": 420,
                    "documentId": 152049,
                    "eliUri": "/eli/ft/201214L00941",
                    "externalLink": ""
                },
                {
                    "shortName": "2012/1 TBL 199",
                    "title": "Tilføjelse til tillægsbetænkning over Forslag til lov om ændring af lov om fremme af vedvarende energi\\n(Ændring af støtte til visse solcelleanlæg)",
                    "presentationName": "Tillægsbetænkning over lovforslag",
                    "documentTypeId": 430,
                    "documentId": 152585,
                    "eliUri": "/eli/ft/201215L01079",
                    "externalLink": ""
                },
                {
                    "shortName": "2012/1 TBL 199",
                    "title": "Tillægsbetænkning over Forslag til lov om ændring af lov om fremme af vedvarende energi\\n(Ændring af støtte til visse solcelleanlæg)",
                    "presentationName": "Tillægsbetænkning over lovforslag",
                    "documentTypeId": 430,
                    "documentId": 152247,
                    "eliUri": "/eli/ft/201215L01023",
                    "externalLink": ""
                },
                {
                    "shortName": "2012/1 ÆF3 199",
                    "title": "Ændringsforslag til 3. behandling af Forslag til lov om ændring af lov om fremme af vedvarende energi\\n(Ændring af støtte til visse solcelleanlæg)",
                    "presentationName": "Ændringsforslag til 3. behandling",
                    "documentTypeId": 460,
                    "documentId": 152723,
                    "eliUri": "/eli/ft/201218L01101",
                    "externalLink": ""
                },
                {
                    "shortName": "2012/1 ÆF3 199",
                    "title": "Ændringsforslag til 3. behandling af Forslag til lov om ændring af lov om fremme af vedvarende energi\\n(Ændring af støtte til visse solcelleanlæg)",
                    "presentationName": "Ændringsforslag til 3. behandling",
                    "documentTypeId": 460,
                    "documentId": 152249,
                    "eliUri": "/eli/ft/201218L01027",
                    "externalLink": ""
                },
                {
                    "shortName": "2012/1 ÆF3 199",
                    "title": "Ændringsforslag til 3. behandling af Forslag til lov om ændring af lov om fremme af vedvarende energi\\n(Ændring af støtte til visse solcelleanlæg)",
                    "presentationName": "Ændringsforslag til 3. behandling",
                    "documentTypeId": 460,
                    "documentId": 152370,
                    "eliUri": "/eli/ft/201218L01057",
                    "externalLink": ""
                },
                {
                    "shortName": "2012/1 LSV 199",
                    "title": "Forslag til Lov om ændring af lov om fremme af vedvarende energi\\n(Ændring af støtte til visse solcelleanlæg)",
                    "presentationName": "Lovforslag som vedtaget",
                    "documentTypeId": 410,
                    "documentId": 152448,
                    "eliUri": "/eli/ft/201213L00199",
                    "externalLink": ""
                },
                {
                    "shortName": "LOV nr 900 af 04/07/2013",
                    "title": "Lov om ændring af lov om fremme af vedvarende energi (Ændring af støtte til visse solcelleanlæg) ",
                    "presentationName": "Ændringslov",
                    "documentTypeId": 20,
                    "documentId": 152758,
                    "eliUri": "/eli/lta/2013/900",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "28/06/2013"
        },
        {
            "displayName": "Accession",
            "displayValue": "201218L01101"
        },
        {
            "displayName": "Entydig dokumentidentifikation",
            "displayValue": "AX015290"
        },
        {
            "displayName": "Dato for førstegangsindlæggelse",
            "displayValue": "28/06/2013"
        },
        {
            "displayName": "Dato for indlæggelse",
            "displayValue": "28/06/2013"
        },
        {
            "displayName": "Dokumenttype",
            "displayValue": "Ændringsforslag til 3. behandling"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "199"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}