{
    "id": 105888,
    "title": "1987 BSF 82   FORSLAG TIL FOLKETINGSBESLUTNING OM STØTTE TIL PRODUKTION OG FORMIDLING AF   BØGER FOR PSYKISK UDVIKLINGSHÆMMEDE ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 82",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 82 </P>  \r\n\r\n<P></P>  \r\n\r\n<P>Forslag til folketingsbeslutning om støtte til produktion og formidling af  \r\n\r\n bøger for psykisk udviklingshæmmede </P>  \r\n\r\n<P></P>  \r\n\r\n<P>Fremsat af Ingerlise Koefoed (SF) Tommy Dinesen (SF) Birthe Hansen (SF)  \r\n\r\n Birgitte Husmark (SF) Stillinger (SF) Ebba Strange (SF) Bente Søltoft (SF)  \r\n\r\n</P>  \r\n\r\n<P></P>  \r\n\r\n<P>den 26. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til på finanslovene 1989-91 årligt </P>  \r\n\r\n<P>at afsætte 2 mio. kr. til produktion og formidling af bøger for </P>  \r\n\r\n<P>psykisk udviklingshæmmede. </P>  \r\n\r\n<P>Pengene skal anvendes på følgende måde: </P>  \r\n\r\n<P>1. Til produktionsstøtte til forlag med det formål at holde prisen </P>  \r\n\r\n<P>på bøger for psykisk udviklingshæmmede på gennemsnittet af andre </P>  \r\n\r\n<P>bogpriser. </P>  \r\n\r\n<P>2. Til arbejdslegater til forfattere og illustratorer, som vil </P>  \r\n\r\n<P>forsøge sig på området. </P>  \r\n\r\n<P>3. Til afholdelse af konferencer for forfattere, illustratorer, </P>  \r\n\r\n<P>formidlere, socialpædagoger og andre med viden på og interesse </P>  \r\n\r\n<P>for området. </P>  \r\n\r\n<P>Til at følge og koordinere udviklingen nedsætter kultur- og </P>  \r\n\r\n<P>kommunikationsministeren et udvalg, bestående af en forfatter, en </P>  \r\n\r\n<P>illustrator, en socialpædagog, en repræsentant fra foreningen </P>  \r\n\r\n<P>Evnesvages Vel, en bibliotekar og en boghandler. Det er en </P>  \r\n\r\n<P>forudsætning, at de personer, der udpeges til udvalget, i </P>  \r\n\r\n<P>forvejen skal have erfaringer fra arbejdet med og formidling til </P>  \r\n\r\n<P>psykisk udviklingshæmmede. </P>  \r\n\r\n<P>Udvalget udarbejder i løbet af 1991 en redegørelse, der lægges til </P>  \r\n\r\n<P>grund for den videre løsning af opgaverne. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Psykisk udviklingshæmning er et begreb, som dækker over en række </P>  \r\n\r\n<P>forskellige tilstande med forskellige årsager og symptomer. </P>  \r\n\r\n<P>Fælles for disse er, at udviklingshæmningen ofte visr sig tidligt </P>  \r\n\r\n<P>(gerne i det 1. leveår), og at indlæringsevnen og evnen til at </P>  \r\n\r\n<P>klare sig i samfundet er mere eller mindre svækket. Men det er </P>  \r\n\r\n<P>vigtigt at slå fast, at der er store forskelle blandt de psykisk </P>  \r\n\r\n<P>udviklingshæmmede. Nuancer og forskelligheder findes hos dem som </P>  \r\n\r\n<P>hos befolkningen i øvrigt. </P>  \r\n\r\n<P>Udviklingen hos den psykisk udviklingshæmmede går langsommere, står </P>  \r\n\r\n<P>længere på det samme trin og standser på et lavere niveau end </P>  \r\n\r\n<P>udviklingen hos andre. Det betyder dog ikke, at udviklingen </P>  \r\n\r\n<P>standser helt. Den psykisk udviklingshæmmede får stadig nye </P>  \r\n\r\n<P>erfaringer, men det er vanskeligere for ham eller hende at </P>  \r\n\r\n<P>integrere dem. Den psykisk udviklingshæmmede har altså et </P>  \r\n\r\n<P>forstandshandicap, som indebærer, at det er vanskeligt at </P>  \r\n\r\n<P>gennemføre visse tankeprocesser og forstå information i form af </P>  \r\n\r\n<P>symboler. I praksis viser det sig f.eks. ved, at den psykisk </P>  \r\n\r\n<P>udviklingshæmmede har svært ved at skelne vigtige detaljer, har </P>  \r\n\r\n<P>svært ved at være opmærksom og koncentrere sig, ikke kan klare at </P>  \r\n\r\n<P>holde mange indtryk i den korte hukommelse på een gang, har svært </P>  \r\n\r\n<P>ved at ordne mange indtryk i tankerne og omstrukturere dem og har </P>  \r\n\r\n<P>vanskeligt ved at anvende sproget og med at kunne lære noget nyt </P>  \r\n\r\n<P>og lære i det hele taget. </P>  \r\n\r\n<P>På mange områder har samfundet i de senere år søgt at integrere de </P>  \r\n\r\n<P>mennesker, der er psykisk udviklingshæmmede. Man skaber </P>  \r\n\r\n<P>muligheder for, at de kan bo uden for de store institutioner, man </P>  \r\n\r\n<P>opretter beskyttede værksteder, og man tilbyder dem den </P>  \r\n\r\n<P>undervisning, som de kan klare. Men på eet område: det </P>  \r\n\r\n<P>kulturelle, kniber det gevaldigt, og netop på det område havde de </P>  \r\n\r\n<P>mulighed for at få oplevelser, viden og erfaringer, som kunne </P>  \r\n\r\n<P>hjælpe dem til en bedre orientering i tilværelsen. </P>  \r\n\r\n<P>Det er underligt, at det er sådan, for de mennesker, der arbejder </P>  \r\n\r\n<P>med de psykisk udviklingshæmmede, ved, at rytmer, vers, farver </P>  \r\n\r\n<P>osv. gør et stort indtryk på og bevæger de psykisk </P>  \r\n\r\n<P>udviklingshæmmede. I sommeren 1987 har vi i en tv-udsendelse </P>  \r\n\r\n<P>oplevet, hvordan psykisk udviklingshæmmede, som ikke kan tale, </P>  \r\n\r\n<P>har kunnet udtrykke sig skriftligt om deres følelser, deres </P>  \r\n\r\n<P>ønsker og deres behov. Om ikke andet må da den meget fine </P>  \r\n\r\n<P>udsendelse have vist, at de psykisk udviklingshæmmede har langt </P>  \r\n\r\n<P>flere evner og muligheder, end vi hidtil har troet. </P>  \r\n\r\n<P>Også på bogområdet er det galt. Der findes meget få bøger, som </P>  \r\n\r\n<P>specielt retter sig mod de psykisk udviklingshæmmede. Der findes </P>  \r\n\r\n<P>så godt som ingen professionelle forfattere, som skriver for </P>  \r\n\r\n<P>psykisk udviklingshæmmede, og der er næsten ingen forlag, der tør </P>  \r\n\r\n<P>binde an med udgivelser af sådanne bøger. Bibliotekerne mangler </P>  \r\n\r\n<P>generel viden til at formidle bøger til psykisk </P>  \r\n\r\n<P>udviklingshæmmede, ligesom der i øvrigt på hele området mangler </P>  \r\n\r\n<P>viden og erfaringer og naturligvis også økonomi. I de sidste par </P>  \r\n\r\n<P>år er der gennem arbejdsgruppen for børn og kultur under Kultur- </P>  \r\n\r\n<P>og Kommunikationsministeriet stillet nogle få midler til rådighed </P>  \r\n\r\n<P>for produktion af et par bøger. Selv om dette er fortjenstfuldt, </P>  \r\n\r\n<P>må det fastslås, at problemerne er så store, at de ikke kan løses </P>  \r\n\r\n<P>med ganske små bevillinger i et ganske kort tidsrum. </P>  \r\n\r\n<P>I Sverige bevilger Kulturrådet 1-2 mio. kr. årligt til støtte af </P>  \r\n\r\n<P>produktion af bøger af denne art. Det betyder, at der årligt </P>  \r\n\r\n<P>udkommer ca. 25 bøger for psykisk udviklingshæmmede i Sverige. </P>  \r\n\r\n<P>Her i landet findes der i alt 30 bøger af vidt forskelligt </P>  \r\n\r\n<P>indhold og relevans. Af disse bøger retter de fleste sig til børn </P>  \r\n\r\n<P>og unge, mens de psykisk udviklingshæmmede voksne så godt som </P>  \r\n\r\n<P>ingen kvalificerede tilbud har på læse- og billedområdet. </P>  \r\n\r\n<P>Det er vigtigt, at de bøger, der produceres inden for denne </P>  \r\n\r\n<P>bevilling, først og fremmest søger at leve op til de krav, som må </P>  \r\n\r\n<P>stilles til bøger for psykisk udviklingshæmmede. Men dermed er </P>  \r\n\r\n<P>ikke sagt, at bøgerne ikke kan være af interesse for en lang </P>  \r\n\r\n<P>række andre læsehandicappede og for børn og unge, som er </P>  \r\n\r\n<P>interesseret i at lære noget om, hvordan psykisk </P>  \r\n\r\n<P>udviklingshæmmede oplever tilværelsen, hvilke muligheder de har </P>  \r\n\r\n<P>for at udvikle fantasien, og hvordan de følelser er, som de </P>  \r\n\r\n<P>ligesom alle andre mennesker er i besiddelse af, og som de har </P>  \r\n\r\n<P>behov for at udvikle. </P>  \r\n\r\n<P>I bogen &#187;Bruk av bøker och bibliotek sammen med psykisk </P>  \r\n\r\n<P>utviklingshemmede barn, unga och voksna&#171; fra 1981 skriver Møyfrid  \r\n\r\n</P>  \r\n\r\n<P>Breivik bl.a.: </P>  \r\n\r\n<P>&#187;Bogen kan give tryghed og skabe kontakt, når mennesker er sammen om  \r\n\r\n</P>  \r\n\r\n<P>den. Vi kan have den med os, når vi er alene og behøver en ven. </P>  \r\n\r\n<P>Vi kan bladre i bogen i eget tempo, se den igen og igen, have den </P>  \r\n\r\n<P>liggende på natbordet eller genfinde den som noget kendt i </P>  \r\n\r\n<P>børnehaven, i skolen, i lægens venteværelse osv. Bogen giver </P>  \r\n\r\n<P>oplevelser, den kan formidle varme, spænding, glæde, harmoni, </P>  \r\n\r\n<P>rytme. Den giver os kundskaber om mennesker og omverdenen, den </P>  \r\n\r\n<P>giver os nye erfaringer og mere viden. Gennem bogen får vi </P>  \r\n\r\n<P>udvidet vort sprog, vi kan arbejde videre med oplevelser eller </P>  \r\n\r\n<P>forberede os på ting, som skal ske. Dette giver bogen <B>os.</B> Dette  \r\n\r\n</P>  \r\n\r\n<P>kan bogen også give dem, som er psykisk udviklingshæmmede, hvis </P>  \r\n\r\n<P>nogen åbner døren for dem til bogen og hjælper dem med at finde </P>  \r\n\r\n<P>vej.&#171; </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad 1 </P>  \r\n\r\n<P>Som det er fremgået af ovenstående, udkommer der i Danmark meget få </P>  \r\n\r\n<P>bøger for psykisk udviklingshæmmede. Det er vigtigt, at man </P>  \r\n\r\n<P>opmuntrer forlagene til at udgive den slags litteratur og </P>  \r\n\r\n<P>opmuntrer institutioner, biblioteker og pårørende til at købe og </P>  \r\n\r\n<P>bruge bøgerne. Da bøgerne imidlertid kun kan udkomme i et </P>  \r\n\r\n<P>begrænset oplag og sandsynligvis kræver en del konsulentstøtte, </P>  \r\n\r\n<P>vil priserne på de enkelte eksemplarer blive ret høje. Derfor er </P>  \r\n\r\n<P>en produktionsstøtte til nedbringelse af prisen nødvendig. </P>  \r\n\r\n<P>Ad 2 </P>  \r\n\r\n<P>Forfattere og illustratorer, der ønsker at beskæftige sig med </P>  \r\n\r\n<P>området, vil i begyndelsen have brug for meget god tid til at </P>  \r\n\r\n<P>fordybe sig i de særlige problemer, som det at producere en god </P>  \r\n\r\n<P>bog for psykisk udviklingshæmmede kræver. For at kunne skrive en </P>  \r\n\r\n<P>god bog for børn, unge og voksne psykisk handicappede skal man </P>  \r\n\r\n<P>dels kende en del til deres behov og forudsætninger, dels vil det </P>  \r\n\r\n<P>også være nødvendigt, at man har kontakt med de miljøer, som de </P>  \r\n\r\n<P>psykisk udviklingshæmmede lever i, og at man har læst en del </P>  \r\n\r\n<P>faglitteratur om psykisk udviklingshæmmede og deres problemer. </P>  \r\n\r\n<P>Ad 3 </P>  \r\n\r\n<P>For at skabe en større viden hos de mennesker, der beskæftiger sig </P>  \r\n\r\n<P>med eller ønsker at beskæftige sig med produktion og formidling </P>  \r\n\r\n<P>af bøger for psykisk udviklingshæmmede, er det nødvendigt, at der </P>  \r\n\r\n<P>afholdes en række møder og konferencer mellem de berørte parter. </P>  \r\n\r\n<P>Pengene vil også kunne bruges til deltagelse i nordiske eller </P>  \r\n\r\n<P>internationale konferencer på området. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00082"
        },
        {
            "displayName": "Entydig dokumentidentifikation",
            "displayValue": "CL004454"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "82"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}