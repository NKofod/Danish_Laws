{
    "id": 34503,
    "title": "Kontanthjælp - udmåling - overskydende skat - dækning af ægtefællens restskat (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19300 af 14/12/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udbetalt overskydende skat, der blev anvendt til delvis dækning af  \r\n\r\n ægtefællens restskat, blev betragtet som indtægt og skulle modregnes i  \r\n\r\n kontanthjælpen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kontanthjælp - udmåling - overskydende skat -  \r\n\r\n dækning af ægtefællens restskat (* 1) (* 2) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>K og ægtefællen modtog kontanthjælp efter bistandsloven. </P>  \r\n\r\n<P>K fik udbetalt overskydende skat midt i maj måned. </P>  \r\n\r\n<P>Socialforvaltningen meddelte, at beløbet ville blive fratrukket i  \r\n\r\n kontanthjælpen for juni måned. Imidlertid havde familien anvendt K's  \r\n\r\n overskydende skat til delvis dækning af ægtefællens restskat. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet pålagde det sociale udvalg at undlade at fradrage udbetalt  \r\n\r\n overskydende skat i kontanthjælpen til K og ægtefællen. </P>  \r\n\r\n<P>Amtsankenævnet fandt, at overskydende skat ikke skulle sidestilles med en  \r\n\r\n indtægt, der skulle fradrages hjælpen efter bistandslovens § 38. Den  \r\n\r\n overskydende skat var indbetalt til delvis dækning af ægtefællens restskat,  \r\n\r\n og ægtefællerne havde derved nedbragt deres samlede gæld på en rimelig måde.  \r\n\r\n Ægtefællerne kunne indtil udskrivning af første årsopgørelse have erklæret  \r\n\r\n sig indforstået med, at overskydende skat blev anvendt til udligning af  \r\n\r\n eventuel restskat, som påhvilede den anden ægtefælle. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Det sociale udvalg klagede over afgørelsen og anførte, at udbetaling af  \r\n\r\n overskydende skat, som K i det foreliggende tilfælde rent faktisk havde  \r\n\r\n kunnet disponere over, skulle betragtes som indtægt efter bistandslovens §  \r\n\r\n 38, der skulle modregnes i kontanthjælpen. Amtsankenævnets afgørelse støttede  \r\n\r\n sig på en netto- opgørelsesmetode, der ved opgørelse af den indtægt, der  \r\n\r\n skulle fradrages i kontanthjælpen tillod, at der sås bort fra indtægten, hvis  \r\n\r\n der var en umiddelbar sammenhæng mellem indtægtens art og det formål, hvortil  \r\n\r\n indtægten anvendtes. Bistandsloven syntes ikke umiddelbart at indeholde  \r\n\r\n tilstrækkelig hjemmel dertil. </P>  \r\n\r\n<P>Antaget til principiel behandling: </P>  \r\n\r\n<P>Ankestyrelsen antog sagen til principiel behandling med henblik på, om der  \r\n\r\n ved opgørelse af en indtægt, der skulle fradrages i kontanthjælpen, kunne ses  \r\n\r\n bort fra indtægten, hvis der var en umiddelbar sammenhæng mellem indtægtens  \r\n\r\n art og det formål, hvortil indtægten anvendtes (en nettoopgørelsesmetode).  \r\n\r\n</P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 38. </P>  \r\n\r\n<P>Socialministeriets vejledning af 5. marts 1987 om kontanthjælp efter  \r\n\r\n bistandslovens pkt. 10. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen fandt, at det sociale udvalg havde været berettiget til at  \r\n\r\n nedsætte kontanthjælpen med det beløb, der blev udbetalt som overskydende  \r\n\r\n skat. </P>  \r\n\r\n<P>Ankestyrelsen lagde vægt på, at K havde kunnet disponere over den  \r\n\r\n overskydende skat. Ægtefællen kunne ikke anses for berettiget til  \r\n\r\n kontanthjælp til betaling af restskatten, der blev pålignet ham. Den  \r\n\r\n overskydende skat måtte derfor betragtes som en indtægt, der medførte  \r\n\r\n nedsættelse af kontanthjælpen. </P>  \r\n\r\n<P>Ankestyrelsen ændrede således amtsankenævnets afgørelse. </P>  \r\n\r\n<P>Det beløb, der på grund af nævnets afgørelsen blev udbetalt for meget i  \r\n\r\n kontanthjælp til K, kunne ikke kræves tilbagebetalt. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden maj 1994.",
        "(* 1) Offentliggjort af Socialstyrelsen i SM O-027-89 15/06/1989."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19881930025"
        },
        {
            "displayName": "Entydig dokumentidentifikation",
            "displayValue": "CA002431"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19300"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "14/12/1988"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20784-88"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}