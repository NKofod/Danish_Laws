{
    "id": 76071,
    "title": "Skrivelse vedrørende optagelsesprøven til 1. gymnasieklasse (Til rektorerne for samtlige gymnasieskoler samt til kontaktudvalgene vedrørende optagelse i 1. gymnasieklasse) ",
    "documentTypeId": "200",
    "isSagsforlobPeriodValid": false,
    "shortName": "SKR nr 22058 af 04/04/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse vedrørende optagelsesprøven til 1.  \r\n\r\n gymnasieklasse </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til rektorerne for samtlige  \r\n\r\n gymnasieskoler samt til kontaktudvalgene </P>  \r\n\r\n<P CLASS=TITEL-KOMMENTAR ALIGN=CENTER>vedrørende optagelse i 1.  \r\n\r\n gymnasieklasse) </P>  \r\n\r\n<BR>  \r\n\r\n<P>I henhold til bekendtgørelse nr. 417 af 16. september 1985 § 12 stk. 1  \r\n\r\n fastsættes følgende om optagelsesprøven til 1. gymnasieklasse: </P>  \r\n\r\n<P>Optagelsesprøven har til formål at undersøge, om eleven er i besiddelse af  \r\n\r\n en sådan modenhed og indsigt, at eleven kan følge undervisningen i gymnasiet  \r\n\r\n på tilfredsstillende måde og fuldføre uddannelsen på normal tid. </P>  \r\n\r\n<P>Samtlige elever, der skal til optagelsesprøve, prøves i dansk. </P>  \r\n\r\n<P>Herudover prøves ansøgerne til sproglig linie i engelsk og tysk og  \r\n\r\n ansøgere til matematisk linie i matematik og fysik/kemi. </P>  \r\n\r\n<P>Der medvirker to lærere fra hvert fag ved optagelsesprøven. </P>  \r\n\r\n<P>Prøvens form er for hvert fags vedkommende en samtale af ca. et kvarters  \r\n\r\n varighed. Hvor prøven har udgangspunkt i en ulæst tekst, gives eleven 5-10  \r\n\r\n minutter til en orienterende gennemlæsning. </P>  \r\n\r\n<P>Eleven bør forud for prøven orienteres om indholdet af denne. </P>  \r\n\r\n<P>I. <B>dansk</B> har samtalen som grundlag en kort ulæst tekst. </P>  \r\n\r\n<P>I <B>engelsk og tysk</B> tager samtalen udgangspunkt i en ulæst og i  \r\n\r\n fornødent omfang glosseret tekst på ca. 1/4 side. Tekststykkets sværhedsgrad  \r\n\r\n bør svare til niveauet i grundskolens 9. klasse. Samtalen bør hovedsagelig  \r\n\r\n foregå på det pågældende sprog. Oversættelse til dansk af enkelte sætninger  \r\n\r\n kan indgå, og der kan, eventuelt i forbindelse hermed, stilles spørgsmål om  \r\n\r\n elementære grammatiske begreber. </P>  \r\n\r\n<P> <B>I matematik og fysik/kemi</B> vil det være naturligt, at prøven  \r\n\r\n indledes ved, at eleven redegør for, hvad denne har arbejdet med i det  \r\n\r\n forløbne skoleår. Samtalen kan herefter dreje sig om nogle af disse faglige  \r\n\r\n emner. Til belysning kan der i samtalen i matematik indgå løsning af opgaver  \r\n\r\n med en enkel problemstilling. I fysik/kemi kan emnet være eksperimentelt  \r\n\r\n betonet. For elever, der ikke kommer direkte fra grundskolen, tages  \r\n\r\n udgangspunkt i stof fra 9. klasse. Såfremt skolen ikke råder over lærebøger i  \r\n\r\n matematik og fysik/kemi fra 9. - 10. klasse, kan skolen anmode elever, der  \r\n\r\n kommer direkte fra grundskolen, om at medbringe de eksemplarer, der er  \r\n\r\n benyttet. </P>  \r\n\r\n<P>For alle fag gælder, at samtalen skal belyse elevens generelle faglige  \r\n\r\n modenhed og forståelse for arbejdet med faget. Prøven er således ikke primært  \r\n\r\n en færdighedsprøve, der tester specifikke faglige færdigheder. </P>  \r\n\r\n<P>Rektor afgør efter drøftelse med de lærere, der har medvirket ved prøven,  \r\n\r\n om eleven kan optages jvf. optagelsesbekendtgørelsens § 12, stk. 2. </P>  \r\n\r\n<P>Skrivelse af 31. maj 1978, j. nr. 24-01-00/78 om optagelsesprøver til 1.  \r\n\r\n gymnasieklasse ophæves hermed. </P>  \r\n\r\n<P>P.d.v. </P>  \r\n\r\n<P>Bent Karsdal </P>  \r\n\r\n<P>undervisningsinspektør </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19862205854"
        },
        {
            "displayName": "Entydig dokumentidentifikation",
            "displayValue": "CM035277"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22058"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "04/04/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Gymmasieskolerne og Højere Forberedelseseksamen"
        },
        {
            "displayName": "Ressortministeriets journalnummer",
            "displayValue": "Undervisningsmin. DGHF j. nr. 24-01-00/86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}