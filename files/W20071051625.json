{
    "id": 116761,
    "title": "Optagelse i a-kasse – henvisning til rette a-kasse",
    "documentTypeId": "240",
    "isSagsforlobPeriodValid": true,
    "shortName": "KEN nr 10516 af 14/12/2007",
    "documentHtml": "<div class=\"bjelke\">Den fulde tekst</div><p class=\"Titel2\">Optagelse i a-kasse – henvisning til rette a-kasse</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Klager blev udmeldt af a-kasse X i 2002, da hun begyndte at arbejde i England. I sommeren 2006 vendte klager tilbage til Danmark og den 19. juni 2006 tilmeldte hun sig som ledig hos AF.</div>\r\n        </p>\r\n        <p class=\"Tekst2\">\r\n          <div>A-kasse X har i brev af 14. juli 2006 meddelt klager, at a-kassen havde modtaget hendes ledighedserklæring, men at hun ikke var optaget i a-kassen. A-kasse X bad i den forbindelse medlemmet om at udfylde en ansøgning om optagelse.</div>\r\n        </p>\r\n        <p class=\"Tekst2\">\r\n          <div>Den 19. juli 2006 modtog a-kasse X medlemmets skriftlige ansøgning om optagelse.</div>\r\n        </p>\r\n        <p class=\"Tekst2\">\r\n          <div>A-kasse X har i brev af 20. juli 2006 gjort klager opmærksomt på, at da hun er bioanalytiker skal hun ikke optages i a-kasse X, men i a-kasse Z.</div>\r\n        </p>\r\n        <p class=\"Tekst2\">\r\n          <div>A-kasse X har efterfølgende den 27. juli 2006 truffet afgørelse om at klager først kan anses for indmeldt den 19. juli 2006, hvor a-kassen modtog hendes skriftlige ansøgning om optagelse.</div>\r\n        </p>\r\n        <p class=\"Tekst2\">\r\n          <div>Klager har oplyst, at hun den 20. juni 2006 telefonisk kontaktede a-kasse X, og at hun fik oplyst, at indmeldingen kunne klares over telefonen.</div>\r\n        </p>\r\n        <p class=\"Tekst2\">\r\n          <div>Arbejdsmarkedets Ankenævn ændrede direktoratets afgørelse. Ankenævnet fandt at klager skulle stilles som om hun skriftligt havde anmodet om optagelse i a-kasse Z fra den 20. juni 2006. Ankenævnet lagde vægt på, at der var dokumentation for at klager den 20. juni 2006 havde telefonisk kontakt med a-kasse X.</div>\r\n        </p>\r\n        <p class=\"Tekst2\">\r\n          <div>Ankenævnet lagde videre lagt vægt på, at klager forud for flytningen til England var medlem af a-kasse X, og at a-kasse X på daværende tidspunkt var bekendt med, at hun var bioanalytiker.</div>\r\n        </p>\r\n        <p class=\"Tekst2\">\r\n          <div>Ankenævnet lagde endvidere lagt vægt på, at a-kasse X ved samtalen den 20. juni 2006 burde have henvist klager til a-kasse Z.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at det havde formodningen for sig, at klager straks herefter ville have kontaktet a-kasse Z med henblik på skriftlig indmeldelse.</div>\r\n        </p>\r\n      </div>\r\n      <p class=\"Tekst\">Dato</p>\r\n      <p class=\"Tekst\">Xxx</p>\r\n      <p class=\"Tekst\">CPR-nr.</p>\r\n      <p class=\"Tekst\">Ankenævnet har behandlet Deres klage på møde den 13. december 2007.</p>\r\n      <p class=\"Tekst\">Nævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">Ankenævnet finder, at De skal stilles som om De skriftligt har anmodet om optagelse i a-kassen fra den 20. juni 2006.</p>\r\n      <p class=\"Tekst\">Ankenævnet ændrer således Arbejdsdirektoratets afgørelse af den 28. februar 2007.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De i sommeren 2006 vendte tilbage til Danmark efter et længere ophold i England, og at De i den forbindelse den 19. juni 2006 tilmeldte Dem som ledig hos AF,</p>\r\n        <p class=\"Liste1\"><span class=\"Liste1Nr\">–</span> De ifølge udskrift fra opkaldsliste fra TDC var i telefonisk kontakt med a-kasse X den 20. juni 2006,</p>\r\n        <p class=\"Liste1\"><span class=\"Liste1Nr\">–</span> De ifølge Deres oplysninger kontaktede a-kasse X for på ny at melde Dem ind i a-kassen,</p>\r\n        <p class=\"Liste1\"><span class=\"Liste1Nr\">–</span> A-kasse X ifølge Deres oplysninger, oplyste Dem at indmeldelsen kunne klares over telefonen, men at De blot skulle indsende en ledighedserklæring, 14 måneders lønsedler, Deres opsigelse og en E 301,</p>\r\n        <p class=\"Liste1\"><span class=\"Liste1Nr\">–</span> De før Deres rejse til England i 2002 var medlem af a-kasse X,</p>\r\n        <p class=\"Liste1\"><span class=\"Liste1Nr\">–</span> A-kasse X i brev af 14. juli 2006 meddelte Dem, at a-kassen havde modtaget Deres ledighedserklæring, men at De ikke var optaget i a-kassen. A-kasse X anmodede Dem samtidig om at udfylde en ansøgning om optagelse,</p>\r\n        <p class=\"Liste1\"><span class=\"Liste1Nr\">–</span> A-kasse X den 19. juli 2006 modtog Deres skriftlige ansøgning om optagelse i a-kassen, og</p>\r\n        <p class=\"Liste1\"><span class=\"Liste1Nr\">–</span> A-kasse X i brev af 20. juli 2006 gjorde Dem opmærksom på, at De som bioanalytiker ikke hørte under a-kasse X, men derimod under a-kasse Z.</p>\r\n      </p>\r\n      <p class=\"Tekst\">Ankenævnet har ved afgørelsen lagt vægt på, at der er dokumentation for at De den 20. juni 2006 havde telefonisk kontakt med a-kasse X.</p>\r\n      <p class=\"Tekst\">Ankenævnet har videre lagt vægt på, at De forud for Deres flytning til England var medlem af a-kasse X, og at a-kasse X på daværende tidspunkt var bekendt med, at De var bioanalytiker.</p>\r\n      <p class=\"Tekst\">Ankenævnet har endvidere lagt vægt på, at a-kasse X ved samtalen den 20. juni 2006 burde have henvist Dem til a-kasse Z, idet a-kasse X på daværende tidspunkt ikke længere var a-kasse for bioanalytikerer.</p>\r\n      <p class=\"Tekst\">Ankenævnet finder, at det har formodningen for sig, at De straks herefter ville have kontaktet a-kasse Z med henblik på skriftlig indmeldelse.</p>\r\n      <p class=\"Tekst\">Ankenævnet finder på denne baggrund, at De skal stilles som om, at De ville havde indsendt/faxet en skriftlig ansøgning om optagelse til a-kasse Z.</p>\r\n      <p class=\"Tekst\">R E G L E R</p>\r\n      <p class=\"Tekst\">Ankenævnet henviser til:</p>\r\n      <p>\r\n        <p class=\"Liste1\"><span class=\"Liste1Nr\">–</span> § 41, stk. 7 og stk. 8 i lov om arbejdsløshedsforsikring m.v., jf. lovbekendtgørelse nr. 874 af 11. september 2005,</p>\r\n        <p class=\"Liste1\"><span class=\"Liste1Nr\">–</span> § 7 i Arbejdsdirektoratets bekendtgørelse nr. 1469 af 21. december 2005 om optagelse</p>\r\n        <p class=\"Liste1\"><span class=\"Liste1Nr\">–</span> som lønmodtager m.fl., selvstændig erhvervsdrivende og nyuddannet i en a-kasse, og</p>\r\n        <p class=\"Liste1\"><span class=\"Liste1Nr\">–</span> § 3, stk. 1 i Arbejdsdirektoratets bekendtgørelse nr. 713 af 6. august 2001 om arbejdsløshedsforsikring ved arbejde m.v. indenfor EØS og det øvrige udland.</p>\r\n      </p>\r\n      <p class=\"Tekst\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet og a-kasse X´s brev af 14. juli 2006 til Dem, a-kasse X´s brev af 24. oktober 2007 til ankenævnet, kontorrapport af 23. oktober 2007 og kontorrapport af 20. november 2007.</p>\r\n      <p class=\"Tekst\">På ankenævnets vegne</p>\r\n      <p class=\"Tekst\">…………</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">………………….</p>\r\n      <p class=\"Tekst\">Regler</p>\r\n      <p class=\"Tekst\"><span class=\"Bold\">Lov om arbejdsløshedsforsikring m.v., jf. lovbekendtgørelse nr. 874 af 11. september 2005</span></p>\r\n      <p class=\"Tekst\"><span class=\"Bold\">§ 41.</span> Ret til optagelse som medlem har personer,</p>\r\n      <p>\r\n        <p class=\"Liste1\"><span class=\"Liste1Nr\">1)</span> som har bopæl og ophold her i riget bortset fra Færøerne og Grønland, jf. dog stk. 7, ……………..</p>\r\n      </p>\r\n      <p class=\"Tekst\"><span class=\"Italic\">Stk. 7.</span> Direktøren for Arbejdsdirektoratet kan, uanset bestemmelsen i stk. 1, nr. 1, efter forhandling med Beskæftigelsesrådet fastsætte regler om optagelse af personer, der har bopæl i udlandet, herunder på Færøerne og i Grønland.</p>\r\n      <p class=\"Tekst\"><span class=\"Italic\">Stk. 8.</span> Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.</p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 1469 af 21. december 2005 om optagelse som lønmodtager m.fl., selvstændig erhvervsdrivende og nyuddannet i en a-kasse</span></p>\r\n      <p class=\"Tekst\"><span class=\"Bold\">§ 7.</span> En person kan tidligst blive optaget fra det tidspunkt, hvor a-kassen har modtaget en skriftlig henvendelse om optagelse.</p>\r\n      <p class=\"Tekst\"><span class=\"Italic\">Stk. 2.</span> Optagelse kan dog ikke ske før</p>\r\n      <p>\r\n        <p class=\"Liste1\"><span class=\"Liste1Nr\">1)</span> beskæftigelsens første dag, jf. § 1, stk. 1 og 2,</p>\r\n        <p class=\"Liste1\"><span class=\"Liste1Nr\">2)</span> dagen for virksomhedens påbegyndelse, jf. § 1, stk. 3, eller</p>\r\n        <p class=\"Liste1\"><span class=\"Liste1Nr\">3)</span> den dag, uddannelsen er gennemført, jf. § 2, stk. 3.</p>\r\n      </p>\r\n      <p class=\"Tekst\"><span class=\"Italic\">Stk. 3.</span> En ansøger kan blive optaget på baggrund af lønarbejde, værnepligt, kommunalt hverv som borgmester, rådmand eller udvalgsformand eller medlemskab af Folketinget, regeringen eller Europaparlamentet, hvis a-kassen har modtaget en skriftlig ansøgning senest 2 uger efter, at arbejdet, værnepligten, hvervet eller medlemskabet er afsluttet<span class=\"Bold\">.</span></p>\r\n      <p class=\"Tekst\"><span class=\"Italic\">Stk. 4.</span> Direktoratet kan i særlige tilfælde, hvor a-kassen har modtaget den skriftlige ansøgning om optagelse med forsinkelse, tillade, at optagelsen får virkning fra det tidspunkt, hvor a-kassen under normale forhold ville have modtaget ansøgningen.</p>\r\n      <p class=\"Tekst\"><span class=\"Italic\">Stk. 5.</span> Direktoratet kan bestemme, at der i en a-kasses vedtægt bliver åbnet mulighed for, at optagelsen kan få virkning fra et tidspunkt, der ligger forud for ansøgningen om optagelse. Dette kan ske, hvis der for visse faggrupper er særlige vanskeligheder med at søge om optagelse i umiddelbar forbindelse med, at arbejdet bliver påbegyndt.</p>\r\n      <p class=\"Tekst\"><span class=\"Bold\">Arbejdsdirektoratets bekendtgørelse nr. 713 af 6. august 2001 om arbejdsløshedsforsikring ved arbejde m.v. indenfor EØS og det øvrige udland.</span></p>\r\n      <p class=\"Tekst\"><span class=\"Bold\">§ 3.</span> En person, som har været medlem af en dansk a-kasse inden for de sidste 5 år, og som herefter har haft lønarbejde og været arbejdsløshedsforsikret i et andet EØS-land, kan genoptages i en a-kasse og medregne forsikringsperioder fra det andet EØS-land til at opfylde kravet om medlemsperiode i § 53, stk. 1, i loven. Det er et krav, at personen</p>\r\n      <p>\r\n        <p class=\"Liste1\"><span class=\"Liste1Nr\">1)</span> har bopæl i Danmark, jf. § 41, stk. 1, nr. 1, i loven, og</p>\r\n        <p class=\"Liste1\"><span class=\"Liste1Nr\">2)</span> skriftligt søger om optagelse i en a-kasse inden 8 uger, fra personen ophørte med at være arbejdsløshedsforsikret i det andet EØS-land.</p>\r\n      </p>\r\n      <p class=\"Tekst\"><span class=\"Italic\">Stk. 2…………………….</span></p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/04/2008"
        },
        {
            "displayName": "Accession",
            "displayValue": "W20071051625"
        },
        {
            "displayName": "Entydig dokumentidentifikation",
            "displayValue": "BE002883"
        },
        {
            "displayName": "Dato for indlæggelse",
            "displayValue": "25/04/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10516"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "14/12/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5100186-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}