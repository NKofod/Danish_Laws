{
    "id": 52969,
    "title": "Vejledning om opgørelse af tilskudsnedsættelserne i 1986, jfr. bilag 1 til indenrigsministeriets bekendtgørelse....1986. (Ændringer i forhold til vejledningen af 31. januar 1986 er markeret med en streg i venstre margen) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 9328 af 21/03/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om opgørelse af  \r\n\r\n tilskudsnedsættelserne i 1986, jfr. bilag 1 til indenrigsministeriets  \r\n\r\n bekendtgørelse....1986. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Ændringer i forhold til vejledningen  \r\n\r\n af 31. januar 1986 er markeret </P>  \r\n\r\n<P CLASS=TITEL-KOMMENTAR ALIGN=CENTER>med en streg i venstre margen) </P>  \r\n\r\n<BR>  \r\n\r\n<P CLASS=PUNKT> <B>1.</B> Konteringsreglerne. </P>  \r\n\r\n<P>Indenrigsministeriet skal generelt henlede (amts)kommunernes opmærksomhed  \r\n\r\n på, at bestemmelserne i &#187;Budget- og regnsskabssystem for kommuner og  \r\n\r\n amtskommuner&#171; om bogføringsprincipper nøje overholdes, og herunder  \r\n\r\n specielt følgende: </P>  \r\n\r\n<P>- At periodisering af både driftsudgifter og anlægsudgifter sker efter  \r\n\r\n transaktionsprincippet, hvilket bl.a. indebærer, at varer og tjenesteydelser  \r\n\r\n skal udgiftsføres i det regnskabsår, hvori varen eller tjenesteydelsen  \r\n\r\n leveres. </P>  \r\n\r\n<P>- At udbetalte tilskud skal henføres til det regnskabsår, hvori  \r\n\r\n dipositionsretten overlades tilskudsmodtageren. (Det er således ikke  \r\n\r\n tilstrækkeligt, at pengene er indsat på en spærret konto og først kan  \r\n\r\n frigives efter nærmere aftale med (amts)kommunen). </P>  \r\n\r\n<P>- At registrering af udgifter og indtægter skal foretages brutto. </P>  \r\n\r\n<P>Endvidere henledes opmærksomheden på følgende: </P>  \r\n\r\n<P>- At der inden for rammerne af de gældende konteringsregler tilstræbes  \r\n\r\n kontinuitet, således at den samme procedure og praksis følges med hensyn til  \r\n\r\n regnskabsføring i de forskellige år. </P>  \r\n\r\n<P CLASS=PUNKT> <B>2.</B> Indledning. </P>  \r\n\r\n<P>Det fremgår af bestemmelserne i § 10 a og § 17 a i lov om kommunal  \r\n\r\n udligning og generelle tilskud til kommuner og amtskommuner, som affattet ved  \r\n\r\n (L227) ................. at tilskudsnedsættelsen foreløbigt beregnes på  \r\n\r\n grundlag af budgetterede anlægsudgifter i 1986. </P>  \r\n\r\n<P>Denne nedsættelse skal afregnes senest 1. maj 1986, jfr. nærmere nedenfor  \r\n\r\n ad pkt. 9 i afsnit 3 om den foreløbige beregning. </P>  \r\n\r\n<P>I 1987 revideres beregningen af tilskudsnedsættelsen på grundlag af  \r\n\r\n afholdte anlægsudgifter i regnskabet for 1986. </P>  \r\n\r\n<P>Beregningsgrundlaget for denne beregning - opgørelsens regnskabskolonne -  \r\n\r\n skal indsendes til indenrigsministeriet senest 20. august 1987. Forskellen  \r\n\r\n afregnes af statsskattedirektoratet i månederne oktober, november og december  \r\n\r\n 1987, jfr. ad pkt. 9 og 10 i afsnit 4 om den endelige beregning. </P>  \r\n\r\n<P CLASS=PUNKT> <B>3.</B> Den foreløbige beregning. </P>  \r\n\r\n<P>Ad pkt. 1: Her opføres budgetterede anlægsudgifter (dranst 3,  \r\n\r\n hvoedkontiene 0-6) på det årsbudget, som kommunalbestyrelsen har vedtaget i  \r\n\r\n september måned 1985. Udgifterne opføres således brutto uden fradrag af  \r\n\r\n indtægter. </P>  \r\n\r\n<P>Ad pkt. 2: I loven er hjemlet mulighed for, at den foreløbige beregning af  \r\n\r\n tilskudsnedsættelsen i 1986 kan ske på grundlag af et af kommunalbestyrelsen  \r\n\r\n revideret anlægsbudget, som indberettes til indenrigsministeriet senest 1.  \r\n\r\n maj 1986. I pkt. 2 anføres resultatet (+ = forhøjelse, - = nedsættelse) af en  \r\n\r\n sådan eventuel revision af investeringsoversigten til årsbudgettet for 1986.  \r\n\r\n</P>  \r\n\r\n<P>En revideret investeringsoversigt - godkendt af kommunalbestyrelsen - skal  \r\n\r\n medsendes til indenrigsministeriet som bilag til opgørelsen, hvis  \r\n\r\n anlægsbudgettet for 1986 revideres. </P>  \r\n\r\n<P>Ad pkt. 3: Summen af 1 og 2. </P>  \r\n\r\n<P>Ad pkt. 4: Det fremgår af loven, at anlægsudgifter vedrørende  \r\n\r\n jordforsyning, sanering, byfornyelse og miljøforanstaltninger samt  \r\n\r\n industrihuse med egnsudviklingsstøtte, ikke indgår i beregningsgrundlaget for  \r\n\r\n tilskudsnedsættelsen. Disse anlægsudgifter opgøres - bortset fra 0.12, der  \r\n\r\n kun omfatter anlægsudgifter til industrihuse med egnsudviklingsstøtte - som  \r\n\r\n samtlige anlægsudgifter på de under pkt. 4 angivne konti. Udgifter på andre  \r\n\r\n konti er omfattet af tilskudsnedsættelsen, også selv om de har et  \r\n\r\n miljømæssigt formål. </P>  \r\n\r\n<P>Ad pkt. 5: Efter lovens § 27 a bemyndiges energiministeren til at undtage  \r\n\r\n anlægsarbejder inden for vedvarende energi samt i ganske særlige tilfælde at  \r\n\r\n undtage anlægsarbejder inden for el- og varmeforsyningsområdet. Det fremgår  \r\n\r\n af lovforslagets bemærkninger, at der ved vurderingen af, om anlægsarbejder  \r\n\r\n inden for el- og varmeforsyning kan undtages, skal lægges vægt på, om en  \r\n\r\n hurtig gennemførelse af det pågældende projekt er af særlig samfundsøkonomisk  \r\n\r\n betydning. </P>  \r\n\r\n<P>Energiministeriet har i skrivelse af 20. december 1985 til samtlige  \r\n\r\n kommunalbestyrelser og amtsråd anmodet om, at eventuelle ansøgninger om  \r\n\r\n dispensation efter denne bestemmelse i loven fremsendes til energiministeriet  \r\n\r\n snarest muligt og senest den 27. januar 1986. </P>  \r\n\r\n<P>Under pkt. 5 opføres dispensationer godkendt af energiministeren  \r\n\r\n specificeret på funktion, hvor udgifterne er budgetlagt og bliver  \r\n\r\n regnskabsført. I den foreløbige opgørelse indgår kun projekter, hvis der  \r\n\r\n inden 1. maj 1986 er givet dispensation af energiministeren. </P>  \r\n\r\n<P>Ad pkt. 6: For at undgå dobbeltregning af anlægsudgifter (på hovedkontiene  \r\n\r\n 0-6), som (amts)kommunerne udfører for hinanden eller i fællesskab, kan  \r\n\r\n anlægsindtægter fra andre (amts)kommuner til bestemte anlægsarbejder i  \r\n\r\n (amts)kommunen fragå beregningsgrundlaget. </P>  \r\n\r\n<P>Under pkt. 6 (eller i et særligt bilag) specificeres sådanne indtægter på  \r\n\r\n funktion i budgettet/regnskabet for 1986 og projekter. Endvidere oplyses,  \r\n\r\n hvilke (amts)kommuner, der bidrager til projektet og med hvor meget. </P>  \r\n\r\n<P>Ad pkt. 9: Opgørelsen med reviderede budgetoplysninger vedrørende  \r\n\r\n bruttoanlægsudgifter for 1986 indsendes til indenrigsministeriet,  \r\n\r\n Christiansborg Slotsplads 1, 1218 København K., senest den 1. maj 1986.  \r\n\r\n Opgørelsen vedlægges en check på beløbet beregnet under pkt. 9.  \r\n\r\n Uoverensstemmelser mellem det indsendte beregningsgrundlag og det indsendte  \r\n\r\n beløb vil blive afregnet snarest muligt med (amts)kommunen. </P>  \r\n\r\n<P>Hvis (amts)kommunen ikke har bidrag til opgørelsens pkt. 2, 4 (0.12  \r\n\r\n anlægsudgifter til industrihuse), 5 og 6, vil en indberetning af opgørelsen  \r\n\r\n ikke være nødvendig, idet afregningen da kan ske efter den vejledende  \r\n\r\n beregning, som indenrigsministeriet udsendte med skrivelse af 3. februar  \r\n\r\n 1986. Også i dette tilfælde afregnes med check den 1. maj 1986. Den  \r\n\r\n vejledende beregning kan dog ikke anvendes som afregningsgrundlag, hvis  \r\n\r\n opgørelsen af bruttoanlægsudgifter er forkert, f.eks. ved, at anlægsindtægter  \r\n\r\n indgår som fradrag. </P>  \r\n\r\n<P>Den foreløbige tilskudsnedsættelse debiteres funktion 8.80 (art 8,  \r\n\r\n finansindtægter) i regnskabet for 1986. </P>  \r\n\r\n<P CLASS=PUNKT> <B>4.</B> Den endelige beregning. </P>  \r\n\r\n<P>Ad pkt. 5: I den endelige beregning fragår tillige eventuelle udgifter,  \r\n\r\n som har fået dispensation efter 1. maj 1986. </P>  \r\n\r\n<P>Ad pkt. 7: Ved den endelige beregning af tilskudsnedsættelsen omfatter  \r\n\r\n beregningsgrundlaget ifølge loven alene anlægsudgifter, for hvilke der ikke  \r\n\r\n inden 4. december 1985 er indgået bindende kontrakt. </P>  \r\n\r\n<P>Under pkt. 7 anføres derfor de anlægsudgifter i 1986, som er omfattet af  \r\n\r\n bindende kontrakter indgået før 4. december 1985. </P>  \r\n\r\n<P>Ved bindende kontrakter forstås aftaler om udførelse af et anlægsarbejde,  \r\n\r\n som en kommune gyldigt har indgået inden den 4. december 1985 med det firma  \r\n\r\n el.lign., som skal levere den pågældende vare eller udføre det pågældende  \r\n\r\n arbejde. </P>  \r\n\r\n<P>Eksempler på sådanne bindende kontrakter er indgåelse af en delentreprise  \r\n\r\n eller totalentreprise i forbindelse med opførelsen af en kommunal institution  \r\n\r\n samt slutseddel om køb af en ejendom i 1986. </P>  \r\n\r\n<P>Forpligtelser, som en (amts)kommune har påtaget sig over for modtagere af  \r\n\r\n tilskud eller ydelser, er derimod ikke en bindende kontrakt i lovens  \r\n\r\n forstand. </P>  \r\n\r\n<P>Eksempelvis er en (amts)kommunes forpligtelser til som entreprenør at  \r\n\r\n udføre et (vej)arbejde for staten ikke en bindende kontrakt i lovens  \r\n\r\n forstand. Imidlertid vil tilskudsnedsættelsen i såfanne tilfælde indgå i  \r\n\r\n beregningen af (amts)kommunens omkostninger ved udførelsen af arbejdet. </P>  \r\n\r\n<P>Tilsvarende er en aftale med en forening om ydelse af et anlægstilskud  \r\n\r\n ikke en bindende kontrakt i lovens forstand. Dog vil et sådant anlægstilskud  \r\n\r\n ikke indgå i beregningsgrundlaget, hvis tilskudsmodtageren har indgået  \r\n\r\n bindende kontrakt inden 4. december 1985 med en entreprenør el.lign. </P>  \r\n\r\n<P>Den entreprenør el.lign., kommunen har indgået aftale med, kan være en  \r\n\r\n anden offentlig myndighed. </P>  \r\n\r\n<P>Arbejder, der udføres af kommunens egne afdelinger, kan derimod ikke være  \r\n\r\n omfattet af en bindende kontrakt, idet en kommune ikke kan indgå aftale med  \r\n\r\n sig selv. </P>  \r\n\r\n<P>Investeringsudgifter er kun omfattet af undtagelsesreglen, hvis det i  \r\n\r\n kontrakten er klart specificeret eller tydeligt forudsat, at det pågældende  \r\n\r\n arbejde skal udføres i 1986. </P>  \r\n\r\n<P>Hvis der i forbindelse med et større anlægsarbejde er flere entrepriser,  \r\n\r\n hvoraf kun en del af kontraheret, gælder undtagelsesreglen alene de dele af  \r\n\r\n projektet, for hvilke der er indgået bindende kontrakt. </P>  \r\n\r\n<P>Eksempelvis vil køb af inventar til nybyggeri kun være omfattet af  \r\n\r\n undtagelsesreglen, vhis der inden 4. december 1985 er indgået bindende aftale  \r\n\r\n om levering, uanset at der eventuelt er indgået bindende aftale om selve  \r\n\r\n byggearbejdet. </P>  \r\n\r\n<P>Ad pkt. 9 og 10: Til brug for den endelige beregning af  \r\n\r\n tilskudsnedsættelsen fremsendes senest 20. august 1987 en opgørelse af  \r\n\r\n regnskab 1986 (kolonne 2). Denne opgørelse skal forinden fremsendelsen til  \r\n\r\n indenrigsministeriet attesteres af den kommunale revision. </P>  \r\n\r\n<P>Forskellen (1/12-dels afrundet) mellem foreløbig og endelig opgørelse af  \r\n\r\n tilskudsnedsættelsen vil blive afregnet i forbindelse med udbetaling af  \r\n\r\n tolvtedelsraterne i månederne oktober, november og december 1987. Forskellen  \r\n\r\n debiteres/krediteres funktion 8.80 (art 8, finansindtægter) i regnskabet for  \r\n\r\n 1987. </P>  \r\n\r\n<P CLASS=PUNKT> <B>5.</B> Hvem skal betale tilskudsnedsættelsen? </P>  \r\n\r\n<P>For den almindelige kommunale virksomhed, der helt eller overvejende  \r\n\r\n finansieres af kommunernes almindelige indtægter, betales  \r\n\r\n tilskudsnedsættelsen af kommunen. </P>  \r\n\r\n<P>Hvis der er tale om kommunal virksomhed, der efter gældende regler kan  \r\n\r\n finansieres ved takster eller på anden måde helt eller delvis skal betales af  \r\n\r\n brugerne, kan kommunalbestyrelsen efter de for det pågældende område  \r\n\r\n almindeligt gældende principper for takstberegning m.v. forhøje takster eller  \r\n\r\n andre betalinger svarende til tilskudsnedsættelsen. </P>  \r\n\r\n<P>Eksempler er investeringer i kommunale forsyningsanlæg m.v. </P>  \r\n\r\n<P>For forsyningsvirksomhederne kan indregningen i takster ske på den måde,  \r\n\r\n at udlægskontiene på status (9.31-9.35) opskrives med den  \r\n\r\n tilskudsnedsættelse, der beregnes af forsyningsvirksomhedernes  \r\n\r\n anlægsudgifter, med modpost på balancekonto 9.99. Herudover vil der ikke være  \r\n\r\n adgang til på interne artskonti at fordele tilskudsnedsættelsen på hovedkonto  \r\n\r\n 0-6; men fordelingen af tilskudsnedsættelsen på anlægsudgifter kan - om det  \r\n\r\n ønskes - til brug for indregningen i takster m.v. belyses i et særligt bilag  \r\n\r\n til regnskabet for 1986. </P>  \r\n\r\n<P>Det fremgår imidlertid af lovens forarbejder, at kommunalbestyrelsen i  \r\n\r\n disse tilfælde også vil kunne beslutte ikke at indregne tilskudsnedsættelsen  \r\n\r\n i takstberegningen. </P>  \r\n\r\n<P CLASS=PUNKT> <B>6.</B> Hvilke fælleskommunale virksomheder er omfattet af  \r\n\r\n tilskudsnedsættelsen? </P>  \r\n\r\n<P>Fælleskommunal virksomhed, som budgetteres/regnskabsføres på een eller  \r\n\r\n flere af de deltagende kommuners regnskab på hovedkonto 0-6, eller  \r\n\r\n anlægstilskud til fælleskommunal virksomhed der har selvstændigt  \r\n\r\n budget/regnskab er omfattet af tilskudsnedsættelsen. Sådanne anlægsudgifter  \r\n\r\n og -tilskud indgår dog kun med nettobeløbet i beregningsgrundlaget for  \r\n\r\n tilskudsnedsættelsen, jfr. afsnit 3, ad pkt. 6 om den foreløbige beregning.  \r\n\r\n</P>  \r\n\r\n<P>Kommunale interessentskaber m.v., der har selvstændigt budget/regnskab  \r\n\r\n uden for det autoriserede regnskabssystem for kommuner, vil således alene  \r\n\r\n være omfattet i det omfang interessentskaberne modtager anlægstilskud fra  \r\n\r\n (amts)kommunen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19860932860"
        },
        {
            "displayName": "Entydig dokumentidentifikation",
            "displayValue": "CM011816"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9328"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "21/03/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Indenrigsministeriet 1.ø.kt. j.nr. 14602-4/1985"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}