{
    "id": 128085,
    "title": "Skrivelse om stemmesedler nedlagt i forkert stemmekasse, om brevstemmesedler indlagt i forkerte konvolutter samt kontaktoplysninger til Indfødsretskontoret samt Indenrigs- og Socialministeriet\\nTil alle kommunalbestyrelser",
    "documentTypeId": "200",
    "isSagsforlobPeriodValid": true,
    "shortName": "SKR nr 91 af 02/11/2009",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om stemmesedler nedlagt i forkert stemmekasse, om brevstemmesedler indlagt i forkerte konvolutter samt kontaktoplysninger til Indfødsretskontoret samt Indenrigs- og Socialministeriet</p>\r\n      <p class=\"UnderTitel2\">Til alle kommunalbestyrelser</p>\r\n      <p class=\"Tekst\">Tirsdag den 17. november 2009 afholdes der som bekendt kommunal- og regionalvalg. Det forhold, at vælgerne skal afgive stemme til to særskilte valg samme dag indebærer en risiko for, at vælgerne under afstemningen bytter om på stemmesedlerne og nedlægger dem i forkerte stemmebokse eller ved brevstemmeafgivningen lægger brevstemmesedlerne ned i forkerte konvolutter m.v. Indenrigs- og Socialministeriet skal derfor anmode kommunalbestyrelsen om at sørge for, at valgstyrerne bliver underrettet om følgende:</p>\r\n      <p class=\"Tekstoverskrift\">1. Stemmesedler nedlagt i forkert stemmekasse</p>\r\n      <p class=\"Tekst\">Hvis det konstateres under stemmeoptællingen, at der i en stemmekasse beregnet til stemmesedler til kommunalbestyrelsesvalget er nedlagt stemmesedler til regionsrådsvalget, skal disse stemmesedler henlægges til og indgå i optællingen af stemmesedlerne til regionsrådsvalget.</p>\r\n      <p class=\"Tekst\">Tilsvarende gælder, at stemmesedler til kommunalbestyrelsesvalget, der måtte være nedlagt i en stemmekasse beregnet til stemmesedler til regionsrådsvalget, skal henlægges til og indgå i optællingen af stemmesedlerne til kommunalbestyrelsesvalget.</p>\r\n      <p class=\"Tekst\">I tilfælde, hvor fejlplacerede stemmesedler henlægges til stemmesedlerne til den afstemning, de vedrører, skal der indføres en bemærkning herom i afstemningsbogen for den afstemning, hvor stemmesedlerne henlægges til.</p>\r\n      <p class=\"Tekstoverskrift\">2. Brevstemmesedler indlagt i forkerte konvolutter</p>\r\n      <p class=\"Tekst\">Hvis det under stemmeoptællingen ved åbningen af konvolutterne med brevstemmesedler konstateres, at en blå konvolut beregnet til en brevstemmeseddel til kommunalbestyrelsesvalget indeholder en gul brevstemmeseddel til regionsrådsvalget, skal denne brevstemmeseddel henlægges til og indgå i optællingen af stemmesedlerne til regionsrådsvalget.</p>\r\n      <p class=\"Tekst\">I tilfælde, hvor en gul konvolut beregnet til en brevstemmeseddel til regionsrådsvalget indeholder en grå brevstemmeseddel til kommunalbestyrelsesvalget, gælder tilsvarende, at denne brevstemmeseddel skal henlægges til og indgå i optællingen af stemmesedlerne til kommunalbestyrelsesvalget.</p>\r\n      <p class=\"Tekst\">I tilfælde, hvor brevstemmesedler indlagt i forkerte konvolutter henlægges til stemmesedlerne til den afstemning, de vedrører, skal der indføres en bemærkning herom i afstemningsbogen for den afstemning, hvor brevstemmesedlerne henlægges til.</p>\r\n      <p class=\"Tekst\">Det bemærkes herved, at den omstændighed, at en brevstemmeseddel er indlagt i en forkert konvolut (f.eks. hvis en stemmeseddel til regionsrådsvalget er lagt i en blå konvolut for stemmesedler til kommunalbestyrelsesvalget), efter Indenrigs- og Socialministeriets opfattelse <span class=\"Underline\">ikke</span> i sig selv medfører, at brevstemmesedlen bliver ugyldig.</p>\r\n      <p class=\"Tekstoverskrift\">3. Telefonisk kontakt til Indfødsretskontoret i Ministeriet for Flygtninge, Indvandrere og Integration samt Indenrigs- og Socialministeriet</p>\r\n      <p class=\"Tekst\">Som nævnt i vejledningen om afholdelse af kommunal- og regionalvalg (afsnit 4.12) kan Indfødsretskontoret i Ministeriet for Flygtninge, Indvandrere og Integration kontaktes telefonisk på afstemningsdagen i hele det tidsrum, hvor der kan afgives stemme (kl. 9-20), for at afklare eventuelle tvivlsspørgsmål om en persons danske indfødsret. Indfødsretskontoret kan kontaktes på tlf.nr. <span class=\"Bold\">33 95 42 98.</span></p>\r\n      <p class=\"Tekst\">Indenrigs- og Socialministeriets valgmedarbejdere besvarer på<span class=\"Bold\"> valgdagen</span> spørgsmål om de kommunale og regionale valg på ministeriets hovednummer 33 92 93 00 i tidsrummet kl. 8.30 – 16.30. Undertegnede kan endvidere kontaktes indtil kl. 20 på tlf. 33 92 92 66. <span class=\"Bold\">Efter kl. 20</span> kan undertegnede træffes på mobilnr. 25 16 12 06.</p>\r\n      <p class=\"Tekst\">På <span class=\"Bold\">fintællingsdagen</span> kan ministeriets valgmedarbejdere træffes på ministeriets hovednummer 33 92 93 00 i tidsrummet kl. 8.30 – 16.30. Herefter kan undertegnede kontaktes på tlf. 33 92 92 66<span class=\"Bold\"> indtil kl. 20</span>.</p>\r\n      <p class=\"Tekst\">Med venlig hilsen</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Indenrigs- og Socialministeriet, den 2. november 2009</P><P CLASS=SIGN1 ALIGN=\"CENTER\">Nicoline Nyholm Miller</P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/11/2009"
        },
        {
            "displayName": "Accession",
            "displayValue": "C20090009154"
        },
        {
            "displayName": "Entydig dokumentidentifikation",
            "displayValue": "BM000226"
        },
        {
            "displayName": "Dato for førstegangsindlæggelse",
            "displayValue": "05/11/2009"
        },
        {
            "displayName": "Dato for indlæggelse",
            "displayValue": "05/11/2009"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "91"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "02/11/2009"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Indenrigs- og Socialmin., j.nr. 2009-7911"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}