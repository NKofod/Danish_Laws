{
    "id": 39694,
    "title": "Videregivelse, Det fælleskommunale Økonomisystem, samtykke, fuldmagt, registerindsigt (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11031 af 06/04/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at man fandt det overordentligt beklageligt, at en kommune  \r\n\r\n telefonisk havde videregivet oplysninger om en klagers skatte- og  \r\n\r\n dagplejerestance til en bank uden at sikre sig dokumentation for, at der  \r\n\r\n forelå samtykke eller fuldmagt fra klageren. Taget til efterretning, at  \r\n\r\n kommunen har ændret praksis. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Videregivelse, Det fælleskommunale  \r\n\r\n Økonomisystem, samtykke, fuldmagt, registerindsigt (* 1) </H1>  \r\n\r\n<P></P>  \r\n\r\n<P>En person klagede til Registertilsynet over, at en kommune telefonisk  \r\n\r\n havde videregivet oplysninger om klagerens skatte- og dagplejerestance til en  \r\n\r\n bank uden klagerens samtykke eller fuldmagt. </P>  \r\n\r\n<P>Det fremgik af sagen, at oplysningerne var videregivet efter anmodning fra  \r\n\r\n banken på baggrund af, at klageren havde anmodet banken om lån til betaling  \r\n\r\n af skatte- og dagplejerestance. Videregivelse af sådanne oplysninger har  \r\n\r\n været almindelig praksis hos kommunen, hvor man har antaget, at den  \r\n\r\n pågældende medarbejder i pengeinstituttet optrådte som fuldmægtig for den  \r\n\r\n person, om hvem oplysningerne ønskedes. </P>  \r\n\r\n<P>Det var oplyst, at klageren var registreret hos kommunen i Det  \r\n\r\n fælleskommunale Økonomisystem, debitordelen, med oplysning om skatte- og  \r\n\r\n dagplejerestance. </P>  \r\n\r\n<P>Formålet med registeret er ifølge forskrifternes § 2, at lette kommunens  \r\n\r\n opgaver vedrørende budgettering, regnskabsføring og budgetkontrol, påligning,  \r\n\r\n opkrævning og betaling af ydelser, herunder registrering af ydelser efter  \r\n\r\n bistandsloven, samt betalingskontrol. </P>  \r\n\r\n<P>I den anledning udtalte Registertilsynet, at forskrifterne for Det  \r\n\r\n fælleskommunale Økonomisystem udtømmende regulerer, i hvilket omfang der kan  \r\n\r\n videregives oplysninger fra registeret. </P>  \r\n\r\n<P>Registertilsynet fandt herefter, at videregivelse af oplysninger i det  \r\n\r\n foreliggende tilfælde må forudsætte, at der foreligger et skriftligt  \r\n\r\n samtykke, der indeholder oplysning om, hvilke typer oplysninger der må  \r\n\r\n videregives, hvem oplysningerne må videregives til, og hvorledes  \r\n\r\n oplysningerne må anvendes af den angivne modtager. </P>  \r\n\r\n<P>Ifølge forskrifterne for registeret har registrerede personer krav på at  \r\n\r\n blive gjort bekendt med, hvilke oplysninger der er registreret om vedkommende  \r\n\r\n efter nærmere angivne regler. Det fremgår af Registertilsynets vejledning af  \r\n\r\n 23. juli 1980 om registerindsigt (egen-acces) i henhold til kapitel 4 i lov  \r\n\r\n om offentlige myndigheders registre, at der ikke vil være noget til hinder  \r\n\r\n for, at en anden person end den registrerede på dennes vegne anmoder om  \r\n\r\n registerindsigt. I sådanne tilfælde skal den registeransvarlige myndighed  \r\n\r\n sikre sig, at den pågældende er berettiget til at handle på den registreredes  \r\n\r\n vegne. Dette indebærer, at der skal foreligge dokumentation for en eventuel  \r\n\r\n fuldmagt fra den registrerede eller for de forhold, f.eks. værgeforhold  \r\n\r\n (værgebeskikkelse), der giver den pågældende adgang til at handle på den  \r\n\r\n registreredes vegne. </P>  \r\n\r\n<P>Det var på denne baggrund Registertilsynets opfattelse, at en begæring om  \r\n\r\n registerindsigt fra en anden end den registrerede kun bør imødekommes,  \r\n\r\n såfremt der foreligger skriftlig dokumentation for, at den pågældende er  \r\n\r\n berettiget til at handle på den registreredes vegne. </P>  \r\n\r\n<P>Registertilsynet udtalte på den baggrund, at man fandt det overordentligt  \r\n\r\n beklageligt, at kommunen telefonisk havde videregivet oplysninger om  \r\n\r\n klagerens skatte- og dagplejerestance til banken uden at sikre sig  \r\n\r\n dokumentation for, at der forelå samtykke eller fuldmagt fra klageren til  \r\n\r\n videregivelsen af de pågældende oplysninger. Registertilsynet tog imidlertid  \r\n\r\n til efterretning, at kommunen har ændret praksis, således at der fremover i  \r\n\r\n tilfælde som det foreliggende udelukkende vil blive videregivet oplysninger i  \r\n\r\n overensstemmelse med reglen om samtykke i forskrifterne for Det  \r\n\r\n fælleskommunale Økonomisystem. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets årsberetning 1989 s. 44 </P>  \r\n\r\n<P>(* 2) Oprindeligt lovbekendtgørelse nr. 621 af 2. oktober 1987. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891103125"
        },
        {
            "displayName": "Entydig dokumentidentifikation",
            "displayValue": "CA007629"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11031"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "06/04/1989"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1989-511-001"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}