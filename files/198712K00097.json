{
    "id": 113235,
    "title": "1987 LSF 97   FORSLAG TIL LOV OM ÆNDRING AF LIGNINGSLOVEN (KULTURSTØTTER) ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 97",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 97 </P>  \r\n\r\n<P></P>  \r\n\r\n<P>Forslag til Lov om ændring af ligningsloven (Kulturstøtter) </P>  \r\n\r\n<P></P>  \r\n\r\n<P>Fremsat af skatteministeren (Fogh Rasmussen) </P>  \r\n\r\n<P></P>  \r\n\r\n<P>den 18. november 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om påligningen af indkomst- og formueskat til staten </P>  \r\n\r\n<P>(ligningsloven), jf. lovbekendtgørelse nr. 659 af 22. september </P>  \r\n\r\n<P>1986, som senest ændret ved lov nr. ................., foretages </P>  \r\n\r\n<P>følgende ændring: </P>  \r\n\r\n<P>Efter § 8 H indsættes: </P>  \r\n\r\n<P>&#187;§ 8 I. Ved opgørelsen af den skattepligtige indkomst kan selskaber  \r\n\r\n</P>  \r\n\r\n<P>m.v., som er skattepligtige efter selskabsskattelovens § 1, stk. </P>  \r\n\r\n<P>1, nr. 1-3 og 5-6, og stk. 2, 1. pkt., samt § 2, stk. 1, litra a, </P>  \r\n\r\n<P>fradrage kontante gaver, som selskabet har ydet til almennyttige </P>  \r\n\r\n<P>foreninger, stiftelser, institutioner m.v., der anvender midlerne </P>  \r\n\r\n<P>til fordel for kunst og kultur. Foreningerne, stiftelserne og </P>  \r\n\r\n<P>institutionerne skal være hjemmehørende her i landet. </P>  \r\n\r\n<P>Stk. 2. Fradrag efter stk. 1 er betinget af, at foreningen, </P>  \r\n\r\n<P>stiftelsen, institutionen m.v. er godkendt af nævnet efter § 1 i </P>  \r\n\r\n<P>lov om nævn vedrørende visse kulturelle foreninger, stiftelser, </P>  \r\n\r\n<P>institutioner m.v. Godkendelsen gives for et kalenderår og </P>  \r\n\r\n<P>berettiger foreningen, stiftelsen, institutionen m.v. til at </P>  \r\n\r\n<P>modtage gaver med den virkning, at gavebeløbet kan fradrages ved </P>  \r\n\r\n<P>opgørelsen af den skattepligtige indkomst. </P>  \r\n\r\n<P>Stk. 3. Fradraget kan ikke overstige 3 pct. af den skattepligtige </P>  \r\n\r\n<P>indkomst opgjort før fradraget. </P>  \r\n\r\n<P>Stk. 4. Overstiger gaven det beløb, der efter stk. 3 kan fradrages i </P>  \r\n\r\n<P>et indkomstår, kan det overskydende beløb fremføres til fradrag </P>  \r\n\r\n<P>ved opgørelsen af den skattepligtige indkomst i de fem følgende </P>  \r\n\r\n<P>indkomstår. Fradraget kan for de efterfølgende indkomstår ikke </P>  \r\n\r\n<P>overstige den i stk. 3 fastsatte grænse. Fradraget kan kun </P>  \r\n\r\n<P>fremføres til efterfølgende indkomstår i det omfang, det ikke kan </P>  \r\n\r\n<P>anvendes i et tidligere indkomstår.&#171;. </P>  \r\n\r\n<P>§ 2 </P>  \r\n\r\n<P>Stk. 1. Loven træder i kraft dagen efter bekendtgørelsen i </P>  \r\n\r\n<P>Lovtidende. </P>  \r\n\r\n<P>Stk. 2. Loven har virkning fra og med indkomståret 1988. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>Forslaget går ud på, at gaver, som ydes af selskaber for at støtte </P>  \r\n\r\n<P>kunst og kultur, indenfor visse grænser kan fratrækkes ved </P>  \r\n\r\n<P>opgørelsen af den skattepligtige indkomst. Samtidig hermed har </P>  \r\n\r\n<P>kultur- og kommunikationsministeren fremsat et forslag om </P>  \r\n\r\n<P>nedsættelse af et uafhængigt nævn, der skal godkende foreninger, </P>  \r\n\r\n<P>stiftelser, institutioner m.v., der støtter kunst og kultur, med </P>  \r\n\r\n<P>den virkning, at gaver til disse er fradragsberettigede for </P>  \r\n\r\n<P>giveren. </P>  \r\n\r\n<P>Inden for de senere år har der fra erhvervslivets side vist sig en </P>  \r\n\r\n<P>stigende interesse for at bidrage til finansieringen af </P>  \r\n\r\n<P>kulturaktiviteter - en interesse, som er blevet fuldt op af brede </P>  \r\n\r\n<P>kredse indenfor kulturlivet. </P>  \r\n\r\n<P>På det skattemæssige område gælder der allerede i et vist omfang </P>  \r\n\r\n<P>regler om fradrag for udgifter, som afholdes til støtte af </P>  \r\n\r\n<P>kulturaktiviteter. </P>  \r\n\r\n<P>De gældende regler om virksomheders fradragsret for afholdte </P>  \r\n\r\n<P>udgifter findes i første række i statsskattelovens § 6. For at </P>  \r\n\r\n<P>opnå fradrag efter denne bestemmelse skal udgiften være afholdt i </P>  \r\n\r\n<P>årets løb for at erhverve, sikre og vedligeholde indkomsten. Der </P>  \r\n\r\n<P>er altså tale om driftsomkostninger. </P>  \r\n\r\n<P>For at undgå afgrænsningsvanskeligheder med hensyn til om </P>  \r\n\r\n<P>reklameudgifter er driftsomkostninger eller ej, indførtes i 1957 </P>  \r\n\r\n<P>bestemmelsen i ligningslovens § 8. Efter denne bestemmelse kan </P>  \r\n\r\n<P>udgifter til reklame fradrages i det år, de er afholdt. De </P>  \r\n\r\n<P>betragtes således som driftsomkostninger. </P>  \r\n\r\n<P>Udviklingen på reklameområdet har medført, at også sponsorbidrag er </P>  \r\n\r\n<P>fradragsberettigede som reklameudgifter, når sponsorerne opnår en </P>  \r\n\r\n<P>ret til reklame, der svarer til bidragets størrelse, og når </P>  \r\n\r\n<P>sponsorens identitet (navn eller firmamærke (logo)) direkte </P>  \r\n\r\n<P>fremgår af skiltning eller lignende. Reglerne om sponsering er </P>  \r\n\r\n<P>mest benyttet i forbindelse med bidrag, der ydes til </P>  \r\n\r\n<P>sportsklubber, men de samme regler gælder for bidrag til andre </P>  \r\n\r\n<P>aktiviteter end sportsaktiviteter, f.eks. til kulturelle </P>  \r\n\r\n<P>aktiviteter. </P>  \r\n\r\n<P>Det er imidlertid ikke altid, at sponsorer får en sådan direkte </P>  \r\n\r\n<P>reklame, at reklameværdien svarer til sponsorbidragets størrelse. </P>  \r\n\r\n<P>På det grundlag foreslås det, at selskaber m.v. skal kunne yde gaver </P>  \r\n\r\n<P>til almennyttige foreninger, stiftelser, institutioner, der </P>  \r\n\r\n<P>anvender deres midler til fordel for kunst og kultur, uden at det </P>  \r\n\r\n<P>skal vurderes, om selskabet får en reklameværdi, der svarer til </P>  \r\n\r\n<P>bidragets størrelse. </P>  \r\n\r\n<P>Det kan være svært for ligningsmyndighederne og virksomhederne at </P>  \r\n\r\n<P>afgøre, hvornår der er tale om kulturelle aktiviteter og hvornår </P>  \r\n\r\n<P>ikke. </P>  \r\n\r\n<P>Ordningen skal derfor gennemføres på den måde, at kultur- og </P>  \r\n\r\n<P>kommunikationsministeren nedsætter et uafhængigt nævn, der skal </P>  \r\n\r\n<P>kunne godkende foreninger, stiftelser, institutioner m.v. </P>  \r\n\r\n<P>Godkendelse har alene den virkning, at gaver, som gives til disse </P>  \r\n\r\n<P>foreninger, kan fradrages ved opgørelsen af giverens </P>  \r\n\r\n<P>skattepligtige indkomst. Reglerne om nedsættelsen af det </P>  \r\n\r\n<P>uafhængige nævn fremgår af det lovforslag, som kultur- og </P>  \r\n\r\n<P>kommunikationsministeren har fremsat samtidig med dette </P>  \r\n\r\n<P>lovforslag. </P>  \r\n\r\n<P>Fonde og foreninger, der er omfattet af fondsbeskatningen, har </P>  \r\n\r\n<P>fradragsret for uddelinger til almenvelgørende eller almennyttige </P>  \r\n\r\n<P>formål. Under disse formål falder kunstneriske og andre </P>  \r\n\r\n<P>kulturelle formål. Disse fonde og foreninger har således allerede </P>  \r\n\r\n<P>efter de gældende regler fradragsret for sådanne uddelinger, og </P>  \r\n\r\n<P>er derfor ikke omfattet af dette lovforslag. </P>  \r\n\r\n<P>Under hensyn til skattereformaftalen på personskatteområdet, der </P>  \r\n\r\n<P>bl.a. medførte en omfattende fradragssanering, er det fundet </P>  \r\n\r\n<P>rimeligt, at forslaget kun skal gælde for selskaber samt </P>  \r\n\r\n<P>foreninger m.v., der driver erhvervsmæssig virksomhed. Forslaget </P>  \r\n\r\n<P>gælder endvidere kun pengegaver, da adgang til at yde andre </P>  \r\n\r\n<P>former for gaver kan medføre store værdiansættelsesproblemer. </P>  \r\n\r\n<P>Provenumæssige virkninger </P>  \r\n\r\n<P>Det er vanskeligt at skønne over de provenumæssige virkninger af </P>  \r\n\r\n<P>forslaget, idet erfaringsmaterialet indenfor området er </P>  \r\n\r\n<P>mangelfuldt. </P>  \r\n\r\n<P>Virksomhedernes årlige samlede skattepligtige indkomst svinger meget </P>  \r\n\r\n<P>år for år, bl.a. på grund af kursudsvingene på </P>  \r\n\r\n<P>pengeinstitutternes værdipapirer. Sponsorbidragenes størrelse - </P>  \r\n\r\n<P>og dermed det mulige samlede provenutab - kan derfor svinge </P>  \r\n\r\n<P>betragteligt år for år, såfremt selskaberne udnytter deres </P>  \r\n\r\n<P>mulighed for at yde sponsorbidrag fuldt ud. </P>  \r\n\r\n<P>Der er som nævnt ingen sikre holdepunkter for et skøn, men </P>  \r\n\r\n<P>umiddelbart forekommer det mest sandsynligt, at provenutabet vil </P>  \r\n\r\n<P>være i størrelsesordenen 20-30 mill. kr. </P>  \r\n\r\n<P>En del virksomheder vil formentlig i et vist omfang benytte midler, </P>  \r\n\r\n<P>der i forvejen er budgetteret til fuldt fradragsberettigede </P>  \r\n\r\n<P>reklameformål, til gaver efter den foreslåede bestemmelse. </P>  \r\n\r\n<P>Provenutabet vil således blive mindsket i det omfang, de øvrige </P>  \r\n\r\n<P>fradragsmuligheder benyttes mindre. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Efter forslaget kan selskaber, som er skattepligtige efter </P>  \r\n\r\n<P>selskabsskattelovens § 1, stk. 1, nr. 1-3 og 5-6, og stk. 2, 1. </P>  \r\n\r\n<P>pkt., samt § 2, stk. 1, litra a, fradrage visse gaver ved </P>  \r\n\r\n<P>opgørelsen af den skattepligtige indkomst. Også fonde og </P>  \r\n\r\n<P>foreninger, der driver erhvervsmæssig virksomhed, men som ikke er </P>  \r\n\r\n<P>omfattet af fondsbeskatningsloven, kan fradrage sådanne gaver. </P>  \r\n\r\n<P>Gaverne, som kan fradrages, er gaver, som selskabet m.v. har ydet </P>  \r\n\r\n<P>til almennyttige foreninger, stiftelser, institutioner m.v., der </P>  \r\n\r\n<P>anvender deres midler, herunder de modtagne ydelser, til fordel </P>  \r\n\r\n<P>for kunst og kultur. </P>  \r\n\r\n<P>Af praktiske årsager er det foreslået, at de foreninger, stiftelser, </P>  \r\n\r\n<P>institutioner m.v., der skal kunne modtage gaver med den </P>  \r\n\r\n<P>virkning, at de er fradragsberettigede for yderen, på forhånd </P>  \r\n\r\n<P>skal være godkendte. Ligningsmyndighederne kan således uden </P>  \r\n\r\n<P>videre lægge til grund, at gaver til disse foreninger m.v. er </P>  \r\n\r\n<P>fradragsberettigede for giveren. </P>  \r\n\r\n<P>En sådan godkendelsesordning kendes allerede fra ligningslovens §§ 8 </P>  \r\n\r\n<P>A og 12. I disse tilfælde er det Ligningsrådet henholdsvis </P>  \r\n\r\n<P>Statsskattedirektoratet, der godkender de pågældende </P>  \r\n\r\n<P>institutioner. Det ville imidlertid være særdeles vanskeligt for </P>  \r\n\r\n<P>skattemyndighederne at afgøre hvilke foreninger m.v., der yder en </P>  \r\n\r\n<P>sådan støtte til kunst og kultur, at gaver til dem skal være </P>  \r\n\r\n<P>fradragsberettigede. Det er derfor foreslået, at kompentencen til </P>  \r\n\r\n<P>at godkende foreningerne skal ligge under den myndighed, hvis </P>  \r\n\r\n<P>arbejdsområde netop er kunst og kultur. </P>  \r\n\r\n<P>Efter det af kultur- og kommunikationsministeren fremsatte </P>  \r\n\r\n<P>lovforslag skal denne derfor nedsætte et uafhængigt nævn, der </P>  \r\n\r\n<P>skal godkende foreningerne, stiftelserne, institutionerne m.v. Om </P>  \r\n\r\n<P>nævnets opgaver henvises der til kultur- og </P>  \r\n\r\n<P>kommunikationsministerens forslag. </P>  \r\n\r\n<P>Godkendelsen medfører alene, at foreningerne, stiftelserne, </P>  \r\n\r\n<P>institutionerne m.v. kan modtage gaver med den virkning, at de er </P>  \r\n\r\n<P>fradragsberettigede for giveren. </P>  \r\n\r\n<P>Foreninger, stiftelser og institutioner m.v. kan kun godkendes, hvis </P>  \r\n\r\n<P>de er </P>  \r\n\r\n<P>1) hjemmehørende her i landet, </P>  \r\n\r\n<P>2) almennyttige og </P>  \r\n\r\n<P>3) anvender deres midler til støtte af kunst og kultur. </P>  \r\n\r\n<P>Alle tre betingelser skal være opfyldt. </P>  \r\n\r\n<P>Udtrykket hjemmehørende her i landet svarer til betegnelsen i </P>  \r\n\r\n<P>selskabsskattelovens § 1. Ifølge praksis er det derfor afgørende, </P>  \r\n\r\n<P>at både bestyrelsen - i hvert fald flertallet af bestyrelsen - og </P>  \r\n\r\n<P>hovedkontoret befinder sig her i landet. </P>  \r\n\r\n<P>En institution betragtes som almennyttig, når dens virke i samfundet </P>  \r\n\r\n<P>kan karakteriseres som nyttigt ud fra den opfattelse, der er </P>  \r\n\r\n<P>almindeligt fremherskende i befolkningen. Endvidere skal </P>  \r\n\r\n<P>institutionens formål komme en vis større kreds til gode. </P>  \r\n\r\n<P>Begrebet almennyttigt skal således forstås på samme måde, som det </P>  \r\n\r\n<P>forstås i ligningslovens § 8 A om fradragsret for gaver til </P>  \r\n\r\n<P>almenvelgørende eller på anden måde almennyttige institutioner. </P>  \r\n\r\n<P>Begreberne kunst og kultur skal ikke defineres her. Formålet med </P>  \r\n\r\n<P>nedsættelsen af et nævn er netop, at dette nævn skal fastlægge </P>  \r\n\r\n<P>arten og omfanget af den støtte til kunst og kultur, som </P>  \r\n\r\n<P>foreningerne m.v. skal yde for at blive godkendte. Det skal ske </P>  \r\n\r\n<P>efter de retningslinier, som kultur- og kommunikationsministeren </P>  \r\n\r\n<P>fastlægger for nævnets virke. </P>  \r\n\r\n<P>Det foreslås, at fradraget for gaver årligt ikke skal kunne </P>  \r\n\r\n<P>overstige 3 pct. af virksomhedens skattepligtige indkomst opgjort </P>  \r\n\r\n<P>før fradrag af gaven. Den foreslåede begrænsning på 3 pct. må </P>  \r\n\r\n<P>formentlig anses for at være tilstrækkelig til at opfylde det </P>  \r\n\r\n<P>praktiske behov her i landet. </P>  \r\n\r\n<P>Det foreslå dog, at fradragsretten for gaver i nogle tilfælde kan </P>  \r\n\r\n<P>overstige den nævnte begrænsning på 3 pct., idet der åbnes </P>  \r\n\r\n<P>mulighed for, at beløb udover de 3 pct. i et enkelt indkomstår </P>  \r\n\r\n<P>kan fremføres til fradrag i de følgende indkomstår efter lignende </P>  \r\n\r\n<P>regler som i ligningslovens § 15. Overskydende beløb kan dog kun </P>  \r\n\r\n<P>fremføres til fradrag i efterfølgende indkomstår, i det omfang de </P>  \r\n\r\n<P>ikke kan fradrages i tidligere indkomstår. </P>  \r\n\r\n<P>Der er ved den foreslåede fradragsret tale om et nyt fradrag for </P>  \r\n\r\n<P>gaver, der ydes af selskaber til de nævnte forening, stiftelser, </P>  \r\n\r\n<P>institutioner m.v. De foreslåede regler skal derfor ses som et </P>  \r\n\r\n<P>supplement til de allerede gældende regler om fradragsret for </P>  \r\n\r\n<P>sponsorbidrag, når der er tale om, at bidragyderen modtager en </P>  \r\n\r\n<P>reklameydelse fra bidragsmodtageren. De foreslåede regler må også </P>  \r\n\r\n<P>ses som supplement til de gældende regler i ligningslovens § 8 A </P>  \r\n\r\n<P>om enkeltstående gaver. </P>  \r\n\r\n<P>De foreslåede regler ændrer således ikke skattepligtige selskabers </P>  \r\n\r\n<P>adgang til at gøre brug af de allerese eksisterende skatteregler. </P>  \r\n\r\n<P>Til § 2 </P>  \r\n\r\n<P>Bestemmelsen indeholder ikrafttrædelsesreglerne. </P>  \r\n\r\n<P>Loven skal have virkning fra og med indkomståret 1988. </P>  \r\n\r\n<P>Foreninger, stiftelser, institutioner m.v. kan dog først opnå </P>  \r\n\r\n<P>godkendelse efter bestemmelserne i det af kultur- og </P>  \r\n\r\n<P>kommunikationsministeren fremsatte lovforslag med virkning fra </P>  \r\n\r\n<P>den 1. januar 1988. Gaver ydet før dette tidspunkt kan således </P>  \r\n\r\n<P>ikke fradrages ved opgørelse af gaveyderens skattepligtige </P>  \r\n\r\n<P>indkomst, selv om denne anvender forskudt indkomstår og har ydet </P>  \r\n\r\n<P>gaven i indkomståret 1988. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00097"
        },
        {
            "displayName": "Entydig dokumentidentifikation",
            "displayValue": "CL004743"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "97"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}