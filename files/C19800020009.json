{
    "id": 49115,
    "title": "Cirkulære om administration af kapitel 3 i lov om varmeforsyning ",
    "documentTypeId": "140",
    "isSagsforlobPeriodValid": false,
    "shortName": "CIR nr 200 af 24/11/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om administration af kapitel 3 i lov  \r\n\r\n om varmeforsyning </H1>  \r\n\r\n<P></P>  \r\n\r\n<BR>  \r\n\r\n<P>Indhold: </P>  \r\n\r\n<PRE>  \r\n\r\n 1. Indledning    2  \r\n\r\n 2. Generelt om procedure for udarbejdelse af delplaner    2  \r\n\r\n 3. Myndigheder    3  \r\n\r\n 4. Samarbejdsformer m. v.    3  \r\n\r\n 5. Grundlaget for udarbejdelse af delplaner    3  \r\n\r\n   a. Kortlægning    3  \r\n\r\n   b. Oplæg til delplaner    3  \r\n\r\n   c. Amtsrådets vurdering af delplanoplæg    4  \r\n\r\n   d. Varmeplandirektiver    4  \r\n\r\n 6. Kommunalbestyrelsens udarbejdelse af delplaner    5  \r\n\r\n   a. Delplaners grundlag og indhold    5  \r\n\r\n   b. Amtsrådets vurdering af delplanforslag    5  \r\n\r\n   c. Energiministerens godkendelse af delplaner    5  \r\n\r\n 7. Amtsrådets udarbejdelse af delplaner    5  \r\n\r\n 8. Regionale varmeforsyningsoversigter    5  \r\n\r\n 9. Offentliggørelse af delplanforslag    6  \r\n\r\n Bilag om regionale varmeforsyningsoversigter    7  \r\n\r\n</PRE>  \r\n\r\n<P>Cirkulære om administration af kapitel 3 i lov om varmeforsyning </P>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Dette cirkulære knytter sig til energiministeriets bekendtgørelse nr. 506  \r\n\r\n af 24. november 1980 om administration af kapitel 3 i lov nr. 258 af 8. juni  \r\n\r\n 1979 om varmeforsyning. </P>  \r\n\r\n<P>Lov om varmeforsyning indeholder regler om gennemførelse af en  \r\n\r\n sektorplanlægning for opvarmningsområdet (varmeforsyningsplanlægning).  \r\n\r\n Planlægningen skal forestås af kommunalbestyrelserne og amtsrådene samt  \r\n\r\n energiministeren. Selskaber, der leverer ledningsbunden energi, medvirker i  \r\n\r\n planlægningen. </P>  \r\n\r\n<P>Da tilvejebrinelsen af et plangrundlag for gennemførelse af de første  \r\n\r\n faser af naturgasprojektet samt visse kraftvarmeprojekter er hastende, kan  \r\n\r\n energiministeren ifølge lovens kapitel 3 pålægge kommunalbestyrelser og  \r\n\r\n amtsråd at udarbejde delplaner. Disse delplaner skal udgøre plangrundlaget  \r\n\r\n for hastende varmeforsyningsprojekter, indtil der foreligger godkendte  \r\n\r\n regionale varmeforsyningsplaner og endeligt vedtagne kommunale  \r\n\r\n varmeforsyningsplaner i medfør af varmeforsyningslovens kapitel 2. </P>  \r\n\r\n<P>Loven forudsætter, at de nærmere procedureregler for delplaners  \r\n\r\n udarbejdelse fastlægges af energiministeren efter forhandling med de  \r\n\r\n kommunale organisationer samt organisationer for selskaber, der leverer  \r\n\r\n ledningsbunden energi. </P>  \r\n\r\n<P>Disse regler foreligger nu i den nævnte bekendtgørelse om administration  \r\n\r\n af kapitel 3 i lov om varmeforsyning. </P>  \r\n\r\n<P>Dette cirkulære uddyber de enkelte bestemmelser i bekendtgørelsen. </P>  \r\n\r\n<P CLASS=PUNKT> <B>2.</B> Generelt om proceduren for udarbejdelse af  \r\n\r\n delplaner </P>  \r\n\r\n<P>Kapitel 2 i lov om varmeforsyning fastlægger, hvorledes den generelle  \r\n\r\n varmeforsyningsplanlægning skal gennemføres. </P>  \r\n\r\n<P>På baggrund af kommunalbestyrelsernes kortlægning af  \r\n\r\n varmeforsyningsforholdene i kommunen samt oplæg om tilrettelæggelse af  \r\n\r\n varmeforsyningen udarbejder amtsrådet efter forhandling med  \r\n\r\n kommunalbestyrelserne og selskaber, der leverer ledningsbunden energi, en  \r\n\r\n regional varmeforsyningsplan. Denne plan skal godkendes af energiministeren.  \r\n\r\n Inden for rammerne af den godkendte regionale varmeforsyningsplan udarbejder  \r\n\r\n kommunalbestyrelserne en kommunal varmeforsyningsplan, der omfatter hele  \r\n\r\n kommunens område. </P>  \r\n\r\n<P>Delplaner indeholder principielt de samme hovedelementer som kommunale og  \r\n\r\n regionale varmeforsyningsplaner. Delplanerne adskiller sig fra disse planer  \r\n\r\n ved kun at omfatte de områder i en region eller en kommune, som er af  \r\n\r\n betydning for de forsyningsformer, hvor udarbejdelse og gennemførelse af  \r\n\r\n projekter er hastende. De områder og forsyningsformer, som udelades af  \r\n\r\n delplanlægningen, vil blive inddraget i forbindelse med den generelle  \r\n\r\n regionale og kommunale varmeforsyningsplanlægning. </P>  \r\n\r\n<P>Derudover adskiller proceduren for udarbejdelse af delplaner sig fra  \r\n\r\n proceduren for den generelle varmeforsyningsplanlægning, ved at flere faser i  \r\n\r\n delplantilvejebringelsen kan forløbe tidsmæssigt parallelt. Herved sikres, at  \r\n\r\n delplanlægningen kan forløbe smidigt og hurtigst muligt, samtidig med at de  \r\n\r\n hensyn, der forudsættes varetaget i den generelle varmeforsyningsplanlægning,  \r\n\r\n også varetages i delplanlægningen. </P>  \r\n\r\n<P>Bekendtgørelsen fastlægger de planlægningsfaser, der indgår i  \r\n\r\n delplanlægningen, samt rammerne for samarbejdet mellem de kommunale og  \r\n\r\n regionale myndigheder, herunder generelle tidsfrister for høringer samt  \r\n\r\n regler om offentlighed. Bekendtgørelsen fastlægger ikke tidsfrister for  \r\n\r\n gennemførelsen af de enkelte planlægningsfaser. Disse forudsættes i hvert  \r\n\r\n enkelt tilfælde fastlagt af energiministeren efter forhandling med de lokale  \r\n\r\n og regionale myndigheder under hensyntagen til de konkrete forudsætninger.  \r\n\r\n Delplanlægningen vil således blive søgt tilrettelagt ud fra de tidsfrister,  \r\n\r\n som er gældende for den overordnede varmeforsyningsplanlægning samt under  \r\n\r\n hensyn til de lokale forhold. </P>  \r\n\r\n<P>Ifølge lovens kapitel 3 er det principielt energiministeren, der har  \r\n\r\n kompetencen til at anmode kommunalbestyrelser og amtsråd om at udarbejde  \r\n\r\n delplaner. Forberedelsen af varmeforsyningsplanlægningen forestås af  \r\n\r\n energistyrelsen, jvf. bekendtgørelse om energistyrelsen.1) </P>  \r\n\r\n<P>Også kommunale overvejelser om varmeforsyningen vil efter nærmere  \r\n\r\n forhandling med energistyrelsen kunne give anledning til igangsætning af en  \r\n\r\n delplanudarbejdelse, jvf. energiministeriets cirkulære af 30. april 1980 om  \r\n\r\n administrationen af kapitel 4 i lov om varmeforsyning. Ifølge dette cirkulære  \r\n\r\n skal varmeforsyningsprojekter, der vedrører anlæg med kapaciteter over  \r\n\r\n nærmere angivne størrelser, og som ikke er udformet på grundlag af en  \r\n\r\n godkendt delplan efter kapitel 3 eller en godkendt regional  \r\n\r\n varmeforsyningsplan efter kapitel 2, sendes til høring i energistyrelsen.  \r\n\r\n Energistyrelsen kan forlange, at kommunalbestyrelsen udarbejder en delplan  \r\n\r\n for den pågældende forsyning til nærmere belysning af det påtænkte projekt.  \r\n\r\n</P>  \r\n\r\n<P>Det skal dog understreges, at delplaner ifølge lov om varmeforsyning kun  \r\n\r\n skal udarbejdes, når det er nødvendigt af hensyn til gennemførelse af  \r\n\r\n varmeforsyningsprojekter, som ikke bør afvente etablering af den generelle  \r\n\r\n varmeforsyningsplanlægning. </P>  \r\n\r\n<P CLASS=PUNKT> <B>3.</B> Myndigheder </P>  \r\n\r\n<P>Ifølge bekendtgørelsens § 2 er udarbejdelsen af delplaner som hovedregel  \r\n\r\n kommunalbestyrelsens ansvar. Dette er i overensstemmelse med lovens kapitel  \r\n\r\n 2, hvorefter kommunalbestyrelsen er ansvarlig for udarbejdelse af den  \r\n\r\n kommunale varmeforsyningsplan, som omfatter hele kommunens område. </P>  \r\n\r\n<P>I visse tilfælde kan energiministeren bestemme, at amtsrådet skal forestå  \r\n\r\n tilvejebringelsen af en delplan. Det vil eksempelvis kunne være  \r\n\r\n hensigtsmæssigt, i forbindelse med planlægningen af visse regionale anlæg,  \r\n\r\n som berører flere kommuners område, at amtsrådet tillægges ansvaret for i  \r\n\r\n samarbejde med de berørte kommunalbestyrelser at tilvejebringe en delplan for  \r\n\r\n sådanne anlæg. </P>  \r\n\r\n<P CLASS=PUNKT> <B>4.</B> Samarbejdsformer m. v. </P>  \r\n\r\n<P>Energiministeriet skal i forbindelse med delplanlægningen understrege  \r\n\r\n betydningen af, at planlægningsarbejdets forskellige faser sker i et løbende  \r\n\r\n og tæt samarbejde mellem de involverede kommunale og regionale myndigheder  \r\n\r\n samt forsyningsselskaber. </P>  \r\n\r\n<P>På denne baggrund er der i forståelse med energistyrelsen flere steder i  \r\n\r\n landet etableret et organisatiorisk samarbejde på teknisk niveau mellem de  \r\n\r\n berørte kommunalbestyrelser, kommuneforeninger, amtsråd samt  \r\n\r\n forsyningsselskaber i området. </P>  \r\n\r\n<P>Disse samordnings- og koordineringsgrupper har tilbudt kommunerne teknisk  \r\n\r\n bistand i forbindelse med kortlægningen af varmeforsyningsforholdene. </P>  \r\n\r\n<P>Samordningsgrupperne har vist sig nyttige ved formidlingen af  \r\n\r\n energiministeriets retningslinjer for delplanlægning, ligesom de jævnligt har  \r\n\r\n været forum for udveksling af erfaringer med anvendelsen af vejledninger og  \r\n\r\n retningslinjer. </P>  \r\n\r\n<P>Sådanne samarbejdsformer vil antagelig i flere områder med fordel kunne  \r\n\r\n fastholdes eller etableres til at bistå de kommunale og regionale myndigheder  \r\n\r\n med opgaver i den udstrækning disse måtte ønske det, også i senere faser af  \r\n\r\n det samlede planlægningsarbejde. </P>  \r\n\r\n<P CLASS=PUNKT> <B>5.</B> Grundlaget for udarbejdelse af delplaner </P>  \r\n\r\n<P>a. Kortlægning </P>  \r\n\r\n<P>Som grundlag for udarbejdelse af en delplan skal der foreligge en  \r\n\r\n kortlægning af aktuelle og fremtidige varmeforsyningsbehov og -muligheder i  \r\n\r\n kommunen, herunder en inddeling af kommunens område i energidistrikter. </P>  \r\n\r\n<P>Kortlægningen foretages i samarbejde med de forsyningsselskaber, som  \r\n\r\n leverer ledningsført energi inden for kommunen. </P>  \r\n\r\n<P>Til brug ved kortlægning har energistyrelsen udarbejdet en vejledning,  \r\n\r\n &#187;Planlægning af varmeforsyning, Vejledning 1, Kortlægning&#171;. For at  \r\n\r\n sikre et ensartet grundlag for den samlede varmeforsyningsplanlægning er det  \r\n\r\n vigtigt, at vejledningens retningslinjer følges. </P>  \r\n\r\n<P>I tilfælde af, at kommunalbestyrelsen tidligere har tilvejebragt et  \r\n\r\n kortlægningsmateriale, må det vurderes, om dette kan afstemmes og ajourføres,  \r\n\r\n således at der sikres et ensartet grundlag for planlægningen af den  \r\n\r\n fremtidige varmeforsyning. </P>  \r\n\r\n<P>Kortlægningens resultater tilsendes amtsrådet og energistyrelsen, således  \r\n\r\n at disse myndigheder kan overveje det videre planlægningsarbejde. </P>  \r\n\r\n<P>b. Oplæg til delplaner </P>  \r\n\r\n<P>På baggrund af kortlægningen udarbejder kommunalbestyrelsen et oplæg til  \r\n\r\n delplan, som omfatter et eller flere mulige forsyningsalternativer.  \r\n\r\n Energiministeren kan pålægge kommunalbestyrelsen at udforme oplæg med henblik  \r\n\r\n på belysning af afsætningsmuligheder for bestemte forsyningsformer. </P>  \r\n\r\n<P>Oplægget udarbejdes under inddragelse af amtsrådets regionale  \r\n\r\n varmeforsyningsoversigter, hvor disse foreligger. Oplægget afrunder  \r\n\r\n kortlægningen og danner udgangspunkt for den efterfølgende  \r\n\r\n direktivforhandling og delplanudarbejdelse. Oplægget indeholder blandt andet  \r\n\r\n en afgrænsning af energidistrikter samt et grundlag for vurdering af disse i  \r\n\r\n forhold til forsyningsmulighederne. Oplægget indeholder endvidere overslag  \r\n\r\n over investeringer i de forudsatte anlæg. </P>  \r\n\r\n<P>Energistyrelsen har udarbejdet en vejledning til brug for udarbejdelsen af  \r\n\r\n oplæg til delplaner, &#187;Planlægning af varmeforsyning, Vejledning 2, Oplæg  \r\n\r\n til delplaner&#171;. </P>  \r\n\r\n<P>Oplægget udtrykker ikke bindende beslutninger om fremtidige  \r\n\r\n forsyningsformer m. v., men indgår i grundlaget for forhandling og  \r\n\r\n fastlæggelse af varmeplandirektiver. </P>  \r\n\r\n<P>På baggrund af forsyningsselskabernes medvirken i kortlægningen og under  \r\n\r\n hensyn til den efterfølgende forhandling mellem kommunalbestyrelse og  \r\n\r\n forsyningsselskaber om delplanudarbejdelsen, bør selskaber, der leverer  \r\n\r\n ledningsbunden energi, inddrages i udarbejdelse af oplæg til delplaner. </P>  \r\n\r\n<P>Oplæg til delplaner fremsendes til amtsrådet og energistyrelsen. </P>  \r\n\r\n<P>c. Amtsrådets vurdering af oplæg </P>  \r\n\r\n<P>Ifølge bekendtgørelsens § 5 skal amtsrådet ud fra regionale synspunkter  \r\n\r\n vurdere de kommunale delplanoplæg. </P>  \r\n\r\n<P>Bestemmelsen er udtryk for nødvendigheden af til stadighed at sikre et tæt  \r\n\r\n og koordineret samarbejde mellem de berørte kommunalbestyrelser og amtsrådet,  \r\n\r\n således at delplantilvejebringelsen kan finde sted på grundlag af samordnede  \r\n\r\n forudsætninger. Vurderingen bør endvidere tilrettelægges og gennemføres med  \r\n\r\n sigte på forberedelse af amtsrådets senere udtalelse vedrørende  \r\n\r\n delplanforslag. </P>  \r\n\r\n<P>I den udstrækning, amtsrådet har gennemført udarbejdelsen af regionale  \r\n\r\n varmeforsyningsoversigter, indgår disse i amtsrådets grundlag for vurdering  \r\n\r\n af delplanoplæg. </P>  \r\n\r\n<P>d. Varmeplandirektiver </P>  \r\n\r\n<P>Med udgangspunkt i de overordnede energipolitiske målsætninger og  \r\n\r\n kommunalbestyrelsens kortlægning og oplæg til delplan samt amtsrådets  \r\n\r\n vurdering heraf indleder energistyrelsen forhandlinger med  \r\n\r\n kommunalbestyrelsen og amtsrådet om udformningen af et varmeplandirektiv med  \r\n\r\n angivelse af de nærmere forudsætninger, som skal lægges til grund for  \r\n\r\n delplanudarbejdelsen. </P>  \r\n\r\n<P>Ministerier, hvis fagområde berøres af varmeplandirektivet, vil blive  \r\n\r\n inddraget i forberedelse og forhandling af direktivet. Også de berørte  \r\n\r\n forsyningsselskaber vil blive inddraget ved udformningen af  \r\n\r\n varmeplandirektiver. Endvidere vil de kommunale organisationer blive  \r\n\r\n inddraget i forhandling vedrørende varmeplandirektivers principielle indhold.  \r\n\r\n</P>  \r\n\r\n<P>Til brug for direktivforhandlingerne kan energiministeren anmode amtsrådet  \r\n\r\n om i samarbejde med de berørte kommunalbestyrelser at foretage en  \r\n\r\n sammenfatning af kommunale delplanoplæg. I ovennævnte Vejledning 2 om oplæg  \r\n\r\n til delplaner er der givet anvisninger på, hvorledes sammenfatningen kan  \r\n\r\n foretages. </P>  \r\n\r\n<P>Varmeplandirektiverne vil primært angive energimæssige forudsætninger og  \r\n\r\n forudsætninger om samarbejde om planudarbejdelsen og -realiseringen, men kan  \r\n\r\n også indeholde forudsætninger af f. eks. økonomisk eller tidsmæssig art,  \r\n\r\n herunder tidsfrister for planudarbejdelse og myndighedsbehandling. </P>  \r\n\r\n<P>Den endelige beslutning om et områdes fremtidige forsyningsform vil først  \r\n\r\n blive taget i forbindelse med kommunalbestyrelsens delplanudarbejdelse og  \r\n\r\n energiministerens efterfølgende godkendelse af delplanen. </P>  \r\n\r\n<P>Udstedelse af varmeplandirektiver om udnyttelse af naturgas eller  \r\n\r\n overskudsvarme fra kraftværker vil ske i nær tilknytning til administrationen  \r\n\r\n af lov om elforsyning og lov om naturgasforsyning. Disse love omfatter  \r\n\r\n henholdsvis godkendelse af elværksudbygning og godkendelse af det overordnede  \r\n\r\n naturgastransmissionsnet. </P>  \r\n\r\n<P>Det kan i forbindelse med naturgasplanlægningen forventes, at  \r\n\r\n forberedelsen af varmeplandirektiver vil foregå i samlede forhandlingsrunder  \r\n\r\n omfattende flere kommuner og eventuelt flere amtskommuner. </P>  \r\n\r\n<P CLASS=PUNKT> <B>6.</B> Kommunalbestyrelsens udarbejdelse af delplaner </P>  \r\n\r\n<P>a. Delplaners grundlag og indhold </P>  \r\n\r\n<P>På grundlag af forudsætningerne i energiministerens varmeplandirektiv  \r\n\r\n udarbejder kommunalbestyrelsen et forslag til delplan. Delplanudarbejdelsen  \r\n\r\n sker efter forhandling med forsyningsselskaber, der leverer ledningsbunden  \r\n\r\n energi. </P>  \r\n\r\n<P>Energiministeren kan have fastsat en frist, inden for hvilken  \r\n\r\n delplanforslaget skal være udarbejdet. Energistyrelsen forbereder en  \r\n\r\n vejledning om delplaners udarbejdelse, &#187;Planlægning af varmeforsyning,  \r\n\r\n Vejledning 3, Delplaner&#171;. </P>  \r\n\r\n<P>Delplanudarbejdelsen skal resultere i en nøje beskrivelse af de  \r\n\r\n beslutninger, der træffes ved kommunalbestyrelsens vedtagelse og  \r\n\r\n energiministeriets godkendelse af delplanen. Delplanforslaget skal tillige  \r\n\r\n indeholde en redegørelse for grundlaget for beslutningerne samt disses  \r\n\r\n konsekvenser, herunder beskrive, hvorledes og hvornår beslutningerne tænkes  \r\n\r\n gennemført, og hvilke virkninger gennemførelse af delplanen kan få for  \r\n\r\n samfundet, kommunen og for borgerne. </P>  \r\n\r\n<P>b. Amtsrådets vurdering af delplanforslag </P>  \r\n\r\n<P>Et udarbejdet delplanforslag offentliggøres i kommunen, jfr. nedenfor  \r\n\r\n under afsnit 9, og forelægges amtsrådet til høring på samme tid og inden for  \r\n\r\n samme periode af 6 uger. Amtsrådets udtalelse danner grundlag for afklaring  \r\n\r\n af delplanforslagets forhold til arealanvendelsesplanlægningen og  \r\n\r\n regionplanlægningen i øvrigt. Det forudsættes, at amtsrådet i fortsættelse af  \r\n\r\n sin forudgående vurdering af deloplæg forbereder et grundlag for afgivelse af  \r\n\r\n udtalelse om delplanforslaget. </P>  \r\n\r\n<P>Når kommunalbestyrelsen har behandlet indkomne bemærkninger, fremsendes  \r\n\r\n delplanforslaget til energistyrelsen, som forbereder energiministeriets  \r\n\r\n godkendelse af delplanforslaget. Sammen med delplanforslaget fremsendes de  \r\n\r\n indkomne bemærkninger samt kommunalbestyrelsens stillingtagen til forslag og  \r\n\r\n bemærkninger. </P>  \r\n\r\n<P>c. Energiministerens godkendelse af delplanforslag </P>  \r\n\r\n<P>Energistyrelsens forberedelse af delplanforslagets godkendelse sker efter  \r\n\r\n forhandling med den kreds af ministerier, som har deltaget i forberedelsen af  \r\n\r\n det tilgrundliggende varmeplandirektiv. Såfremt der i forbindelse med  \r\n\r\n godkendelsen påtænkes foretaget væsentlige ændringer i delplanforslaget, vil  \r\n\r\n de berørte kommunalbestyrelser og amtsråd ligeledes blive inddraget i  \r\n\r\n forhandling. </P>  \r\n\r\n<P>Energiministerens godkendelse samt den godkendte delplan offentliggøres af  \r\n\r\n kommunalbestyrelsen. </P>  \r\n\r\n<P CLASS=PUNKT> <B>7.</B> Amtsrådets udarbejdelse af delplaner </P>  \r\n\r\n<P>Bekendtgørelsens §§ 14-16 angiver fremgangsmåden for de tilfælde, hvor  \r\n\r\n energiministeren pålægger amtsrådet at udarbejde delplaner. Dette vil kunne  \r\n\r\n være hensigtsmæssigt, hvor særlige tekniske, geografiske eller tidsmæssige  \r\n\r\n forhold taler herfor, f. eks. i forbindelse med etablering af regionale  \r\n\r\n anlæg, som berører flere kommuners områder. </P>  \r\n\r\n<P>Energistyrelsen forbereder retningslinjer for amtskommunens udarbejdelse  \r\n\r\n af delplaner. </P>  \r\n\r\n<P>En amtskommunal delplanudarbejdelse finder sted i samarbejde med de  \r\n\r\n berørte kommuner og forsyningsselskaber. </P>  \r\n\r\n<P>Den angivne procedure svarer til proceduren for kommunalbestyrelsers  \r\n\r\n tilvejebringelse af delplaner. </P>  \r\n\r\n<P CLASS=PUNKT> <B>8.</B> Regionale varmeforsyningsoversigter </P>  \r\n\r\n<P>Til støtte for de lokale, regionale og statslige myndigheders arbejde med  \r\n\r\n varmeforsyningsplanlægning pålægger bekendtgørelsens § 17 amtsrådene i  \r\n\r\n samarbejde med kommunalbestyrelserne at udarbejde oversigter over  \r\n\r\n varmeforsyningsrelevante forhold i amtskommunen. Dette arbejde kan finde sted  \r\n\r\n sideløbende med kommunernes kortlægning og udarbejdelse af oplæg til  \r\n\r\n delplaner samt delplanforslag. Amtsrådets overvejelser skal resultere i  \r\n\r\n tilvejebringelsen af regionale varmeforsyningsoversigter, eventuelt inden for  \r\n\r\n tidsfrister fastsat af energiministeren. Regionale varmeforsyningsoversigter  \r\n\r\n stilles til rådighed for de berørte myndigheder og forsyningsselskaber i  \r\n\r\n varmeforsyningsplanlægningen. </P>  \r\n\r\n<P>I den udstrækning amtsrådet har gennemført udarbejdelsen af regionale  \r\n\r\n varmeforsyningsoversigter, indgår disse i grundlaget for amtsrådets vurdering  \r\n\r\n af kommunale oplæg til delplaner samt i grundlaget for forhandling af  \r\n\r\n varmeplandirektiver. En regional varmeforsyningsoversigt vil endvidere kunne  \r\n\r\n danne grundlag for amtsrådets stillingtagen til projekter, som sendes til  \r\n\r\n høring i amtsrådet, jvf. energiministeriets cirkulære af 30. april 1980  \r\n\r\n vedrørende administration af varmeforsyningslovens kapitel 4. </P>  \r\n\r\n<P>Udarbejdelsen af regionale varmeforsyningsoversigter skal ske ud fra  \r\n\r\n eksisterende planmateriale, herunder omfatte en klarlæggelse og vurdering af  \r\n\r\n anden planlægning, som har betydning for varmeforsyningsplanlægningen.  \r\n\r\n Herudover skal oversigtsarbejdet bestå i fremskaffelse og løbende  \r\n\r\n sammenfatning af nyt materiale. I det omfang, der i kommunerne er udarbejdet  \r\n\r\n kortlægning, oplæg, delplaner m. v., skal amtsrådet sammenfatte dette  \r\n\r\n plangrundlag og lade det indgå i regionale varmeforsyningsoversigter. </P>  \r\n\r\n<P>I bilag I er angivet eksempler på indholdet i regionale  \r\n\r\n varmeforsyningsoversigter. </P>  \r\n\r\n<P>Energiministeren kan bestemme, at nærmere angivne forhold af betydning for  \r\n\r\n varmeforsyningsplanlægningen, som skal indgå i en regional  \r\n\r\n varmeforsyningsoversigt, tilvejebringes inden for givne tidsfrister. </P>  \r\n\r\n<P>Oversigtsudarbejdelsen kan løbende medvirke til en afklaring af  \r\n\r\n varmeforsyningsplanlægningens forhold til regionplanlægningen. </P>  \r\n\r\n<P CLASS=PUNKT> <B>9.</B> Offentliggørelse af delplanforslag </P>  \r\n\r\n<P>Bekendtgørelsen angiver de krav til offentliggørelse af delplaner, som  \r\n\r\n kommunalbestyrelsen eller amtsrådet skal opfylde. Offentliggørelsen skal  \r\n\r\n medvirke til på et tidligt tidspunkt at inddrage borgerne i forberedelse af  \r\n\r\n den omlægning af opvarmningsformerne, som en delplans gennemførelse kan  \r\n\r\n betyde, og herigennem medvirke til at forhindre investeringer i  \r\n\r\n varmeforsyningsanlæg, som ikke nemt vil kunne tilsluttes kommende kollektive  \r\n\r\n varmeforsyningsanlæg. </P>  \r\n\r\n<P>Offentliggørelsen af delplanforslaget skal ved kommunalbestyrelsens  \r\n\r\n foranstaltning bekendtgøres for offentligheden på en måde, som er sædvanlig i  \r\n\r\n kommunen. Bekendtgørelsen skal indeholde oplysning om, hvilke steder i  \r\n\r\n kommunen delplanforslaget findes fremlagt (i offentlige  \r\n\r\n administrationsbygninger, biblioteker, skoler eller lignende offentligt  \r\n\r\n tilgængelige steder). Endvidere skal angives den periode på 6 uger, hvori  \r\n\r\n delplanforslaget er fremlagt offentligt, samt gives oplysning om den  \r\n\r\n forudsatte fremgangsmåde for delplanforslagets videre behandling indtil den  \r\n\r\n endelige godkendelse af energiministeren. </P>  \r\n\r\n<P>I forbindelse med delplanforslagets fremlæggelse skal der gives vejledning  \r\n\r\n om de muligheder, borgerne har for afgivelse af bemærkninger til  \r\n\r\n delplanforslaget. Der bør stræbes mod, at der i forbindelse med forslagets  \r\n\r\n fremlæggelse bliver adgang til for interesserede borgere at erhverve et  \r\n\r\n kortfattet orienterende materiale om delplanens forudsætninger og nærmere  \r\n\r\n indhold. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Energiministeriet, den 24. november 1980  \r\n\r\n</I> </P>  \r\n\r\n<P ALIGN=CENTER>P. M. V. </P>  \r\n\r\n<P CLASS=UNDERSKREVET-AF ALIGN=CENTER>Ole Bech </P>  \r\n\r\n<P CLASS=MINISTER ALIGN=RIGHT>/Niels Moe </P>  \r\n\r\n</DIV>  \r\n\r\n<P>Bilag 1 </P>  \r\n\r\n<P>Regionale varmeforsyningsoversigter </P>  \r\n\r\n<P>Regionale varmeforsyningsoversigter kan bl. a. omfatte: </P>  \r\n\r\n<P>- Oversigt over indkommende resultater af kommunernes kortlægning af  \r\n\r\n varmeforsyningsforhold og sammenfatning af kommunalbestyrelsernes oplæg til  \r\n\r\n delplaner. </P>  \r\n\r\n<P>- Størrelse og placering af eksisterende og kommende  \r\n\r\n affaldsforbrændingsanlæg (dele af affaldsplanlægningen). </P>  \r\n\r\n<P>- Linjeføringer og arealreservationer for forudsatte større  \r\n\r\n varmeforsyningsanlæg som f. eks. transmissions- og fordelingsnet for naturgas  \r\n\r\n og varmt vand (dele af regionplanlægningen). </P>  \r\n\r\n<P>- Lokalisering og omfang af særlige potentielle varmeforsyningsmuligheder  \r\n\r\n inden for amtskommuens område, f. eks. procesoverskudsvarme fra  \r\n\r\n industrivirksomheder, overskudshalm, træaffald m. v. </P>  \r\n\r\n<P>- Placering af særligt varmeforbrugende og særligt varmeproducerende  \r\n\r\n anlæg, herunder kraftvarmeværker (kortlægning og planlægning på miljøområdet  \r\n\r\n i sammenhæng med regionplanlægning). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Energiministeriets (Handelsministeriets) bekendtgørelse nr. 236 af  \r\n\r\n 10. maj 1976 med ændringer af 17. januar 1978 og 23. august 1979. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/02/1981"
        },
        {
            "displayName": "Accession",
            "displayValue": "C19800020009"
        },
        {
            "displayName": "Entydig dokumentidentifikation",
            "displayValue": "CM007924"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/11/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "200"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "24/11/1980"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Energimin. 3.kt. j.nr. 3413-80"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}