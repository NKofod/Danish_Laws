{
    "id": 62702,
    "title": "Statsskattedirektoratets cirkulære vedrørende ligningsplan for indkomståret 1987 (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 18570 af 06/11/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statsskattedirektoratets cirkulære vedrørende  \r\n\r\n ligningsplan for indkomståret 1987 (* 1) </H1>  \r\n\r\n<P></P>  \r\n\r\n<BR>  \r\n\r\n Indledning  \r\n\r\n<P>Det påhviler efter skattestyrelsesloven statsskattedirektoratet forud for  \r\n\r\n hver almindelig ligning at udarbejde en plan for ligningens forløb samt en  \r\n\r\n plan over fremgangsmåden ved udøvelsen af direktoratets tilsynsførende  \r\n\r\n virksomhed. Planen forelægges ligningsrådet til godkendelse. </P>  \r\n\r\n<P>Ved udarbejdelsen af ligningsplanen for indkomståret 1987 er der lagt vægt  \r\n\r\n på: </P>  \r\n\r\n<P>- at borgerne har kendskab til og forstår skattereglerne og deres funktion  \r\n\r\n</P>  \r\n\r\n<P>- at borgernes mellemværende med skattemyndighederne forenkles </P>  \r\n\r\n<P>- at der ydes en udvidet administrativ og teknisk service og sikkerhed  \r\n\r\n overfor borgerne </P>  \r\n\r\n<P>- at der er retssikkerhed for borgerne </P>  \r\n\r\n<P>- at ligning, kontrol og skatteopkrævning er effektiv. </P>  \r\n\r\n<P>Statsskattedirektoratet og ligningsrådet lægger endvidere vægt på, at de  \r\n\r\n kommunale skatteadministrationer aflastes for rutineprægede opgaver for  \r\n\r\n derigennem at frigøre ressourcer til en øget kontrolindsats, specielt på  \r\n\r\n virksomhedsområdet. </P>  \r\n\r\n<P>Ligningsplanen er opdelt i følgende hovedpunkter: </P>  \r\n\r\n<P>Opgavefordelingen </P>  \r\n\r\n<P>Ligningsarbejdets afvikling </P>  \r\n\r\n<P>Den kommunale ligningsmyndighed </P>  \r\n\r\n<P>Statsskattedirektoratets lignings- og revisionsvirksomhed </P>  \r\n\r\n<P>Statsskattedirektoratets informationsvirksomhed Opgavefordelingen </P>  \r\n\r\n<P>Statsskattedirektoratet skal efter skattestyrelsesloven påse, at ligningen  \r\n\r\n er behørig og ensartet over hele landet. </P>  \r\n\r\n<P>Amtsskatteinspektoratet varetager statsskattedirektoratets regionale  \r\n\r\n opgaver og koordinerer herunder den samlede lignings- og revisionsindsats i  \r\n\r\n regionen. </P>  \r\n\r\n<P>Statsskattedirektoratet udsender anvisninger og vejledninger samt  \r\n\r\n gennemfører instruktionsvirksomhed i tilknytning til ligningen. </P>  \r\n\r\n<P>Desuden er det i forretningsordenen for ligningsrådet og  \r\n\r\n statsskattedirektoratet pålagt statsskattedirektoratet at fastlægge  \r\n\r\n retningslinier for og føre tilsyn med inddrivelse af restancer,  \r\n\r\n arbejdsgiverkontrol m.v. </P>  \r\n\r\n<P>Statsskattedirektoratet sørger for udvikling og drift af de centrale  \r\n\r\n skatte- og indtægtsregistre, som direktoratet har ansvaret for og styringen  \r\n\r\n af. Oplysningerne stilles under hensyn til gældende registerforskrifter og  \r\n\r\n indgåede aftaler til rådighed for de lokale ligningsmyndigheder. Borgerne kan  \r\n\r\n gennem SD-Tele få adgang til visse af statsskattedirektoratets edb-systemer.  \r\n\r\n</P>  \r\n\r\n<P>Ligningskommissionen har ansvaret for skatteansættelse af indkomst og  \r\n\r\n formue i kommunen. Ligningsarbejdet i kommunen foregår efter den af  \r\n\r\n ligningskommissionen godkendte kommunale ligningsplan. Kommunen inddriver  \r\n\r\n skatterestancer og fører kontrol med de indeholdelsespligtige  \r\n\r\n (arbejdsgiverkontrol). Kommunen har endvidere serviceopgaver over for  \r\n\r\n borgerne i forbindelse med selvangivelse og årsopgørelse. </P>  \r\n\r\n<P>Den samlede skatteforvaltning skal trods opdelingen i en statslig og  \r\n\r\n kommunal del fungere som en helhed. </P>  \r\n\r\n<P> Ligningsarbejdets afvikling. </P>  \r\n\r\n<P>Udbygningen af erklæringsordningen fortsætter gennem indførelse af flere  \r\n\r\n gule felter på selvangivelsen S 13. </P>  \r\n\r\n<P>For indkomståret 1987 indføres gule felter for: </P>  \r\n\r\n<P>- bidrag og præmier til privattegnede kapitalpensionsordninger </P>  \r\n\r\n<P>- realkreditlån og renter heraf </P>  \r\n\r\n<P>- gæld til banker og sparekasser m.v. og renter heraf. </P>  \r\n\r\n<P>Som en forsøgsordning i nogle udvalgte kommuner kan skatteyderne i stedet  \r\n\r\n for at anvende selvangivelse S 13 indsende et brevkort med de oplysninger,  \r\n\r\n skattemyndighederne ikke har. </P>  \r\n\r\n<P>Årsopgørelsen udsendes fra maj måned. Den baseres på de selvangivne og de  \r\n\r\n centralt registrerede oplysninger. Borgerne kan på grundlag af årsopgørelsen  \r\n\r\n se hvilke oplysninger, der lægges til grund for skatteansættelsen, og klage,  \r\n\r\n hvis der er fejl. </P>  \r\n\r\n<P>Ligningskontrol og revision foregår efterfølgende. Den obligatoriske  \r\n\r\n udsøgning for personer afskaffes. </P>  \r\n\r\n<P>Den udvidede selvangivelse S 10 harmoniseres med S 13 med henblik på  \r\n\r\n senere forenkling. </P>  \r\n\r\n<P>Erhvervsdrivende skal indsende virksomhedsskema, så der indberettes  \r\n\r\n præcise og ensartede regnskabsoplysninger til statsskattedirektoratet. </P>  \r\n\r\n<P>Virksomhedsskemaets regnskabsoplysninger er nødvendige for  \r\n\r\n administrationen af virksomhedsskatteordningen, herunder kontrollen med  \r\n\r\n skatteberegningen. </P>  \r\n\r\n<P>Regnskabsoplysningerne giver mulighed for at sammenligne regnskaberne for  \r\n\r\n flere år og danner grundlag for beslutning om revision og kontrol. </P>  \r\n\r\n<P>Virksomhedsskemaet er også grundlaget for statens ligningssystem for  \r\n\r\n erhvervsdrivende: </P>  \r\n\r\n<P>- kommunerne er frit stillet for at abonnere på systemoplysningerne </P>  \r\n\r\n<P>- systemet kan begrænse gennemlæsningen af samtlige regnskaber </P>  \r\n\r\n<P>- systemet udsøger relevante revisionsemner, der kan danne grundlag for  \r\n\r\n revisionsarbejdet </P>  \r\n\r\n<P>- systemet udarbejder statistikker, nøgletal/branchetal m.v., der er  \r\n\r\n relevante for at gennemføre kontrolaktioner. </P>  \r\n\r\n<P>Med henblik på yderligere effektivisering arbejdes på: </P>  \r\n\r\n<P>- at få en fælles selvangivelse for alle skatteydere med flere gule felter  \r\n\r\n</P>  \r\n\r\n<P>- at intensivere indsatsen for at få erhvervsdrivende til maskinelt at  \r\n\r\n indberette virksomhedsskemaernes oplysninger </P>  \r\n\r\n<P>- at forbedre lignings- og udsøgningssystemet for erhvervsdrivende gennem  \r\n\r\n et fælles statsligt - kommunalt forsøgsprojekt </P>  \r\n\r\n<P>- at udvide systemets funktioner med nødvendige hjælpeværktøjer som f.eks.  \r\n\r\n maskinel beregning af privatforbrug og etablering af et transaktionssystem og  \r\n\r\n et erfaringsregister. </P>  \r\n\r\n<P> Den kommunale ligningsmyndighed </P>  \r\n\r\n<P>Omlægningen af ligningsarbejdet medfører, at arbejdet i  \r\n\r\n skatteforvaltningen kommer til dels at bestå i servicevirksomhed og hjælp til  \r\n\r\n borgerne dels en efterfølgende ligningskontrol og revision. </P>  \r\n\r\n<P>Den kommunale ligningsplan bør lægge vægt på at beskrive, hvorledes  \r\n\r\n kommunen vil gennemføre denne ligningskontrol og revision og i forbindelse  \r\n\r\n hermed virksomhedsbesøg. </P>  \r\n\r\n<P>Det er vigtigt at gennemgå virksomhedsskemaerne for skatteydere, der  \r\n\r\n indtræder i virksomhedsordningen. Herved sikres, at afgrænsningen af  \r\n\r\n virksomhedsdelen bliver korrekt, og at resultatet opgøres rigtigt. Der må  \r\n\r\n ydes den nødvendige service til skatteyderne fra virksomhedsordningens start.  \r\n\r\n Gennemgang og kontrol af opgørelsen af indskudskonto og kapitalafkastgrundlag  \r\n\r\n må ske med hensyntagen til den reelle skattemæssige virkning af eventuelle  \r\n\r\n korrektioner og til skatteydernes indkomstforhold samt virkningen af  \r\n\r\n skattereformens overgangsregler. </P>  \r\n\r\n<P>Det må sikres, at selskaber og deres hovedaktionærer kontrolleres samlet.  \r\n\r\n</P>  \r\n\r\n<P>Kommunens lignings- og revisionsarbejde og arbejdsgiverkontrol bør  \r\n\r\n udbygges og integreres. </P>  \r\n\r\n<P>Den af ligningskommissionen vedtagne ligningsplan skal indsendes til  \r\n\r\n amtsskatteinspektoratet. </P>  \r\n\r\n<P>Ved ligningsperiodens afslutning afgiver skatteadministrationen en  \r\n\r\n redegørelse til ligningskommissionen om ligningens forløb. Redegørelsen  \r\n\r\n indsendes til amtsskatteinspektoratet. Den kommunale ligningsmyndighed bør  \r\n\r\n videregive erfaringer af betydning for den overordnede planlægning til  \r\n\r\n amtsskatteinspektoratet. </P>  \r\n\r\n<P> Statsskattedirektoratets lignings- og revisionsvirksomhed </P>  \r\n\r\n<P> Centralt </P>  \r\n\r\n<P>Statsskattedirektoratet udbygger og koordinerer kontrol- og  \r\n\r\n revisionsvirksomheden. </P>  \r\n\r\n<P>Udbygningen sker bl.a. for større og komplicerede sager med  \r\n\r\n udlandstransaktioner og sager med arrangementer, som udelukkende er baseret  \r\n\r\n på skattebesparelse. </P>  \r\n\r\n<P>Der gennemføres en række særlige kontrolaktioner og pilotprojekter, som  \r\n\r\n skal sikre, at der sker den fornødne indberetning til ligningskontrolsystemet  \r\n\r\n og rentekontrolsystemet. </P>  \r\n\r\n<P>Endvidere gennemføres en række pilotprojekter og konkrete revisionssager  \r\n\r\n for at kontrollere, at de nye skatteregler (virksomhedsordningen,  \r\n\r\n fondsbeskatningen, renteafgiftsloven, fradragsbegrænsningerne og  \r\n\r\n udlandsskattereglerne) anvendes korrekt. </P>  \r\n\r\n<P>Koordinationen af ligningen af deltagere i kommanditselskaber og  \r\n\r\n leasingsinteressentskaber o.lign. med mange deltagere udbygges. </P>  \r\n\r\n<P>Den statslige indsats i konkret revision af selskaber fortsætter. </P>  \r\n\r\n<P>Koordinationen af ligningen og kontrollen af større selskaber med ensartet  \r\n\r\n regnskabspraksis fortsættes. Desuden udbygges informationen og instruktionen  \r\n\r\n omkring de typiske kontrolproblemer og kontrolopgaver vedrørende selskaber og  \r\n\r\n hovedaktionærer. </P>  \r\n\r\n<P>Skatteministeren har den 13. august 1987 fastsat de nærmere retningslinier  \r\n\r\n for det lokale samarbejde mellem toldvæsenet og skattevæsenet. Samarbejdet  \r\n\r\n føres ud i livet i overensstemmelse hermed. </P>  \r\n\r\n<P>Statsskattedirektoratet følger løbende samarbejdets udvikling. </P>  \r\n\r\n<P> Regionalt </P>  \r\n\r\n<P>Amtsskatteinspektoratet etablerer et samarbejde med kommunerne i regionen  \r\n\r\n med henblik på at sikre den bedst mulige ligning. </P>  \r\n\r\n<P>Inspektoratet deltager i udbygningen af det regionale og lokale samarbejde  \r\n\r\n med toldvæsenet og påser, at de af skatteministeren meddelte retningslinier  \r\n\r\n for samarbejdet gennemføres. </P>  \r\n\r\n<P>Amtsskatteinspektoratets kontrolindsats gennemføres efter en regional  \r\n\r\n ligningsplan. </P>  \r\n\r\n<P>Der gennemføres en række pilotprojekter og konkrete revisionssager for at  \r\n\r\n kontrollere, at skattereformen føres korrekt ud i livet.  \r\n\r\n Amtsskatteinspektoratet deltager herunder i ligningen af specielle grupper af  \r\n\r\n skatteydere, der indtræder i virksomhedsordningen, og i ligningen af udvalgte  \r\n\r\n fonde og foreninger, der fra 1987 er skattepligtige efter  \r\n\r\n fondsbeskatningsreglerne. </P>  \r\n\r\n<P>Amtsskatteinspektoratet fortsætter og øger dets medvirken i ligning og  \r\n\r\n revision af de lokale selskaber og koordinerer ligningen og kontrollen af  \r\n\r\n selskaber og deres hovedaktionærer og hovedanpartshavere, når de er  \r\n\r\n hjemmehørende i forskellige kommuner. </P>  \r\n\r\n<P>Hvis det konstateres, at selskabs- og regnskabsligningen ikke fungerer  \r\n\r\n tilfredsstillende, udtages et passende antal sager til egentlig ligning i  \r\n\r\n amtsskatteinspektoratet. </P>  \r\n\r\n<P>Amtsskatteinspektoratet yder bistand til kommunerne ved gennemførelse af  \r\n\r\n større revisionssager og tilrettelægger i samarbejde med kommunerne i  \r\n\r\n regionen fælles større kontrolaktioner. </P>  \r\n\r\n<P>I et samarbejde med statsskattedirektoratets centrale del vurderes  \r\n\r\n ligningsindsatsen i regionen dels på grundlag af de kommunale ligningsplaner  \r\n\r\n dels på grundlag af de opnåede ligningsresultater. </P>  \r\n\r\n<P>Amtsskatteinspektoratet påser, at der sker den fornødne indberetning fra  \r\n\r\n de lokale ligningsmyndigheder om fortolkningsproblemer og andre erfaringer  \r\n\r\n fra ligningen. </P>  \r\n\r\n<P>Amtsskatteinspektoratet fører tilsyn med arbejdsgiverkontrollen og den  \r\n\r\n kommunale tvangsinddrivelse. Tilsynet omfatter en koordination af ligning og  \r\n\r\n inddrivelse i forbindelse med bl.a. restance opstået som følge af taxation.  \r\n\r\n Amtsskatteinspektoratet påser, at fordringer sikres og inddrives, og at  \r\n\r\n uerholdelige restancer afgangsføres. </P>  \r\n\r\n<P>Amtsskatteinspektoratet påser, at der ved straffesager er en ensartet  \r\n\r\n udtagelse og bedømmelse af skattekontrollovsovertrædelser, og at der ikke  \r\n\r\n rejses bagatelsager. </P>  \r\n\r\n<P> Statsskattedirektoratets informationsvirksomhed </P>  \r\n\r\n<P> Centralt </P>  \r\n\r\n<P>Ligningsrådet og statsskattedirektoratet orienterer om ny skattelovgivning  \r\n\r\n m.m. Der lægges vægt på, at skat skal være forståelig for såvel borgere som  \r\n\r\n myndigheder. </P>  \r\n\r\n<P>Der udsendes anvisninger om ligningen for 1987 i januar 1988.  \r\n\r\n Anvisningerne, der er godkendt af ligningsrådet, er bindende for de lignende  \r\n\r\n myndigheder. </P>  \r\n\r\n<P>Den årlige ligningsvejledning udsendes i marts 1988 og finder anvendelse  \r\n\r\n ved ligningen for indkomståret 1987. Den giver udtryk for  \r\n\r\n statsskattedirektoratets opfattelse af gældende praksis og skal i  \r\n\r\n almindelighed følges. </P>  \r\n\r\n<P>Udsendelse af periodiske revisionsmeddelelser til  \r\n\r\n amtsskatteinspektoraterne, skatterådene og de kommunale ligningsmyndigheder  \r\n\r\n fortsættes. Revisionsmeddelelserne, der kun har vejledende karakter, har til  \r\n\r\n formål at videregive den ved ligningen opnåede viden om virksomheder,  \r\n\r\n brancheforhold o.lign. </P>  \r\n\r\n<P>Instruktionsvirksomheden om ny lovgivning og praksis bliver som hidtil  \r\n\r\n gennemført ved ca. 6 årlige instruktionsmøder, hvor direktoratets opfattelse  \r\n\r\n videregives til amtsskatteinspektoraternes instruktører. Instruktionspakkerne  \r\n\r\n vil fremover i videst muligt omfang indeholde videofilm om udvalgte emner.  \r\n\r\n</P>  \r\n\r\n<P>Den del af statsskattedirektoratets videoproduktion, der henvender sig  \r\n\r\n direkte til borgerne fortsætter, så der skabes bredest muligt kendskab til  \r\n\r\n skattereglerne og forståelse for skattesystemets funktion. </P>  \r\n\r\n<P> Regionalt </P>  \r\n\r\n<P>Amtsskatteinspektoratet orienterer regionalt om ny skattelovgivning,  \r\n\r\n erfaringer på lignings- og revisionsområdet m.m. Formidlingen sker bl.a. ved  \r\n\r\n instruktionsmøder, udsendelse af ASI-information og videoinformation.  \r\n\r\n Videoinformationen udbygges til at omfatte skattespørgsmål af særlig regional  \r\n\r\n interesse. Det sker i samarbejde med statsskattedirektoratets centrale del.  \r\n\r\n</P>  \r\n\r\n<P>Hans Westerberg </P>  \r\n\r\n<P>/Flemming Paludan </P>  \r\n\r\n</DIV>",
    "isHistorical": true,
    "editorialNotes": [
        "(* 1) SD-CIR 48-1987"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19871857009"
        },
        {
            "displayName": "Entydig dokumentidentifikation",
            "displayValue": "CM021713"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/08/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18570"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "06/11/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statsskattedirektoratet"
        },
        {
            "displayName": "Ressortministeriets journalnummer",
            "displayValue": "003-082-14"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}