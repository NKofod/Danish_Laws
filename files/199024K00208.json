{
    "id": 109817,
    "title": "1990 BTL 208   BETÆNKNING OVER FORSLAG TIL LOV OM ÆNDRING AF LOV OM AFGIFT AF VISSE   OLIEPRODUKTER, LOV OM AFGIFT AF GAS OG LOV OM VÆGTAFGIFT AF MOTORKØRETØJER   M.V. (NEDSÆTTELSE AF AFGIFTSGODTGØRELSE FOR DIESELOLIE OG AUTOGAS SAMT   OPHÆVELSE AF UDLIGNINGSAFGIFT FOR BUSSER OG STORE LASTVOGNE)    NR L 208 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 208",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 208 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om afgift af visse  \r\n\r\n olieprodukter, lov om afgift af gas og lov om vægtafgift af motorkøretøjer  \r\n\r\n m.v. (Nedsættelse af afgiftsgodtgørelse for dieselolie og autogas samt  \r\n\r\n ophævelse af udligningsafgift for busser og store lastvogne) <BR>  \r\n\r\n Nr L 208 1990-91, 2. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19910524 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til skatteministeren, som denne har besvaret dels </P>  \r\n\r\n<P>skriftligt, dels i samråd. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Dansk Erhvervsgartnerforening, </P>  \r\n\r\n<P>Danske Vognmænd, </P>  \r\n\r\n<P>Foreningen af Danske Eksportvognmænd, </P>  \r\n\r\n<P>Turistvognmændene og </P>  \r\n\r\n<P>Vognmandsfagets Arbejdsgiverforening. </P>  \r\n\r\n<P>Der er af skatteministeren og af et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (Det Konservative Folkepartis,  \r\n\r\n Venstres, Socialistisk Folkepartis, Det Radikale Venstres og Kristeligt  \r\n\r\n Folkepartis medlemmer af udvalget) lovforslaget til <I>vedtagelse</I> med de  \r\n\r\n af skatteministeren stillede ændringsforslag. </P>  \r\n\r\n<P>Et <I>mindretal</I> (Socialdemokratiets og Centrum-Demokraternes medlemmer  \r\n\r\n af udvalget) vil redegøre for sin stilling til lovforslaget og de stillede  \r\n\r\n ændringsforslag ved 2. behandling. </P>  \r\n\r\n<P>Et flertal inden for mindretallet (Socialdemokratiets medlemmer af  \r\n\r\n udvalget) konstaterer, efter at udvalget har haft samråd med  \r\n\r\n skatteministeren, at der ikke er indgået nogen aftaler om reglerne efter 1.  \r\n\r\n juli 1992, hvad angår kompensationsordning for den kollektive trafik,  \r\n\r\n størrelsen af den nødvendige prisdifferentiering mellem let og almindelig  \r\n\r\n diesel og spørgsmål om, hvorvidt differentieringen skal være provenuneutral.  \r\n\r\n</P>  \r\n\r\n<P>Det er endvidere oplyst, at der ikke eksisterer aftalebindinger om  \r\n\r\n regeringens holdning til EF-direktivforslag om dieselafgift. </P>  \r\n\r\n<P>På denne baggrund må Socialdemokratiet konstatere, at der desværre ikke  \r\n\r\n eksisterer nogen sikkerhed for, at det miljøpolitiske sigte kan fastholdes,  \r\n\r\n eller for, at billetpriserne på kollektiv befordring holdes i ro efter 1.  \r\n\r\n juli 1992. </P>  \r\n\r\n<P>Socialdemokratiet konstaterer i øvrigt, at lovforslaget ikke som forudsat  \r\n\r\n har løst de væsentligste problemer for vognmandserhvervet. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med de af mindretallet stillede  \r\n\r\n ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af et <I>mindretal</I> (FP): </P>  \r\n\r\n<P> <B>1)</B> Paragraffen udgår. </P>  \r\n\r\n<P>Af <I>skatteministeren,</I> tiltrådt af et <I>flertal</I> (KF, V, SF, RV  \r\n\r\n og KRF): </P>  \r\n\r\n<P> <B>2)</B>  <I>Nr. 3</I> affattes således: </P>  \r\n\r\n<P> <B>&#187;3.</B>  <I>§ 9, stk. 3</I> og <I>4,</I> ophæves, og i stedet  \r\n\r\n indsættes som nye stykker: </P>  \r\n\r\n<P> <I>&#187;Stk. 3.</I> Skatteministeren kan fastsætte regler om fritagelse  \r\n\r\n for eller godtgørelse af afgift af olie, der anvendes til jernbane~ og  \r\n\r\n færgedrift. </P>  \r\n\r\n<P> <I>Stk. 4.</I> Afgift af olie, der anvendes i personmotorkøretøjer, der  \r\n\r\n med tilladelse efter lov om buskørsel anvendes til rutekørsel, godtgøres i  \r\n\r\n samme omfang som fastsat i § 10. I det omfang, der benyttes let dieselolie,  \r\n\r\n ydes dog fuld godtgørelse af afgiften forhøjet med 20 øre pr. liter. </P>  \r\n\r\n<P> <I>Stk. 5.</I> Skatteministeren kan fastsætte bestemmelser om  \r\n\r\n godtgørelsen efter stk. 4. Skatteministeren kan herunder efter forhandling  \r\n\r\n med miljøministeren fastsætte specifikationer for let dieselolie, hvoraf der  \r\n\r\n ydes forhøjet godtgørelse. </P>  \r\n\r\n<P> <I>Stk. 6.</I> Skatteministeren kan fastsætte regnskabs- og  \r\n\r\n kontrolforskrifter for afgiftsfritagelse efter stk. 1 og 2, 1. pkt., og de  \r\n\r\n nærmere regler for opgørelse og afregning af afgiften efter stk. 2, 2.  \r\n\r\n pkt.&#171;&#187; </P>  \r\n\r\n<P> <B>3)</B> I den under <I>nr. 4</I> foreslåede affattelse af <I>§ 10, stk.  \r\n\r\n 2,</I> ændres &#187;100 øre&#171; til: &#187;110 øre&#171;. </P>  \r\n\r\n<P>Til § 2 </P>  \r\n\r\n<P>Af et <I>mindretal</I> (FP): </P>  \r\n\r\n<P> <B>4)</B> Paragraffen udgår. </P>  \r\n\r\n<P>Af <I>skatteministeren,</I> tiltrådt af et <I>flertal</I> (KF, V, SF, RV  \r\n\r\n og KRF): </P>  \r\n\r\n<P> <B>5)</B> I den under <I>nr. 3</I> foreslåede affattelse af <I>§ 8, stk.  \r\n\r\n 2,</I> ændres &#187;69 øre&#171; til: &#187;76 øre&#171;. </P>  \r\n\r\n<P>Til § 4 </P>  \r\n\r\n<P>Af et <I>mindretal</I> (FP): </P>  \r\n\r\n<P> <B>6)</B>  <I>Stk. 2</I> udgår. </P>  \r\n\r\n<P>Af <I>skatteministeren,</I> tiltrådt af et <I>flertal</I> (KF, V, SF, RV  \r\n\r\n og KRF): </P>  \r\n\r\n<P> <B>7)</B> Efter stk. 2 indsættes som nyt stykke: </P>  \r\n\r\n<P> <I>&#187;Stk. 3.</I> Skatteministeren fremsætter forslag for Folketinget  \r\n\r\n senest i folketingsåret 1991-92 om revision af den i § 9, stk. 4, 2. pkt., i  \r\n\r\n lov om afgift af visse olieprodukter som affattet ved denne lov omhandlede  \r\n\r\n særlige godtgørelsesordning for afgift af let dieselolie.&#171; </P>  \r\n\r\n<P>Stk. 3 og 4 bliver herefter stk. 4 og 5. </P>  \r\n\r\n<P>Bemærkninger </P>  \r\n\r\n<P>Til nr. 1, 4 og 6 </P>  \r\n\r\n<P>Formålet med de stillede ændringsforslag er at gøre det muligt at vedtage  \r\n\r\n en ophævelse af udligningsafgiften, uden at de andre foreslåede ændringer  \r\n\r\n skal vedtages. </P>  \r\n\r\n<P>Til nr. 2, 3, 5 og 7 </P>  \r\n\r\n<P>Formålet med ændringsforslagene er at sikre uændrede omkostninger til  \r\n\r\n brændstof og hermed uændrede billetpriser for den kollektive rutebiltrafik  \r\n\r\n samtidig med, at miljøbelastningen ved rutebilkørsel nedbringes ved  \r\n\r\n anvendelse af let dieselolie. </P>  \r\n\r\n<P>I lovforslaget blev rutebiltrafik i lighed med anden vejtrafik belastet  \r\n\r\n med en olieafgift på 100 øre pr. liter. Hvis rutebilerne anvendte let diesel,  \r\n\r\n kunne de dog opnå en afgiftsrabat på 25 øre pr. liter, således at rutebilerne  \r\n\r\n netto blev belastet med 75 øre pr. liter. </P>  \r\n\r\n<P>Det foreslås nu at fjerne alle meromkostninger ved lovforslaget for  \r\n\r\n rutebiler under forudsætning af, at der anvendes let diesel. Ud over, at  \r\n\r\n olieafgiften fortsat vil blive godtgjort fuldt ud for let diesel, vil der  \r\n\r\n blive givet 20 øre pr. liter i kompensation for merprisen for let diesel. Alt  \r\n\r\n i alt vil rutebiler, der anvender let diesel, få godtgjort 196 øre pr. liter.  \r\n\r\n Afgiftssatsen for dieselolie er på 176 øre pr. liter. </P>  \r\n\r\n<P>Det forventes, at forslaget vil medføre, at hele olieforbruget til  \r\n\r\n rutebiler fremover vil være i form af let dieselolie. </P>  \r\n\r\n<P>Ændringsforslagene sikrer, at omkostningerne ved rutebildrift ikke stiger.  \r\n\r\n Omkostningerne vil falde for de selskaber, der i forvejen er gået over til at  \r\n\r\n anvende let diesel. </P>  \r\n\r\n<P>Den særlige ordning for let diesel til rutebiler tages op til revision i  \r\n\r\n forbindelse med gennemførelsen af en generel afgiftsordning for let diesel  \r\n\r\n til vejtransport. </P>  \r\n\r\n<P>Med henblik på at fremme anvendelsen af let diesel stiler regeringen mod,  \r\n\r\n at der på lidt længere sigt gennemføres en generel afgiftsdifferentiering  \r\n\r\n mellem almindelig diesel og let diesel. Af hensyn til oliebranchens mulighed  \r\n\r\n for at tilpasse markedet til den nye situation vil regeringen fremsætte  \r\n\r\n forslag om at gennemføre en sådan generel afgiftsdifferentiering med  \r\n\r\n ikrafttræden 1. juli 1992. </P>  \r\n\r\n<P>Provenutabet ved ordningen for rutebilerne foreslås dækket ind ved en  \r\n\r\n forhøjelse af afgiftsbelastningen for de øvrige køretøjskategorier fra 100  \r\n\r\n øre pr. liter til 110 øre pr. liter olie og fra 69 øre pr. liter til 75 øre  \r\n\r\n pr. liter autogas. </P>  \r\n\r\n<P> <I>Pia Gjellerup (S)</I> fmd. <I>Klaus Hækkerup (S) Anne-Marie Meldgaard  \r\n\r\n (S) Trøjborg (S) Stavad (S) Ove Fich (S) Jes Lunde (SF) Jens Thoft (SF) Bente  \r\n\r\n Juncker (CD) Aagaard (KF) Pernille Sams (KF) Peter Brixtofte (V)</I> nfmd.  \r\n\r\n<I>Svend Heiselberg (V) Svend Aage Jensby (V) Ole Donner (FP) Elisabeth  \r\n\r\n Arnold (RV) Kofod-Svendsen (KRF) </I>  </P>  \r\n\r\n<P>Tillægsbetænkningen </P>  \r\n\r\n<P>Udvalget har, efter at lovforslaget ved 2. behandling blev henvist til  \r\n\r\n fornyet udvalgsbehandling, behandlet dette i et møde og har herunder stillet  \r\n\r\n et spørgsmål til skatteministeren, som denne har besvaret skriftligt.  \r\n\r\n Endvidere har udvalget modtaget en skriftlig </P>  \r\n\r\n<P>og mundtlig henvendelse fra Danske Vognmænd. </P>  \r\n\r\n<P>Nogle af udvalgets spørgsmål og ministerens svar herpå optrykkes som bilag  \r\n\r\n til denne tillægsbetænkning. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> i den  \r\n\r\n affattelse, hvori det foreligger efter 2. behandling. </P>  \r\n\r\n<P>Flertallet har med tilfredshed noteret sig skatteministerens svar på  \r\n\r\n spørgsmål 6, hvoraf fremgår: &#187;Det er derfor regeringens mål blandt andet  \r\n\r\n gennem afgiftspolitikken at sikre en fortsat nedbringelse af  \r\n\r\n miljøbelastningen fra rutebiler uden herved at øge omkostningerne ved  \r\n\r\n rutebildrift&#171;. </P>  \r\n\r\n<P>Flertallet konstaterer, at der hermed er skabt sikkerhed for, at de  \r\n\r\n ændringer, der kan ske ved lovrevisionen med virkning fra 1. juli 1992, ikke  \r\n\r\n vil belaste trafikselskabernes økonomi, så det kan være årsag til højere  \r\n\r\n billetpriser. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse. </I></P>  \r\n\r\n<P>Pia Gjellerup (S) fmd. <I>Klaus Hækkerup (S) Anne-Marie Meldgaard (S)  \r\n\r\n Trøjborg (S) Stavad (S) Ove Fich (S) Jes Lunde (SF) Jens Thoft (SF) Bente  \r\n\r\n Juncker (CD) Aagaard (KF) Pernille Sams (KF) Peter Brixtofte (V)</I> nfmd.  \r\n\r\n<I>Svend Heiselberg (V) Svend Aage Jensby (V) Ole Donner (FP) Elisabeth  \r\n\r\n Arnold (RV) Kofod-Svendsen (KRF)</I>  </P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål til skatteministeren og dennes besvarelse  \r\n\r\n heraf </P>  \r\n\r\n<P>  <I>Spørgsmål 5: </I></P>  \r\n\r\n<P> Kan ministeren oplyse, om der skal betales fuld dieselafgift i Tyskland  \r\n\r\n af dansk afgiftsbelagt diesel, som indføres i Tyskland, eller vil den danske  \r\n\r\n dieselafgift blive modregnet? </P>  \r\n\r\n<P> <I>Svar: </I></P>  \r\n\r\n<P> Ved indkørsel til Tyskland kan der i lastbilers brændstoftanke medbringes  \r\n\r\n indtil 200 l dieselolie, uden at der skal betales tysk afgift. Brændstof ud  \r\n\r\n over 200 l skal der svares afgift af i Tyskland. </P>  \r\n\r\n<P>Denne begrænsning har hidtil ikke givet anledning til problemer med  \r\n\r\n dobbeltbeskatning, fordi den danske dieselolieafgift er blevet godtgjort  \r\n\r\n fuldt ud efter den gældende godtgørelsesordning i olieafgiftsloven. </P>  \r\n\r\n<P>For at undgå dobbeltbeskatning i forbindelse med den foreslåede  \r\n\r\n nedsættelse af afgiftsgodtgørelsen for dieselolie vil der blive ydet  \r\n\r\n tilbagebetaling af den danske afgift på den olie, der udføres og beskattes i  \r\n\r\n Tyskland, mod dokumentation for betaling af tysk afgift. </P>  \r\n\r\n<P> <I>Spørgsmål 6: </I></P>  \r\n\r\n<P> Hvad kan ministeren oplyse om regeringens planer for at fastholde  \r\n\r\n omkostningsniveauet - og undgå stigende billetpriser - i den kollektive  \r\n\r\n trafik efter den 1. juli 1992? </P>  \r\n\r\n<P> <I>Svar: </I></P>  \r\n\r\n<P> Ved dieselaftalen er det sikret, at omkostningerne ved rutebilkørsel i en  \r\n\r\n overgangsperiode indtil 30. juni 1992 ikke påvirkes af dieselafgiften  \r\n\r\n samtidig med, at miljøbelastningen fra rutebiltrafik begrænses. Forudsat  \r\n\r\n rutebilerne anvender let diesel, får de fortsat godtgjort hele afgiften samt  \r\n\r\n et tillæg på 20 øre pr. liter. </P>  \r\n\r\n<P>Fra 1. juli 1992 vil der blive indført en generel afgiftsdifferentiering  \r\n\r\n mellem let og tung diesel, der også vil omfatte rutebiler. Det er af  \r\n\r\n miljømæssige grunde hensigtsmæssigt også at belaste dieselolie til rutebiler  \r\n\r\n med afgift, men således at omkostningerne ved rutebiltrafik fastholdes ved en  \r\n\r\n form for kompensation, der stimulerer til miljørigtig busdrift. </P>  \r\n\r\n<P>Det er derfor regeringens mål blandt andet gennem afgiftspolitikken at  \r\n\r\n sikre en fortsat nedbringelse af miljøbelastningen fra rutebiler uden herved  \r\n\r\n at øge omkostningerne ved rutebildrift. </P>  \r\n\r\n<P>Den nærmere udformning af reglerne fremover specielt for rutebiler vil  \r\n\r\n blive fastlagt under forhandlingerne med aftaleparterne. </P>  \r\n\r\n<P> <I>Erhvervenes Transportudvalg (ETU)</I> har i en henvendelse til  \r\n\r\n Folketingets Skatteudvalg af 27. maj 1991 advaret mod virkningerne af  \r\n\r\n dieselafgiftsforslaget. </P>  \r\n\r\n<P>ETU finder det betænkeligt, at virkningerne af dieselforslaget i følge ETU  \r\n\r\n ikke er blevet nærmere analyseret. Som eksempel på en sådan virkning anfører  \r\n\r\n ETU, at omkostningerne ved distribution af øl vil stige. </P>  \r\n\r\n<P>ETU vurderer også, at danske vognmænds internationale konkurrenceevne vil  \r\n\r\n blive forringet. </P>  \r\n\r\n<P>For den nationale transport forudser ETU større omkostninger, for så vidt  \r\n\r\n afgiftsbelastningen væltes over i højere priser. Dette tror ETU dog ikke vil  \r\n\r\n ske i større omfang, hvorfor indtjeningen hos vognmændene anføres at ville  \r\n\r\n falde. Flere vil herved ophøre med at drive vognmandsvirksomhed, hvorefter  \r\n\r\n udbudet vil falde og transportpriserne stige. </P>  \r\n\r\n<P>ETU mener, at de højere transportpriser vil forringe danske virksomheders  \r\n\r\n konkurrenceevne på eksportmarkedet og øge inflationen. </P>  \r\n\r\n<P>For at afbøde noget på konsekvenserne foreslås den tilladte totalvægt for  \r\n\r\n vogntog forøget fra 48 ton til 57,5 ton. </P>  \r\n\r\n<P> <I>Hertil bemærkes,</I> at virkningerne af dieselafgiften og fjernelsen  \r\n\r\n af udligningsafgiften er blevet grundigt undersøgt af regeringen. Regeringen  \r\n\r\n har tidligere foreslået en dieselafgift på vejtransport, og der burde således  \r\n\r\n for alle have været tid til at undersøge de nærmere virkninger. </P>  \r\n\r\n<P>Det er slået fast, at dieselafgiften virker konkurrenceevneneutral mellem  \r\n\r\n danske og udenlandske vognmænd, jf. bemærkningerne til henvendelserne fra  \r\n\r\n Turistvognmændene, Foreningen af Danske Eksportvognmænd, Danske Vognmænd og  \r\n\r\n Vognmændenes Arbejdsgiverforening (henholdsvis L 208, 2. samling, bilag 1, 3,  \r\n\r\n 4 og 7). </P>  \r\n\r\n<P>Derimod vil afskaffelsen af udligningsafgiften forbedre konkurrenceevnen i  \r\n\r\n forhold til udenlandske vognmænd. </P>  \r\n\r\n<P>Dieselafgiften vil slå fuldt ud igennem i højere priser på  \r\n\r\n transportydelser til og fra udlandet og i højere priser på transport i  \r\n\r\n indlandet. Den hårde konkurrence på transportmarkedet er netop en vigtig  \r\n\r\n forudsætning for, at priserne vil stige, når omkostningerne stiger. </P>  \r\n\r\n<P>Udligningsafgiftens fjernelse vil i et vist omfang modvirke  \r\n\r\n prisstigningstendenserne for danske vognmænd, men ikke for udenlandske  \r\n\r\n vognmænd. Til en vis grad vil fjernelsen af udligningsafgiften øge  \r\n\r\n vognmændenes indkomst, hvis de er i udenlandsk konkurrence. </P>  \r\n\r\n<P>For lastbilerne medfører ophævelsen af udligningsafgiften en lettelse på  \r\n\r\n omkring 550 mio. kr., mens dieselafgiften fra lastbilerne vil indbringe  \r\n\r\n omkring 750 mio. kr. </P>  \r\n\r\n<P>Der vil således være en række tilfælde, hvor lettelsen af  \r\n\r\n udligningsafgiften har større betydning end forhøjelsen af dieselafgiften.  \r\n\r\n Dette vil gælde, hvis lastvognen har en forholdsvis lille kørsel, f.eks.  \r\n\r\n begrundet i, at en stor del af tiden bruges til på- og aflæsning. Dette vil  \r\n\r\n f.eks. ofte gælde ved distribution af øl især i byområder. </P>  \r\n\r\n<P>Provenuet af dieselafgiften anvendes til nedsættelse af de danske afgifter  \r\n\r\n på øl og vin. Selvom dieselforslaget netto vil bevirke et højere prisniveau,  \r\n\r\n vil nedsættelserne af øl- og vinpriserne trække i den anden retning.  \r\n\r\n Inflationen vil således ikke stige. </P>  \r\n\r\n<P>Forslaget om at øge den tilladte totalvægt for vogntog må undersøges  \r\n\r\n nærmere. I denne forbindelse må man bl.a. også se på virkningerne for  \r\n\r\n slitagen på det danske vejnet, der stiger kraftigt ved større totalvægt. </P>  \r\n\r\n<P>Foreningen af29. maj 1991 </P>  \r\n\r\n<P>Danske Eksportvognmænd </P>  \r\n\r\n<P> <B>PRESSEMEDDELELSE </B></P>  \r\n\r\n<P> Uændrede konkurrenceforhold. </P>  \r\n\r\n<P>Beslutningen om, at dieselolie ikke vil blive dobbeltbeskattet, betyder,  \r\n\r\n at danske eksportvognmænd ikke stilles dårligere i konkurrencen med deres  \r\n\r\n udenlandske kolleger, end de allerede er. </P>  \r\n\r\n<P>- Foreningen af Danske Eksportvognmænd havde beregnet, at et typisk dansk  \r\n\r\n eksportvogntog ville blive næsten 20.000 kr. dårligere stillet i konkurrencen  \r\n\r\n med hollandske og tyske vognmænd. Nu ligger det klart, at den nye danske  \r\n\r\n afgift på 1,10 kr. pr. liter dieselolie vil blive tilbagebetalt, når  \r\n\r\n eksportvognmanden udfører olien og betaler afgift til den tyske stat, siger  \r\n\r\n foreningens formand, K. E. Christensen (rpt. Christensen). </P>  \r\n\r\n<P>Sammen med udligningsafgiftens bortfald betyder det, at  \r\n\r\n konkurrenceforholdet mellem danske og udenlandske eksportvognmænd ikke  \r\n\r\n ændres. </P>  \r\n\r\n<P>Af den dieselolie, som eksportvogntogene anvender i Danmark, og på de  \r\n\r\n første 200 liter, som kan indføres afgiftsfrit ved hver tur til Tyskland,  \r\n\r\n skal betales afgift til den danske stat. Denne afgift skal også betales af  \r\n\r\n udenlandske vognmænd. Alle påføres en ekstra omkostning på ca. 28.000 kr. pr.  \r\n\r\n vogntog pr. år, siger K. E. Christensen. </P>  \r\n\r\n<P>I sammenligning med udenlandske vogntog er driften af et dansk vogntog  \r\n\r\n fortsat godt 60.000 kr. dyrere pr. år. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/07/1991"
        },
        {
            "displayName": "Accession",
            "displayValue": "199024K00208"
        },
        {
            "displayName": "Entydig dokumentidentifikation",
            "displayValue": "CL002954"
        },
        {
            "displayName": "Dato for førstegangsindlæggelse",
            "displayValue": "10/07/1991"
        },
        {
            "displayName": "Dato for indlæggelse",
            "displayValue": "10/07/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "208"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}