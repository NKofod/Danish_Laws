{
    "id": 107382,
    "title": "1996 BTB 59   BETÆNKNING OG INDSTILLING VEDRØRENDE DEN AF STATSREVISORERNE AFGIVNE   ENDELIGE BETÆNKNING OVER STATSREGNSKABET FOR FINANSÅRET 1994    NR B 59 1996-97, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1996/1 BTB 59",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 59 </P>  \r\n\r\n<P></P>  \r\n\r\n<P>Betænkning og indstilling vedrørende den af statsrevisorerne afgivne  \r\n\r\n endelige betænkning over statsregnskabet for finansåret 1994 <BR>  \r\n\r\n Nr B 59 1996-97, 1. samling </P>  \r\n\r\n<P></P>  \r\n\r\n<P>Afgivet af Finansudvalget </P>  \r\n\r\n<P></P>  \r\n\r\n<P>Afgivet: 19961106 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Finansudvalget har behandlet den af statsrevisorerne afgivne </P>  \r\n\r\n<P>endelige betænkning over statsregnskabet for finansåret 1994 samt de </P>  \r\n\r\n<P>af statsrevisorerne afgivne beretninger. </P>  \r\n\r\n<P>Udvalget har i forbindelse med behandlingen af betænkningen og  \r\n\r\n beretningerne stillet spørgsmål til boligministeren og landbrugs- og  \r\n\r\n fiskeriministeren, hvis besvarelser er optrykt som bilag til nærværende  \r\n\r\n betænkning. </P>  \r\n\r\n<P>Det bemærkes, at udvalget løbende har haft lejlighed til at behandle  \r\n\r\n statsrevisorernes beretninger og de rigsrevisorrapporter, der ligger til  \r\n\r\n grund for disse, efterhånden som de har foreligget, og at udvalget derfor  \r\n\r\n også i forbindelse hermed eller f.eks. i forbindelse med gennemgangen af de  \r\n\r\n årlige bevillingslovforslag har stillet spørgsmål til ministre, hvor der har  \r\n\r\n været anledning hertil. </P>  \r\n\r\n<P>Vedrørende den af statsrevisorerne afgivne beretning nr. 14/94 om  \r\n\r\n Videregående Uddannelsers Edb-system (VUE-projektet) bemærkes, at  \r\n\r\n Finansudvalget allerede i forbindelse med det af undervisningsministeren  \r\n\r\n fremsendte aktstykke nr. 335 af 22. maj 1995 havde indgående drøftelser om  \r\n\r\n projektet. I aktstykket ansøgtes om en ekstrabevilling på 39 mio. kr. fordelt  \r\n\r\n over perioden fra 1995 til 1998, hvoraf en del skulle anvendes til  \r\n\r\n færdiggørelse af STADS (det studieadministrative (del)system i det samlede  \r\n\r\n projekt). </P>  \r\n\r\n<P>Et flertal i Finansudvalget tiltrådte aktstykket den 21. juni 1995 med de  \r\n\r\n bemærkninger og under de forudsætninger, der er angivet i bilag 4 til  \r\n\r\n beretning nr. 14, side 60. </P>  \r\n\r\n<P>Umiddelbart efter afgivelsen af rigsrevisionsberetningen om VUE-projektet  \r\n\r\n og med kendskab til de af statsrevisorerne afgivne bemærkninger til  \r\n\r\n beretningen tog Finansudvalget sagen op til fornyet indgående behandling,  \r\n\r\n hvorunder udvalget havde samråd med både finansministeren og  \r\n\r\n undervisningsministeren, som tillige besvarede en række spørgsmål fra  \r\n\r\n udvalget skriftligt. </P>  \r\n\r\n<P>Den 25. oktober 1995 afgav Finansudvalget den beretning over Videregående  \r\n\r\n Uddannelsers Edb-system (VUE-projektet), der er optrykt i statsrevisorernes  \r\n\r\n endelige betænkning side 233-234. I denne kritiserede udvalget bl.a. såvel  \r\n\r\n den tidligere som den nuværende undervisningsministers orientering af  \r\n\r\n udvalget i forbindelse med de opståede problemer i VUE-projektet og  \r\n\r\n finansministeren for den manglende orientering i forbindelse med  \r\n\r\n undervisningsministerens udkast til aktstykke til Finansministeriet, det  \r\n\r\n senere aktstykke nr. 335 af 22. maj 1995 vedrørende ekstrabevillinger til  \r\n\r\n VUE-projektet. Udvalget tog til efterretning, at finansministeren over for  \r\n\r\n ministerierne ville præcisere, at der ville være behov for bevillingsmæssige  \r\n\r\n initiativer ved flerårige projekter med totaludgift, der <I>var</I> forelagt  \r\n\r\n Finansudvalget ved aktstykke, når det kunne forudses, at totaludgiften ville  \r\n\r\n blive overskredet, eller at projektet indholdsmæssigt måtte reduceres  \r\n\r\n væsentligt for at kunne holdes inden for den i aktstykket godkendte  \r\n\r\n totaludgift. </P>  \r\n\r\n<P>Efter afgivelsen af beretningen har udvalget modtaget  \r\n\r\n undervisningsministerens statusrapporteringer af ultimo oktober 1995, ultimo  \r\n\r\n januar 1996, ultimo april 1996 og ultimo august 1996, og afventer yderligere  \r\n\r\n statusrapporteringer af oktober 1996 og primo 1997 om færdigudvikling og  \r\n\r\n ibrugtagning af STADS. Udvalget har noteret undervisningsministerens  \r\n\r\n oplysning om, at der ikke i forbindelse med projektet vil blive fremsat flere  \r\n\r\n bevillingsaktstykker. </P>  \r\n\r\n<P>Udvalget kan tilslutte sig samtlige revisionens bemærkninger i beretningen  \r\n\r\n sammenholdt med udtalelserne i den endelige betænkning og vil nøje følge den  \r\n\r\n videre udvikling i sagen. </P>  \r\n\r\n<P>Udvalget finder derudover anledning til at fremhæve, at statsrevisorerne  \r\n\r\n også i andre beretninger 1994 end beretning nr. 14 om VUE-projektet har  \r\n\r\n påpeget, at ministre ikke har givet Folketinget og Finansudvalget de fornødne  \r\n\r\n oplysninger. </P>  \r\n\r\n<P>Dette gælder således: </P>  \r\n\r\n<P>Beretning nr. 1 om flytning af Hærens Sergentskole fra Sønderborg til  \r\n\r\n Odense. </P>  \r\n\r\n<P>Beretning nr. 7 om Danmarks Skibskreditfonds administration af lånesagen  \r\n\r\n vedrørende færøske fartøjer samt generelt om færøsk fiskeripolitik. </P>  \r\n\r\n<P>Beretning nr. 10 Om planlagte og realiserede besparelser ved  \r\n\r\n sammenlægningen af de danske vejrtjenester. </P>  \r\n\r\n<P>Beretning nr. 12 om Kongeriget Danmarks Fiskeribank og </P>  \r\n\r\n<P>Beretning nr. 15 om Statens Konfektion A/S i fri konkurrence. </P>  \r\n\r\n<P>Beretning nr. 21 Bevillingskontrollen for 1994 </P>  \r\n\r\n<P>Ligesom statsrevisorerne ser Finansudvalget med stor alvor på, at  \r\n\r\n Folketinget og dettes udvalg altid modtager relevante, korrekte og  \r\n\r\n fyldestgørende oplysninger, og udvalget finder det bekymrende, at der fortsat  \r\n\r\n i vidt omfang kan rettes kritik mod ministerier i så henseende. </P>  \r\n\r\n<P>Finansudvalget henviser herved til, at udvalget allerede i sin betænkning  \r\n\r\n og indstilling vedrørende den af statsrevisorerne afgivne endelige betænkning  \r\n\r\n over statsregnskabet for finansåret 1989 erklærede sig enig med  \r\n\r\n statsrevisorerne i, at ministre og embedsmænd i centraladministrationen både  \r\n\r\n i forhold til statsrevisorerne og Folketinget og dettes udvalg har ansvar  \r\n\r\n for, at de af egen drift giver alle fornødne oplysninger til  \r\n\r\n helhedsbedømmelse af sager. Dette indskærpedes ved en skrivelse fra  \r\n\r\n finansministeren af 24. april 1992 til samtlige ministre. </P>  \r\n\r\n<P>Ligesom i tidligere år tilslutter udvalget sig generelt samtlige kritiske  \r\n\r\n udtalelser, statsrevisorerne har fremsat i betænkningen og beretningerne, og  \r\n\r\n udvalget forudsætter, at kritikken har givet de berørte ministerier og  \r\n\r\n styrelser anledning til dybtgående overvejelser om en forbedring af  \r\n\r\n økonomistyring og regnskabsaflæggelse. </P>  \r\n\r\n<P>Finansudvalget vil opmærksomt følge de sager, som  \r\n\r\n rigsrevisor/statsrevisorerne ikke finder endnu har fundet en endelig og  \r\n\r\n tilfredsstillende afslutning. </P>  \r\n\r\n<P>Et <I>mindretal</I> (Fremskridtspartiets medlem af udvalget) udtaler  \r\n\r\n herudover følgende: </P>  \r\n\r\n<P>Folketinget har med stemmeflerhed vedtaget en tillægsbevillingslov for  \r\n\r\n 1994. Nu skal det endelige regnskab godkendes, hvilket er en ren formalitet.  \r\n\r\n Statsrevisorenes betænkning over statsregnskabet for finansåret 1994 opregner  \r\n\r\n en række punkter, hvor ministerierne har fået vejledning og påtale. At  \r\n\r\n Fremskridtspartiet indstiller betænkningen til vedtagelse, skal ikke tages  \r\n\r\n som udtryk for at, Fremskridtspartiet giver samtykke til det store  \r\n\r\n overforbrug, der også fandt sted i 1994. </P>  \r\n\r\n<P>Ved behandlingen af statsregnskabet for 1993, ligesom ved de seneste mange  \r\n\r\n års statsregnskaber, var Fremskridtspartiet optimistisk og troede, at grænsen  \r\n\r\n for det folketingsvedtagne overforbrug i staten var nået. Men lige så sikkert  \r\n\r\n har det været, at det næste års regnskab har udvist yderligere udvidelser i  \r\n\r\n statsfrådseriet. Ud over den kendsgerning, at det er skatteyderne, der må  \r\n\r\n grave dybere i lommen, hver gang et politisk flertal bevilger nye udgifter  \r\n\r\n eller afviser at gennemføre besparelser, så repræsenterer de stigende  \r\n\r\n statsbudgetter en uhyggelig tendens. Siden 1987 har statens årlige budget  \r\n\r\n udvist meget store driftsunderskud. Dette er medvirkende til, at staten har  \r\n\r\n akkumuleret en meget stor gæld. Gælden og rentebetalingerne er en møllesten  \r\n\r\n om halsen på de kommende generationer - også derfor skal de offentlige  \r\n\r\n udgifter reduceres markant. </P>  \r\n\r\n<P>Velfærdsstatens bedrag betyder daglig salamireduktion af befolkningens  \r\n\r\n frihed. Frihed er bedst defineret som fravær af tvang. Politiske flertal for  \r\n\r\n begunstigelse af nogle grupper betyder efterfølgende ufrihed og tvang for  \r\n\r\n andre grupper. </P>  \r\n\r\n<P>Skal de danske problemer med arbejdsløshed, virksomhedslukninger,  \r\n\r\n statsgæld og skatteplyndring af befolkningen løses, er en kraftig reduktion  \r\n\r\n af de offentlige udgifter den eneste farbare vej. Dette kræver, at  \r\n\r\n Folketinget vedtager reducerede finanslove, at der ikke kommer yderligere  \r\n\r\n udgifter med tillægsbevillinger, og at de enkelte ministerier lever op til  \r\n\r\n kravet om, at man skal passe meget bedre på andres penge end på sine egne.  \r\n\r\n Rigsrevisionen og statsrevisorene er et vigtigt redskab til at sikre det  \r\n\r\n sidste. Vi forventer, at regeringen og de enkelte ministerier tager  \r\n\r\n revisorernes betænkning alvorligt og strammer sig op. </P>  \r\n\r\n<P>Herefter indstiller <I>udvalget</I> i overensstemmelse med  \r\n\r\n statsrevisorerne følgende: </P>  \r\n\r\n<P> <B>Forslag til folketingsbeslutning </B></P>  \r\n\r\n<P>i henhold til grundlovens § 47 med hensyn til </P>  \r\n\r\n<P>statsregnskabet for finansåret 1994 Statsregnskabet for finansåret 1994  \r\n\r\n godkendes. </P>  \r\n\r\n<P>Pia Gjellerup (S) nfmd. <I>Hans Peter Baadsgaard (S) Helle Degn (S)  \r\n\r\n Susanne Fast Jensen (S) Torben Lund (S) Jes Lunde (SF) Bjørn Elmquist (RV)  \r\n\r\n Tommy Dinesen (SF) Peter Duetoft (CD)</I> fmd. <I>Thor Pedersen (V) Anders  \r\n\r\n Fogh Rasmussen (V) Svend Heiselberg (V) Christian Mejdahl (V) Pia  \r\n\r\n Christmas-Møller (KF) Karen Højte Jensen (KF) Helge Adam Møller (KF) Kim  \r\n\r\n Behnke (FP) </I></P>  \r\n\r\n<P>Enhedslisten og Dansk Folkeparti havde ikke medlemmer i udvalget </P>  \r\n\r\n<P> <B>Bilag </B></P>  \r\n\r\n<P>Finansudvalgets spørgsmål til boligministeren og landbrugs- og  \r\n\r\n fiskeriministeren i forbindelse med behandlingen af den af statsrevisorerne  \r\n\r\n afgivne endelige betænkning over statsregnskabet for finansåret 1994 og  \r\n\r\n ministrenes besvarelse heraf </P>  \r\n\r\n<P>BoligministerenDen 5. november 1996 </P>  \r\n\r\n<P>Finansudvalget </P>  \r\n\r\n<P>Christiansborg Slot </P>  \r\n\r\n<P>1240 København K </P>  \r\n\r\n<P>Vedlagt fremsendes i 70 eksemplarer boligministerens besvarelse af  \r\n\r\n spørgsmål 1 af den 29.10.1996 fra Finansudvalget. </P>  \r\n\r\n<P>Ole Løvig Simonsen </P>  \r\n\r\n<P>/ Heino Jespersen </P>  \r\n\r\n<P>Boligministeriet </P>  \r\n\r\n<P> <I>Boligministerens besvarelse af Finansudvalgets spørgsmål 1 af  \r\n\r\n 29.10.1996 ad SR 94 § 14 </I></P>  \r\n\r\n<P>(§ 14 - bilag 3) (Offentligt) Spørgsmål 1: </P>  \r\n\r\n<P>Ad beretning nr. 8 om Slots- og Ejendomsstyrelsens økonomiforvaltning  \r\n\r\n m.v., jf. endelig betænkning over statsregnskabet for finansåret 1994, side  \r\n\r\n 179-192 </P>  \r\n\r\n<P>I rigsrevisors notat til statsrevisorerne, jf. endelig betænkning s. 191,  \r\n\r\n pkt. 5, anføres det, at &#187;jeg har bemærket, at ministeren ikke omtaler de  \r\n\r\n brandbelastede forhold på Slotsholmen, ligesom jeg savner statusoplysninger  \r\n\r\n om såvel igangsatte som afsluttede brandsikringsprojekter på tidspunktet for  \r\n\r\n afgivelsen af ministerredegørelsen.&#171; </P>  \r\n\r\n<P>Ministerens kommentar til dette udsagn udbedes. </P>  \r\n\r\n<P> <I>Svar:</I>  </P>  \r\n\r\n<P>Min redegørelse til statsrevisorerne af den 3. november 1995 om Slots- og  \r\n\r\n Ejendomsstyrelsens økonomiforvaltning m.v. var bygget op om de fem  \r\n\r\n overordnede kritikpunkter, som statsrevisorerne påpegede i deres konklusion.  \r\n\r\n</P>  \r\n\r\n<P>Af statsrevisorkonklusionen fremgår bl.a., at &#187;Statsrevisorerne  \r\n\r\n påtaler forsinkelsen af den planlagte brandsikring i statens ejendomme.&#171;  \r\n\r\n</P>  \r\n\r\n<P>Denne påtale gav mig anledning til i afsnit &#187;Ad 3 Forsinkelsen af den  \r\n\r\n planlagte brandsikring i statens ejendomme&#171; at beskrive baggrunden for  \r\n\r\n forsinkelsen af den planlagte brandsikring samt de foranstaltninger, den af  \r\n\r\n statsrevisorerne påtalte forsinkelse havde givet anledning til. </P>  \r\n\r\n<P>Af min redegørelse fremgår bl.a., at &#187;Den tidsmæssige forskydning på  \r\n\r\n ca. 1 år i forhold til den af styringsgruppen oprindeligt opstillede  \r\n\r\n arbejdsplan, kan først og fremmest tilskrives den meget vanskelige  \r\n\r\n lokalemæssige situation på Slotsholmen, som der nu er løst op for, . .  \r\n\r\n .&#171;. </P>  \r\n\r\n<P>Endvidere beskriver jeg, hvilke konsekvenser den senest reviderede tids-  \r\n\r\n og budgetplan har for brandsikringen af statens ejendomme, både hvad angår de  \r\n\r\n fredede og de ikke-fredede bygninger. </P>  \r\n\r\n<P>Efterfølgende anfører rigsrevisor, at de brandbelastede forhold på  \r\n\r\n Slotsholmen ikke er omtalt, og at han savner statusoplysninger om igangsatte  \r\n\r\n såvel som afsluttede brandsikringsprojekter i min redegørelse. </P>  \r\n\r\n<P>Jeg skal beklage, at rigsrevisor ikke finder, at min omfale af  \r\n\r\n brandsikringsforholdene på Slotsholmen har været tilstrækkeligt  \r\n\r\n fyldestgørende. </P>  \r\n\r\n<P>Konkret kan jeg oplyse, at flytningen af Socialministeriets og  \r\n\r\n Boligministeriets departementer indebar, at der blev skabt grundlag for at  \r\n\r\n genfremføre den ønskede minimering af brandbelastningen og forbedring i  \r\n\r\n øvrigt af brandsikkerheden gennem en række bygningsmæssige foranstaltninger.  \r\n\r\n Brandbelastningen er nu væsentligt minimeret, og de bygningsmæssige arbejder  \r\n\r\n pågår overalt i den fredede bygningsmasse på Slotsholmen. De enkelte  \r\n\r\n projekter vil blive afsluttet successivt fra årsskiftet 1996/97. </P>  \r\n\r\n<P>For så vidt angår statusoplysninger for brandsikringen, har jeg alene  \r\n\r\n holdt mig til en generel beskrivelse af tidsplan m.v. for brandsikringen.  \r\n\r\n Baggrunden herfor er, at det var min opfattelse, at såfremt rigsrevisor havde  \r\n\r\n ønsket en mere detaljeret redegørelse om hvert enkelt projekt, havde han  \r\n\r\n anmodet om en ny status fra den i beretningen omtalte styregruppe, enten  \r\n\r\n inden han skrev beretningen eller i forbindelse med fremsendelsen af  \r\n\r\n beretningen til mig. </P>  \r\n\r\n<P>Som det fremgår af min redegørelse, anmodede jeg Slots- og  \r\n\r\n Ejendomsstyrelsen om senest i juni 1996, at udarbejde et beslutningsgrundlag  \r\n\r\n for den resterende del af brandsikringen med henblilk på herefter at  \r\n\r\n orientere Finansudvalget. Hertil kan jeg oplyse, at jeg har modtaget det  \r\n\r\n ønskede materiale fra Slots- og Ejendomsstyrelsen, og at jeg i løbet af kort  \r\n\r\n tid vil fremsende et orienterende aktstykke til Finansudvalget. </P>  \r\n\r\n<P>Landbrugs- og FiskeriministerietDen 31. oktober 1996 </P>  \r\n\r\n<P>Finansudvalget </P>  \r\n\r\n<P> <I>I skrivelse af 23. oktober 1996 (§ 24 - bilag 2) (Vedr. SR94 § 24) har  \r\n\r\n Finansudvalget udbedt sig min besvarelse af følgende spørgsmål Spørgsmål 1:  \r\n\r\n</I></P>  \r\n\r\n<P>Ad beretning nr. 12 1994 om Kongeriget Danmarks Fiskeribank, jf. endelig  \r\n\r\n betænkning over statsregnskabet for finansåret 1994, side 268-281 </P>  \r\n\r\n<P>&#187;Hvad er der til hinder for, at Fiskeribanken kan lade det være  \r\n\r\n valgfrit for den enkelte låntager, om denne ønsker lån baseret på konvertible  \r\n\r\n eller inkonvertible obligationer?&#187; </P>  \r\n\r\n<P> <I>Svar:</I>  </P>  \r\n\r\n<P>Fiskeribanken ville principielt kunne lade låntagere vælge mellem  \r\n\r\n konvertible og inkonvertible obligationer, men det er vurderingen i  \r\n\r\n Fiskeribankens bestyrelse, at dette ikke vil være hensigtsmæssigt. </P>  \r\n\r\n<P>For at dække de forskellige løbetider (10-15 år og 20 år) for sine  \r\n\r\n lånetilsagn må Fiskeribanken løbende benytte 3 obligationsserier. Disse  \r\n\r\n serier er i forvejen meget små, og en yderligere redukition af de enkelte  \r\n\r\n serier måtte forventes at betyde en negativ kurspåvirkning med rentestigning  \r\n\r\n for låntagere til følge. </P>  \r\n\r\n<P>Jeg vil samtidig henvise til den redegørelse af 18. april 1996 fra  \r\n\r\n Fiakeribanken, som var vedlagt min skrivelse af 19. april 1996 til  \r\n\r\n Statsrevisoratet, og som indgår i &#187;Endelig betænkning over  \r\n\r\n statsregnskabet for finansåret 1994&#171;, side 270-278. Det oplyses heri, at  \r\n\r\n Fiskeribankens bestyrelse er opmærksom på de problemer, som anvendelsen af  \r\n\r\n inkonverterbare obligationer som finansieringskilde kan give anledning til.  \r\n\r\n Jeg har noteret mig, at bestyrelsen ifølge det oplyste til stadighed vurderer  \r\n\r\n situationen med henblik på at foretage ændringer, hvis dette skønnes  \r\n\r\n formålstjenligt. </P>  \r\n\r\n<P> <I>Spørgsmål 2: </I></P>  \r\n\r\n<P>Ad beretning nr. 13 1994 om gennemførelsen af EU's landbrugsreform i  \r\n\r\n Danmark, jf. endelig betænkning over statsregnskabet for finansåret 1994,  \r\n\r\n side 282-284 </P>  \r\n\r\n<P>&#187;Hvilke foranstaltninger har ministeren sat i værk for i højere grad  \r\n\r\n at foretage integreret kontrol på landbrugsbedrifterne?&#187; </P>  \r\n\r\n<P> <I>Svar:</I>  </P>  \r\n\r\n<P>Hele kontrollen af primærbedrifterne, såvel vedrørende EU-ordninger som  \r\n\r\n nationale regler, er samlet i Plantedirektoratet. </P>  \r\n\r\n<P>Ved de fysiske kontrolbesøg, som Plantedirektoratet gennemfører på  \r\n\r\n landbrugsbedrifterne, kontrollerer direktoratet som hovedregel alle relevante  \r\n\r\n ordninger for de pågældende bedrifter ved samme besøg. </P>  \r\n\r\n<P>Tidsmæssige forhold, både i relation til tidsinterval for gennemførelse af  \r\n\r\n de forskellige kontrolordninger og i relation til tidsrummet, hvor landmanden  \r\n\r\n skal stå til rådighed i forbindelse med kontrol, kan dog bevirke, at ikke  \r\n\r\n alle relevante ordninger kan kontrolleres samtidig. Hertil kommer andre,  \r\n\r\n mindre forhold, eksempelvis krav om særlig uddannelsesmæssig kompetence hos  \r\n\r\n kontrollørerne i specifikke forhold. </P>  \r\n\r\n<P>Jeg mener derfor, at kontrollen af landbrugsbedrifterne allerede er  \r\n\r\n integreret i meget vidt omfang. </P>  \r\n\r\n<P>Jeg kan afsluttende oplyse, at Plantedirektoratet arbejder på at integrere  \r\n\r\n kontrolopgaverne yderligere, bl.a. ved hjælp af et register over samtlige  \r\n\r\n bedrifter, som er udtaget til kontrol under de forskellige ordninger. </P>  \r\n\r\n<P>Henrik Dam Kristensen </P>  \r\n\r\n<P>/ Anders Munk Jensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/11/1996"
        },
        {
            "displayName": "Accession",
            "displayValue": "19961DA00059"
        },
        {
            "displayName": "Entydig dokumentidentifikation",
            "displayValue": "CL007265"
        },
        {
            "displayName": "Dato for førstegangsindlæggelse",
            "displayValue": "12/11/1996"
        },
        {
            "displayName": "Dato for indlæggelse",
            "displayValue": "12/11/1996"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "59"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}