{
    "id": 206699,
    "title": "Pressenævnets kendelse i sag nr. 2019-80-0244",
    "documentTypeId": "240",
    "isSagsforlobPeriodValid": true,
    "shortName": "KEN nr 9074 af 24/01/2019",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2019-80-0244</p>\r\n<div class=\"Resume\">\r\n   <p class=\"TekstGenerel\">Klage over TV 2 afvises på grund af manglende retlig interesse</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En person klagede over, at TV 2 i artiklen ”Psykisk vold skal kunne give op til tre års fængsel” på tv2.dk havde indsat en illustration, som efter personens opfattelse var kønsdiskriminerende. Personen var ikke omtalt eller afbildet i artiklen, og Pressenævnet afviste derfor at behandle klagen på grund af manglende retlig interesse.</p>\r\n</div>\r\n<p>[Klager] har klaget til Pressenævnet over artiklen <span class=\"Italic\">”Psykisk vold skal kunne give op til tre års fængsel</span>”, som blev bragt den 9. januar 2019 på tv2.dk, idet han mener, at god presseskik er tilsidesat.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>Den påklagede artikel omhandler regeringens lovforslag om at indføre en bestemmelse i straffeloven om at kriminalisere psykisk vold for personer, der tilhører eller er ”nært knyttet” til ofrets husstand. Artiklen er ledsaget af en illustration med en sort mandefigur og en rød figur iført kjole, og den røde figur har et grædende udtryk. I billedteksten står: ”3,9 procent af landets kvinder oplever at blive udsat for psykisk vold i løbet af et år, mens det er tilfældet for 1,2 procent af mændene. Det viser en undersøgelse fra Det Nationale Forsknings- og Analysecenter for Velfærd. ”</p>\r\n<p>\r\n</p>\r\n<p>Til støtte for klagen har [Klager] blandt andet anført:</p>\r\n<p>\r\n</p>\r\n<p>”Jeg (og andre) mener at TV 2 her og andre gang ikke overholder god presseskik ved at vælge billeder udfra at man bevist vælger ill. og billeder, som giver et misvisende billede. Der tegnes et negativ billede af mænd som værende den \"dumme\" person og kvinden \"den gode\" person.</p>\r\n<p>Jeg / vi mener at det er dårlig presseskik at male et billede, som er så kønsdiskriminerende. TV2 bør derfor ændre både dette billede og deres praksis for billedevalg. ”</p>\r\n<p>\r\n</p>\r\n<p>Seernes Redaktør på TV 2 har den 10. januar 2019 afslået [Klager]s klage til TV 2 med denne begrundelse:</p>\r\n<p>\r\n</p>\r\n<p>”Det fremgår af billedteksten i artiklen, at ”3,9 procent af landets kvinder oplever at blive udsat for psykisk vold i løbet af et år, mens det er tilfældet for 1,2 procent af mændene. Det viser en undersøgelse fra Det Nationale Forsknings- og Analysecenter for Velfærd”.</p>\r\n<p>Der er derfor en betydelig overrepræsentation af kvinder, og jeg vurderer derfor, at illustrationen er dækkende for emnet. ”</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Pressenævnets formand, Hanne Schmidt, udtaler</span>:</p>\r\n<p>Klagen angår en artikel på tv2.dk om regeringens lovforslag om at kriminalisere psykisk vold. [Klager] er ikke selv omtalt eller afbildet i artiklen.</p>\r\n<p>\r\n</p>\r\n<p>Det er en betingelse for at klage til Pressenævnet, at klageren har retlig interesse i det forhold, der klages over. Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet. Det er ikke tilstrækkeligt blot at have interesse i det emne, der er behandlet.</p>\r\n<p>\r\n</p>\r\n<p>Henset til, at [Klager] ikke selv er omtalt eller afbildet i artiklen, har han ikke en sådan direkte væsentlig og individuel retlig interesse, at han personligt kan anses for klageberettiget. Der er derfor ikke grundlag for at behandle klagen i forhold til [Klager].</p>\r\n<p>\r\n</p>\r\n<p>Klagen afvises herefter, jf. medieansvarsloven § 43, stk. 2, nr. 2.</p>\r\n<p>\r\n</p>\r\n<p>Afgjort den 24. januar 2019</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/01/2019"
        },
        {
            "displayName": "Accession",
            "displayValue": "W20190907425"
        },
        {
            "displayName": "Entydig dokumentidentifikation",
            "displayValue": "AA011263"
        },
        {
            "displayName": "Dato for indlæggelse",
            "displayValue": "29/01/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9074"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "24/01/2019"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2019-80-0244"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}