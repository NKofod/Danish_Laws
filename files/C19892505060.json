{
    "id": 42458,
    "title": "Kundgørelse for Forsvaret. Kundgørelse for Forsvaret. Vejledning om afhøringer i militære straffesager. *) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 25050 af 01/07/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kundgørelse for Forsvaret. Kundgørelse for  \r\n\r\n Forsvaret. Vejledning om afhøringer i militære straffesager. *) </H1>  \r\n\r\n<P></P>  \r\n\r\n<BR>  \r\n\r\n<P>Generelt. </P>  \r\n\r\n<P CLASS=PUNKT> <B>1.</B> Afhøring skal foretages, inden der ikendes straf  \r\n\r\n eller disciplinarmiddel. </P>  \r\n\r\n<P CLASS=PUNKT> <B>2.</B> Der skal foretages afhøring af alle personer, hvis  \r\n\r\n udtalelser kan tænkes at være af betydning for sagens opklaring. I videst  \r\n\r\n muligt omfang og navnlig ved alvorlige forseelser bør sagen indledes med en  \r\n\r\n skriftlig indberetning om det passerede, der vedlægges sagens akter. Ved  \r\n\r\n tilrettelæggelse af afhøringer, der altid foretages snarest muligt efter  \r\n\r\n forholdets opdagelse, bør vidner normalt afhøres først, især hvis sigtede  \r\n\r\n ventes at ville nægte sig skyldig i det påsigtede forhold. </P>  \r\n\r\n<P CLASS=PUNKT> <B>3.</B> Det indskærpes, at sigtede inden afhøringen gøres  \r\n\r\n opmærksom på, at han ikke er forpligtet til at svare. Efter omstændighederne  \r\n\r\n kan det være hensigtsmæssigt at henlede sigtedes opmærksomhed på, at han kan  \r\n\r\n pådrage sig strafansvar, hvis han ved sin forklaring sigter en anden for en  \r\n\r\n strafbar handling, som denne ikke har begået. Endvidere kan det være  \r\n\r\n strafbart at tilskynde andre til at afgive urigtig forklaring. </P>  \r\n\r\n<P CLASS=PUNKT> <B>4.</B> Afhørte skal have adgang til med egne ord at give  \r\n\r\n en fremstilling af sagen. Især sigtede skal have mulighed for at fremsætte  \r\n\r\n alle synspunkter og forklaringer og få disse nedskrevet, og en bemærkning om,  \r\n\r\n at sigtede vedgår den anførte forseelse, vil således normalt ikke være  \r\n\r\n fyldestgørende. </P>  \r\n\r\n<P CLASS=PUNKT> <B>5.</B> Der må ikke, medmindre den afhørtes opførsel under  \r\n\r\n afhøring giver rimelig anledning dertil, anvendes streng eller afvisende  \r\n\r\n tale. </P>  \r\n\r\n<P CLASS=PUNKT> <B>6.</B> Efter afhøringen oplæses forklaringen for den  \r\n\r\n afhørte og forsynes med påtegningen &#187;oplæst og godkendt&#171;. Til sidst  \r\n\r\n underskrives afhøringen af den afhørende myndighed og den afhørte, såfremt  \r\n\r\n han erklærer sig villig hertil. Hvis afhørte ikke ønsker at underskrive  \r\n\r\n rapporten, anføres dette. I øvrigt bemærkes, at sigtede altid er berettiget  \r\n\r\n til at trække sin forklaring samt sin tilståelse tilbage. </P>  \r\n\r\n<P>Afhøring til straffe- eller disciplinarbladsformularsæt. </P>  \r\n\r\n<P CLASS=PUNKT> <B>7.</B> I mindre alvorlige sager (for silde møde, ulovligt  \r\n\r\n fravær indtil 24 timer, at forlade tjenestestedet uden tilladelse i kortere  \r\n\r\n tid (dog ej ved vagttjeneste), forstikke sig under tjenesten i kortere  \r\n\r\n perioder indtil 2 timer, mindre pligtforsømmelser, mindre beruselse i  \r\n\r\n tjenesten, almindeligt uefterrettelighed i mildere grad, ulydighed i mildere  \r\n\r\n grad, samt ved mindre færdselsforseelser, såsom undladelse af at anvende  \r\n\r\n sikkerhedssele, manglende agtpågivenhed i mildere tilfælde, samt mindre  \r\n\r\n hastighedsovertrædelser) anføres sigtedes forklaring på straffe- eller  \r\n\r\n disciplinarbladsformularen i vedtegnings- og afhøringsrubrikken, forudsat  \r\n\r\n følgende betingelser er opfyldt: </P>  \r\n\r\n<P>at sigtede uforbeholdent erkender sin skyld i det påsigtede forhold, </P>  \r\n\r\n<P>at tilståelsens rigtighed bestyrkes ved de i øvrigt foreliggende  \r\n\r\n oplysninger, </P>  \r\n\r\n<P>at han erklærer sig villig til med sin underskrift at godkende den afgivne  \r\n\r\n forklaring, samt </P>  \r\n\r\n<P>at det til sagens oplysning ikke er nødvendigt at føre vidner. </P>  \r\n\r\n<P>Afhøring til afhøringsrapport. </P>  \r\n\r\n<P CLASS=PUNKT> <B>8.</B> I andre tilfælde udfærdiges afhøringsrapport. </P>  \r\n\r\n<UL CLASS=PLAIN-LIST>  \r\n\r\n<LI>a) Den myndighed, der i første instans foretager afhøringen, udfylder  \r\n\r\n øverste halvdel af afhøringsrapportens forside. I sigtelsesrubrikken anføres  \r\n\r\n en kortfattet, men fyldestgørende beskrivelse af sigtelsen. Hvis det er  \r\n\r\n uhensigtsmæssigt at benytte den trykte indledning, f.eks. fordi der ikke er  \r\n\r\n rejst sigtelse mod nogen bestemt person, kan en anden indledning anvendes.  \r\n\r\n Forkortelser og datotidsgrupper bør ikke anvendes, idet det er af betydning,  \r\n\r\n at teksten er umiddelbart forståelig også for andre end militære myndigheder.  \r\n\r\n Rubrikkens indhold behøver ikke at være enslydende med beskrivelsen i  \r\n\r\n ikendelsesrubrikken, men vil ofte være det. </LI>  \r\n\r\n</UL>  \r\n\r\n<P>En sigtelse kan f.eks. være affattet således: </P>  \r\n\r\n<P CLASS=PUNKT> <B>27.</B> januar 1980, klokken 7.30 at være udeblevet fra  \r\n\r\n tjeneste indtil han efter forløbet af 4 timer 15 minutter meldte sig tilbage  \r\n\r\n samme dag klokken 11.45'. &#187;For den 17. marts 1979, klokken 13.15 at have  \r\n\r\n undladt at efterkomme en foresat sergents befaling om at afhente sit gevær,  \r\n\r\n og i stedet at have forstukket sig på belægningsstuen i 1/2 time&#171;. </P>  \r\n\r\n<UL CLASS=PLAIN-LIST>  \r\n\r\n<LI>b) I afhøringsrapportens rubrik for forstraffe optages kun de tidligere  \r\n\r\n straffe og disciplinarmidler, som har betydning for afgørelsen i den  \r\n\r\n foreliggende sag. </LI>  \r\n\r\n<LI>c) Oplysning om sagens afgørelse anføres i den dertil bestemte rubrik,  \r\n\r\n hvor tillige eventuel pålæggelse af erstatningspligt angives. </LI>  \r\n\r\n</UL>  \r\n\r\n<P>Forseelsen beskrives her således, som den efter afhøringer m.v. anses for  \r\n\r\n at være bevist, og derfor har dannet grundlag for afgørelsen. Hvis sagen  \r\n\r\n henlægges, påføres rapporten en skråstreg samt en bemærkning om henlæggelsen.  \r\n\r\n Det påhviler herefter den myndighed, der har foranlediget rapporten optaget,  \r\n\r\n at meddele den eventuelt sigtede, at sagen henlægges. Bliver afgørelsen ikke  \r\n\r\n effektueret, f.eks. fordi straffen eller disciplinarmidlet ophæves eller  \r\n\r\n ændres, eller straffen nægtes modtaget, overstreges den udfyldte rubrik med  \r\n\r\n angivelse af grunden. </P>  \r\n\r\n<UL CLASS=PLAIN-LIST>  \r\n\r\n<LI>d) I anmærkningsrubrikken anføres oplysninger, som er af betydning for  \r\n\r\n sagen, og som ikke naturligt henhører under andre rubrikker. Det kan f.eks.  \r\n\r\n være en fortegnelse over de til sagen hørende bilag, såsom indberetninger,  \r\n\r\n politirapporter, militærpolitirapporter eller lignende med oplysning om dato  \r\n\r\n og bilagsnummer. Såfremt flere personer har begået forseelser med indbyrdes  \r\n\r\n tilknytning, kan det være hensigtsmæssigt i anmærkningsrubrikken at henvise  \r\n\r\n til de andre forseelser med angivelse af afhøringsrapporternes løbenumre.  \r\n\r\n</LI>  \r\n\r\n<LI>e) På rapportens bagside gives en fremstilling af sagsforholdet, som det  \r\n\r\n fremstår af indberetning eller lignende, samt en fremstilling af afhøringen  \r\n\r\n af sigtede og af eventuelle vidner, idet det oplyses, hvornår afhøringen er  \r\n\r\n foretaget, og hvem der har foretaget den (eventuelt ved stempel). </LI>  \r\n\r\n</UL>  \r\n\r\n<P>Opmærksomheden henledes på, at sigtede ikke vil kunne pålægges straf for  \r\n\r\n urigtig forklaring, der vedrører selve det påsigtede forhold. Enhver militær  \r\n\r\n myndighed, der senere behandler sagen, anfører - eventuelt på tillægsark -  \r\n\r\n mulige senere afhøringer, ligesom senere arbitrære afgørelser i sagen  \r\n\r\n eventuelt kan anføres. </P>  \r\n\r\n<UL CLASS=PLAIN-LIST>  \r\n\r\n<LI>f) Hver afhøringsrapport forsynes med fortløbende numre og indsættes i et  \r\n\r\n ringbind (afhøringsbogen), som forbliver hos den myndighed, der har foretaget  \r\n\r\n afhøringen. Skal sagen fremsendes til anden myndighed, medsendes en kopi af  \r\n\r\n afhøringsrapporten. </LI>  \r\n\r\n</UL>  \r\n\r\n<P>Såfremt sagen fremsendes til auditøren, medsendes stam/straffeliste med  \r\n\r\n forstraffens fulde ordlyd. Fremsendelsespåtegning, der underskrives på  \r\n\r\n sædvanlig måde, påføres rapportens bagside, eventuelt med angivelse af  \r\n\r\n grunden til fremsendelsen. Sagens bilag opbevares hos den myndighed, der  \r\n\r\n træffer endelig afgørelse i sagen. Sager, der har været behandlet af auditør,  \r\n\r\n arkiveres altid hos denne. </P>  \r\n\r\n<UL CLASS=PLAIN-LIST>  \r\n\r\n<LI>e) Afhøringsrapportens rubrik &#187;Dåbskirke&#171; skal kun udfyldes i  \r\n\r\n tilfælde, hvor en sag skal indbringes for retten. En fremsendelse af  \r\n\r\n afhøringsrapporten må dog ikke forsinkes på grund af manglende oplysning om  \r\n\r\n dåbskirke. </LI>  \r\n\r\n</UL>  \r\n\r\n<P>Ophævelse. </P>  \r\n\r\n<P CLASS=PUNKT> <B>9.</B> KFF-B. 11-1980, pkt. 3 ophæves. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>H. M. Richter </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>*) Ovenstående vejledning er indholdsmæssig identisk med KFF-B. 11-1980,  \r\n\r\n pkt. 3, der udgår </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19892505060"
        },
        {
            "displayName": "Entydig dokumentidentifikation",
            "displayValue": "CM000958"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/11/2005"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25050"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "01/07/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Forsvarsmin. 5.kt. 87-32311-16"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}