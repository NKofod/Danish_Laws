{
    "id": 125775,
    "title": "Bekendtgørelse om uddannelsen til meritlærer",
    "documentTypeId": "60",
    "isSagsforlobPeriodValid": true,
    "shortName": "BEK nr 651 af 29/06/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Uddannelsens formål og udbud</p>\r\n      <p class=\"Indholdsfortegnelse\"><a href=\"#K2\">Kapitel 2</a>   Adgangskrav</p>\r\n      <p class=\"Indholdsfortegnelse\"><a href=\"#K3\">Kapitel 3</a>   Uddannelsens struktur og indhold</p>\r\n      <p class=\"Indholdsfortegnelse\"><a href=\"#K4\">Kapitel 4</a>   Merit</p>\r\n      <p class=\"Indholdsfortegnelse\"><a href=\"#K5\">Kapitel 5</a>   Adgang til linjefag</p>\r\n      <p class=\"Indholdsfortegnelse\"><a href=\"#K6\">Kapitel 6</a>   Prøver og bedømmelse</p>\r\n      <p class=\"Indholdsfortegnelse\"><a href=\"#K7\">Kapitel 7</a>   Studieordning</p>\r\n      <p class=\"Indholdsfortegnelse\"><a href=\"#K8\">Kapitel 8</a>   Klageregler</p>\r\n      <p class=\"Indholdsfortegnelse\"><a href=\"#K9\">Kapitel 9</a>   Ikrafttrædelse</p><div class=\"bjelke\">Den fulde tekst</div><p class=\"Titel2\">Bekendtgørelse om uddannelsen til meritlærer</p>\r\n      <p class=\"Indledning2\">I medfør af § 2, stk. 9, i lov om åben uddannelse (erhvervsrettet voksenuddannelse) mv., jf. lovbekendtgørelse nr. 939 af 22. september 2008, fastsættes:</p>\r\n      <p class=\"Kapitel\" id=\"K1\"><span id=\"Kap1\">Kapitel 1</span></p>\r\n      <p class=\"KapitelOverskrift2\">Uddannelsens formål og udbud</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Uddannelsen er en erhvervsrettet videregående efteruddannelse for personer med forudgående kvalifikationer og erfaringer, som ønsker at undervise i folkeskolen.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Uddannelsens formål er at give den studerende de faglige, pædagogiske og praktiske forudsætninger, der er nødvendige for at kunne virke som lærer i folkeskolen, herunder at forberede, gennemføre og evaluere undervisningsforløb.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Uddannelsen til meritlærer kan udbydes af institutioner, der er godkendt hertil af undervisningsministeren.</p>\r\n      <p class=\"Kapitel\" id=\"K2\"><span id=\"Kap2\">Kapitel 2</span></p>\r\n      <p class=\"KapitelOverskrift2\">Adgangskrav</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Adgang til uddannelsen forudsætter enten</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par3_Stk1_Num1\">1)</span> at ansøgeren har en afsluttet kandidat-, bachelor- eller professionsbacheloruddannelse, eller</p>\r\n          <p class=\"Liste1\"><span class=\"Liste1Nr\" id=\"Par3_Stk1_Num2\">2)</span> at ansøgeren</p>\r\n          <p class=\"Tekst2\">\r\n            <div>\r\n              <p class=\"Liste2\"><span class=\"Liste2Nr\" id=\"Par3_Stk1_Num2_Lita\">a)</span> er mindst 25 år,</p>\r\n              <p class=\"Liste2\"><span class=\"Liste2Nr\" id=\"Par3_Stk1_Num2_Litb\">b)</span> har gennemført en erhvervsrettet uddannelse på mindst erhvervsuddannelsesniveau og</p>\r\n              <p class=\"Liste2\"><span class=\"Liste2Nr\" id=\"Par3_Stk1_Num2_Litc\">c)</span> har mindst 2 års erhvervserfaring.</p>\r\n            </div>\r\n          </p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Der kan dispenseres fra adgangsbetingelserne i stk. 1, hvis en samlet vurdering af ansøgerens kvalifikationer og kompetencer begrunder optagelse. Dispensation gives på baggrund af en konkret og individuel vurdering af ansøgeren.</p>\r\n      <p class=\"Kapitel\" id=\"K3\"><span id=\"Kap3\">Kapitel 3</span></p>\r\n      <p class=\"KapitelOverskrift2\">Uddannelsens struktur og indhold</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Meritlæreruddannelsen er en deltidsuddannelse, der udbydes i henhold til lov om åben uddannelse. Uddannelsen kan tilrettelægges på heltid og som fjernundervisning efter reglerne herom i lov om åben uddannelse.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Uddannelsen udgør enten 2,05 årsværk eller 2,65 årsværk svarende til henholdsvis 123 point og 159 point i European Credit Transfer System (ECTS), hvor 60 ECTS-point svarer til en heltidsstuderendes arbejde i 1 år, alt efter hvilke linjefag, den studerende vælger, jf. stk. 2. Uddannelsen består af følgende uddannelseselementer: linjefag, pædagogiske fag og praktik. Mål og centrale kundskabs- og færdighedsområder for de enkelte fag i uddannelsen, jf. stk. 2 og 3, fremgår af bekendtgørelse om uddannelsen til professionsbachelor som lærer i folkeskolen.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> De studerende skal vælge to linjefag, hvoraf det ene skal være på 0,6 årsværk svarende til 36 ECTS-point, og det andet kan være på enten 1,2 årsværk svarende til 72 ETCS-point eller på 0,6 årsværk svarende til 36 ECTS-point, jf. dog § 6, stk.2. Linjefag på 72 ECTS-point er dansk (aldersspecialiseret), matematik (aldersspecialiseret), engelsk, fysik/kemi, natur/teknik, historie og idræt. Linjefag på 36 ECTS-point er billedkunst, biologi, dansk som andetsprog, fransk, geografi, hjemkundskab, kristendomskundskab/religion, materiel design, musik, samfundsfag, specialpædagogik og tysk.</p>\r\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> De pædagogiske fag i form af almen didaktik, psykologi og pædagogik udgør tilsammen 0,55 årsværk svarende til 33 ECTS-point.</p>\r\n      <p class=\"Stk2\"><span class=\"StkNr\" id=\"Par5_Stk4\">Stk. 4.</span> I uddannelsen indgår endvidere praktikforløb på i alt 0,3 årsværk svarende til 18 ECTS-point, som finder sted i folkeskolen eller i en fri grundskole og omfatter undervisningstimer og deltagelse i øvrige læreropgaver under vejledning af en eller flere praktiklærere. Målet med praktikken er at skabe en kobling mellem teori og praksis med henblik på, at den studerende erhverver færdigheder i at forberede, gennemføre og evaluere undervisningsforløb. Den studerendes linjefag indgår i praktikken, som koordineres med de øvrige dele af uddannelsen.</p>\r\n      <p class=\"Kapitel\" id=\"K4\"><span id=\"Kap4\">Kapitel 4</span></p>\r\n      <p class=\"KapitelOverskrift2\">Merit</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6. </span> Studerende har ret til merit for dele af uddannelsen på grundlag af allerede opnåede kvalifikationer. Merit gives af den enkelte uddannelsesinstitution på baggrund af gennemført undervisning og beskæftigelse, der står mål med de fag, uddannelsesdele og praktikdele, der søges merit for.</p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Studerende med kvalifikationer, der svarer til et eller flere linjefag hver på 1,2 årsværk svarende til 72 ECTS-point, er ikke omfattet af kravet i § 5, stk. 2, 1. pkt. om sammensætning af linjefag.</p>\r\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Undervisningsministeriet udarbejder efter drøftelse med professionshøjskolerne en oversigt over forudgående kvalifikationer, som erstatter fag eller praktikforløb. Institutionerne er forpligtede til at anerkende de kvalifikationer og kompetencer, der fremgår af oversigten, som meritgivende. Oversigten vil fremgå af Undervisningsministeriets hjemmeside.</p>\r\n      <p class=\"Kapitel\" id=\"K5\"><span id=\"Kap5\">Kapitel 5</span></p>\r\n      <p class=\"KapitelOverskrift2\">Adgang til linjefag</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7. </span> Den studerende har adgang til de enkelte linjefag i uddannelsen, når den pågældende i et eller flere af de adgangsgivende gymnasiale fag og niveauer, der er fastsat for de pågældende linjefag i bilag 5 til bekendtgørelse om uddannelsen til professionsbachelor som lærer i folkeskolen, efter 7-trinsskalaen, jf. bekendtgørelse om karakterskala og anden bedømmelse, mindst har opnået karakteren 7 på B-niveau eller karakteren 02 på A-niveau. Adgang til linjefaget dansk (aldersspecialiseret) forudsætter, at den studerende i dansk på gymnasialt A-niveau efter 7-trinsskalaen mindst har opnået karakteren 7. Den adgangsgivende karakter skal være opnået enten ved prøve eller som afsluttende standpunktskarakter eller årskarakter i det pågældende fag.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> I særlige tilfælde og efter en konkret individuel vurdering kan uddannelsesinstitutionen give en studerende adgang til et eller flere linjefag uanset bestemmelserne i stk. 1, såfremt institutionen vurderer, at den studerende har de nødvendige faglige kvalifikationer til at følge niveauet i undervisningen og gennemføre faget.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Studerende, der i medfør af § 7 ikke har adgang til et eller flere ønskede linjefag, har, såfremt de opfylder betingelserne i bekendtgørelse om gymnasial supplering (GS-bekendtgørelsen), mulighed for også efter optagelse på meritlæreruddannelsen gennem gymnasial supplering at erhverve tilstrækkelige forudsætninger til at optages på og gennemføre det eller de pågældende linjefag.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Uddannelsesinstitutionen kan i studieordningen fastsætte en adgangsbegrænsning for, hvor mange studerende der kan optages på et givet linjefag, herunder fælles- og specialiseringsforløb, jf. bekendtgørelse om uddannelsen til professionsbachelor som lærer i folkeskolen §§ 33-36.</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Har uddannelsesinstitutionen fastsat adgangsbegrænsning til linjefag efter stk. 1, skal institutionen i studieordningen fastlægge nærmere kriterier for optagelse på de pågældende linjefag, idet optagelse skal ske efter de studerendes kvalifikationer. Institutionen kan ikke i medfør af 1. pkt. fastsætte lavere krav for optagelse på de enkelte linjefag end, hvad der følger af § 7, stk. 1 og 2.</p>\r\n      <p class=\"Kapitel\" id=\"K6\"><span id=\"Kap6\">Kapitel 6</span></p>\r\n      <p class=\"KapitelOverskrift2\">Prøver og bedømmelse</p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> For prøver og bedømmelse ved uddannelsens linjefag og pædagogiske fag gælder reglerne i kapitel 6 i bekendtgørelse om uddannelsen til professionsbachelor som lærer i folkeskolen.</p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Praktikforløb afsluttes med bedømmelsen Bestået/Ikke-bestået. Bedømmelse af praktikken foretages af uddannelsesinstitutionen efter en skriftlig begrundet indstilling fra praktikstedet. Der skal desuden foreligge en skriftligt begrundet indstilling fra en eller flere af uddannelsesinstitutionens undervisere af, hvorledes den studerendes præstation skal bedømmes, jf. § 53, stk. 2, i bekendtgørelse om uddannelse til professionsbachelor som lærer i folkeskolen.</p>\r\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Studerende, der får bedømmelsen Ikke-bestået i henhold til stk. 1, kan gå praktikforløbet om én gang på samme praktiksted eller, hvis den studerende ønsker det, på et andet praktiksted. Bedømmes en praktikperiode, som den studerende har gået om, fortsat Ikke-bestået, kan den studerende ikke fortsætte på uddannelsen, jf. dog stk. 3.</p>\r\n      <p class=\"Stk2\"><span class=\"StkNr\" id=\"Par11_Stk3\">Stk. 3.</span> Uddannelsesinstitutionen kan, hvis ganske særlige grunde taler derfor, give en studerende mere end en mulighed for at gå en praktikperiode, der er bedømt Ikke-bestået, om. Procedurer herfor fastsættes i studieordningen.</p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Om prøver og bedømmelser gælder i øvrigt reglerne i bekendtgørelse om karakterskala og anden bedømmelse og bekendtgørelse om prøver og eksamen i erhvervsrettede uddannelser (prøvebekendtgørelsen).</p>\r\n      <p class=\"Kapitel\" id=\"K7\"><span id=\"Kap7\">Kapitel 7</span></p>\r\n      <p class=\"KapitelOverskrift2\">Studieordning</p>\r\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Studieordningen indeholder de regler, som institutionen i henhold til denne bekendtgørelse fastsætter om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par13_Stk1_Num1\">1)</span> uddannelsens tilrettelæggelse, jf. § 4 og § 5, herunder forskellige undervisnings- og arbejdsformer samt samspillet mellem pædagogiske fag, linjefag og praktik,</p>\r\n          <p class=\"Liste1\"><span class=\"Liste1Nr\" id=\"Par13_Stk1_Num2\">2)</span> udbuddet af linjefag</p>\r\n          <p class=\"Liste1\"><span class=\"Liste1Nr\" id=\"Par13_Stk1_Num3\">3)</span> eksamen og prøver, herunder for de enkelte fag om</p>\r\n          <p class=\"Tekst2\">\r\n            <div>\r\n              <p class=\"Liste2\"><span class=\"Liste2Nr\" id=\"Par13_Stk1_Num3_Lita\">a)</span> eksamensterminer, prøveformer og eksaminationstider og</p>\r\n              <p class=\"Liste2\"><span class=\"Liste2Nr\" id=\"Par13_Stk1_Num3_Litb\">b)</span> eventuelle delprøver og disses bedømmelse, og</p>\r\n            </div>\r\n          </p>\r\n          <p class=\"Liste1\"><span class=\"Liste1Nr\" id=\"Par13_Stk1_Num4\">4)</span> praktik, herunder mål, progression, vejledning og bedømmelse.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Studieordningen kan indeholde hjemmel for uddannelsesinstitutionen til at dispensere fra regler i studieordningen, der alene er fastsat af institutionen.</p>\r\n      <p class=\"Stk2\"><span class=\"StkNr\" id=\"Par13_Stk3\">Stk. 3.</span> Ved væsentlige ændringer af studieordningen indhenter institutionen en udtalelse fra censorformandskabet, jf. prøvebekendtgørelsen.</p>\r\n      <p class=\"Stk2\"><span class=\"StkNr\" id=\"Par13_Stk4\">Stk. 4.</span> Studieordningen, herunder væsentlige ændringer i denne, træder i kraft ved studieårets begyndelse og skal indeholde overgangsregler. Censorformandskabet skal orienteres om studieordningen og ændringer heri.</p>\r\n      <p class=\"Stk2\"><span class=\"StkNr\" id=\"Par13_Stk5\">Stk. 5.</span> Gældende studieordninger skal være tilgængelige på institutionens hjemmeside.</p>\r\n      <p class=\"Stk2\"><span class=\"StkNr\" id=\"Par13_Stk6\">Stk. 6.</span> Institutionerne koordinerer deres studieordninger, så der sikres ensartethed i uddannelsen på landsplan.</p>\r\n      <p class=\"Kapitel\" id=\"K8\"><span id=\"Kap8\">Kapitel 8</span></p>\r\n      <p class=\"KapitelOverskrift2\">Klageregler</p>\r\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Institutionens afgørelser i henhold til denne bekendtgørelse kan indbringes for Undervisningsministeriet af den, afgørelsen angår, når klagen vedrører retlige spørgsmål. Klagen indgives til institutionen, der videresender klagen til ministeriet ledsaget af en udtalelse. Klageren skal have lejlighed til inden for en frist på mindst 1 uge at kommentere udtalelsen. Kommentaren skal medsendes til ministeriet.</p>\r\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Fristen for at indgive klage efter stk. 1 er 2 uger fra den dag, afgørelsen er meddelt klageren.</p>\r\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Institutionernes afgørelser om merit kan for såvel danske som udenlandske kvalifikationer indbringes for Kvalifikationsnævnet, jf. lov om vurdering af udenlandske uddannelseskvalifikationer m.v.</p>\r\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> Klager over prøver og eksamen er omfattet af prøvebekendtgørelsens regler, jf. § 12.</p>\r\n      <p class=\"Stk2\"><span class=\"StkNr\" id=\"Par16_Stk2\">Stk. 2.</span> Uddannelsesinstitutionens beslutning om at bedømme en studerendes praktik som Ikke-bestået kan indbringes for Undervisningsministeriet efter retningslinjerne i § 14.</p>\r\n      <p class=\"Kapitel\" id=\"K9\"><span id=\"Kap9\">Kapitel 9</span></p>\r\n      <p class=\"KapitelOverskrift2\">Ikrafttrædelse</p>\r\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Bekendtgørelsen træder i kraft den 2. juli 2009 og har virkning for studerende, der påbegynder uddannelsen efter dette tidspunkt.</p>\r\n      <p class=\"Stk2\"><span class=\"StkNr\" id=\"Par17_Stk2\">Stk. 2.</span> Bekendtgørelse nr. 718 af 3. juli 2008 om uddannelsen til meritlærer ophæves, jf. dog stk. 3.</p>\r\n      <p class=\"Stk2\"><span class=\"StkNr\" id=\"Par17_Stk3\">Stk. 3.</span> Institutionerne kan for studieåret 2008/2009 vælge at undlade at udbyde meritlæreruddannelsen i henhold til denne bekendtgørelse. I så fald udbydes meritlæreruddannelsen i henhold til den i stk. 2 nævnte bekendtgørelse.</p>\r\n      <p class=\"Stk2\"><span class=\"StkNr\" id=\"Par17_Stk4\">Stk. 4.</span> Studerende, der er begyndt på uddannelsen i henhold til bekendtgørelse nr. 340 af 12. maj 2003 om uddannelsen til meritlærer, kan færdiggøre uddannelsen efter den pågældende bekendtgørelse frem til den 1. juli 2012.</p>\r\n      <p class=\"Stk2\"><span class=\"StkNr\" id=\"Par17_Stk5\">Stk. 5.</span> Adgangskravet i § 3 stk. 1, nr. 2, litra a, evalueres senest ved udgangen af 2011.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Undervisningsministeriet, den 29. juni 2009</P><P CLASS=SIGN1 ALIGN=\"CENTER\">P.M.V.<BR>Torben Kornbech Rasmussen</P><P CLASS=SIGN2 ALIGN=\"RIGHT\">/ Trine Ingemansen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/07/2009"
        },
        {
            "displayName": "Accession",
            "displayValue": "B20090065105"
        },
        {
            "displayName": "Entydig dokumentidentifikation",
            "displayValue": "AT003806"
        },
        {
            "displayName": "Dato for førstegangsindlæggelse",
            "displayValue": "01/07/2009"
        },
        {
            "displayName": "Dato for indlæggelse",
            "displayValue": "03/07/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "651"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "29/06/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Undervisningsministeriet"
        },
        {
            "displayName": "Ressortministeriets journalnummer",
            "displayValue": "Undervisningsmin., j.nr. 192.90C.021"
        },
        {
            "displayName": "Stikord",
            "displayValue": "Lærer, Merit, Meritlærer"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}