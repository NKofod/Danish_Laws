{
    "id": 133224,
    "title": "Vejledning om bekendtgørelse om kontributionsprincippet",
    "documentTypeId": "180",
    "isSagsforlobPeriodValid": true,
    "shortName": "VEJ nr 77 af 31/08/2010",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om bekendtgørelse om kontributionsprincippet</p>\n      <p class=\"Tekstoverskrift\">Baggrund</p>\n      <p class=\"Paragraftekst\"><span class=\"Bold\">1.</span> Vejledningen vedrører Finanstilsynets fortolkning af bekendtgørelse nr. 358 af 6. april 2010 om kontributionsprincippet (herefter benævnt kontributionsbekendtgørelsen). Paragrafhenvisninger refererer til kontributionsbekendtgørelsen, medmindre andet fremgår.</p>\n      <p class=\"Tekstoverskrift\">Realiseret resultat</p>\n      <p class=\"Paragraftekst\"><span class=\"Bold\">2.</span> Årets realiserede resultat til fordeling mellem egenkapital og bestanden af forsikringer opgøres som summen af:</p>\n      <p>\n        <p class=\"Liste1\"><span class=\"Liste1Nr\" id=\"\">a)</span> forsikringsteknisk resultat</p>\n        <p class=\"Liste1\"><span class=\"Liste1Nr\" id=\"\">b)</span> overført investeringsafkast</p>\n        <p class=\"Liste1\"><span class=\"Liste1Nr\" id=\"\">c)</span> Pensionsafkastskat</p>\n        <p class=\"Liste1\"><span class=\"Liste1Nr\" id=\"\">d)</span> tilskrivning af bonus</p>\n        <p class=\"Liste1\"><span class=\"Liste1Nr\" id=\"\">e)</span> ændring i kollektivt bonuspotentiale og særlige bonushensættelser</p>\n        <p class=\"Liste1\"><span class=\"Liste1Nr\" id=\"\">f)</span> ændring i bonuspotentiale på fripoliceydelser, foretaget i henhold til kontributionsbekendtgørelsen.</p>\n      </p>\n      <p class=\"Tekst\">Hertil lægges reguleringer, som i henhold til § 83, stk. 1, i bekendtgørelse om finansielle rapporter for forsikringsselskaber og tværgående pensionskasser er indregnet direkte på balancen. <span class=\"Italic\">Ref. § 2, stk. 2 og stk. 3.</span></p>\n      <p class=\"Paragraftekst\"><span class=\"Bold\">3.</span> Det realiserede resultat er lig med summen af:</p>\n      <p>\n        <p class=\"Liste1\"><span class=\"Liste1Nr\" id=\"\">a)</span> det i regnskabet bogførte investeringsafkast fratrukket rentetilskrivning på tegningsgrundlaget</p>\n        <p class=\"Liste1\"><span class=\"Liste1Nr\" id=\"\">b)</span> de på tegningsgrundlaget betalte forsikringsmæssige administrationsomkostninger fratrukket de i regnskabet bogførte forsikringsmæssige administrationsomkostninger</p>\n        <p class=\"Liste1\"><span class=\"Liste1Nr\" id=\"\">c)</span> de på tegningsgrundlaget betalte risikopræmier fratrukket de i regnskabet bogførte forsikringsskader</p>\n        <p class=\"Liste1\"><span class=\"Liste1Nr\" id=\"\">d)</span> reguleringer, som i henhold til § 83, stk. 1, i bekendtgørelse om finansielle rapporter for forsikringsselskaber og tværgående pensionskasser er indregnet direkte på balancen</p>\n        <p class=\"Liste1\"><span class=\"Liste1Nr\" id=\"\">e)</span> minus ændringen i akkumuleret værdiregulering, bortset fra ændringer i bonuspotentiale på fripoliceydelser foretaget i henhold til kontributionsbekendtgørelsen (hermed menes ændringer i bonuspotentialet i form af opskrivning eller nedskrivning som regnskabsmæssig disposition)</p>\n      </p>\n      <p class=\"Tekst\"><span class=\"Italic\">Ref. § 2, stk. 2 og stk. 3.</span></p>\n      <p class=\"Paragraftekst\"><span class=\"Bold\">4.</span> Frivillige udlodninger fra egenkapitalen, såsom gaver, aktionærudlodninger og ugaranterede pensionstillæg, kan ikke indregnes i det realiserede resultat. Sådanne udlodninger skal reguleres direkte på balancen og skal fremgå af regnskabets note for udviklingen i egenkapitalen. Heraf følger, at frivillige udlodninger fra egenkapitalen skal reguleres udenom fordelingen efter kontributionsprincippet. <span class=\"Italic\">Ref. § 2, stk. 2 og stk. 3.</span></p>\n      <p class=\"Paragraftekst\"><span class=\"Bold\">5.</span> Resultatet af syge- og ulykkeforsikring, unit link produkter, livrenter uden ret til bonus og andre forsikringstyper, som ikke er omfattet af kontributionsbekendtgørelsen, tilgår egenkapitalen som »regnskabsmæssig omkostning og indtjening for virksomheden«, og indgår ikke i det realiserede resultat. Hvis selskabet har særlige bonushensættelser af type B skal disse have deres forholdsmæssige andel af »regnskabsmæssig omkostning og indtjening for virksomheden« til forskel fra frivillige udlodninger såsom gaver, aktionærudlodninger og ugaranterede pensionstillæg fra egenkapitalen som udelukkende betales af egenkapitalen. <span class=\"Italic\">Ref. § 2, stk. 5.</span></p>\n      <p class=\"Tekstoverskrift\">Opdeling af bestanden i grupper</p>\n      <p class=\"Paragraftekst\"><span class=\"Bold\">6.</span> En forsikring kan indeholde flere forsikringsdele eventuelt tegnet på forskellige tekniske grundlag, hvilket betyder, at beregningselementerne rente, risiko og omkostninger ikke nødvendigvis er ens for de forskellige forsikringsdele. Den samlede bestand af forsikringer og forsikringsdele omfattet af kontributionsbekendtgørelsen i et livsforsikringsselskab skal opdeles i grupper på baggrund af disse beregningselementer. Selve opdelingen af grupper beskrives under punkt 12. <span class=\"Italic\">Ref. § 3, stk. 1.</span></p>\n      <p class=\"Paragraftekst\"><span class=\"Bold\">7.</span> Niveauet for en forsikrings gennemsnitlige grundlagsrente i forhold til rentekurven, der anvendes ved beregning af livsforsikringshensættelserne til regnskabet, er almindeligvis den mest betydende årsag til forsikringens akkumulerede værdiregulering. Det er derfor valgt at henføre den akkumulerede værdiregulering på rentegrupperne. Ved fordelingen af ufordelte midler til grupperne skal der tages hensyn til, hvorledes forsikringerne i grupperne har bidraget til de ufordelte midler. Selskabet skal påvise rimeligheden af fordelingen. Dette kan f.eks. ske ved, at selskabet beregner, hvorledes forsikringerne i de forskellige grupper gennem årene har indtjent rente-, risiko- og omkostningsresultater. Aktuaren skal redegøre for hvor lang en periode, der skal anvendes ved beregningen, for at der kan opnås en rimelig kontributionsmæssig fordeling af de ufordelte midler til grupperne. Finanstilsynet forudsætter i den forbindelse, at for at opnå en rimelig repræsentativ beregningsperiode kan beregningen ikke foretages på perioder på under 5 år. <span class=\"Italic\">Ref. § 3, stk. 2.</span></p>\n      <p class=\"Paragraftekst\"><span class=\"Bold\">8.</span> Ved beregningen af, hvilke ufordelte midler der hører til hvilke grupper, kan der op til tidspunktet for overgang til den nye kontributionsbekendtgørelses regler ske en vis rimelig omfordeling imellem de tre elementer. Eksempelvis kan underskud på risiko- eller omkostningsregnskab for en gruppe af forsikringer betales af renteresultatet for den samme gruppe af forsikringer, hvis aktuaren vurderer, at dette er rimeligt og fører til en kontributionsmæssig korrekt fordeling. <span class=\"Italic\">Ref. § 3, stk. 2 og stk. 6.</span></p>\n      <p class=\"Paragraftekst\"><span class=\"Bold\">9.</span> Et selskab, der ved overgang til bestemmelserne under den nye kontributionsbekendtgørelse ikke kan redegøre for, hvorledes midlerne i de ufordelte reserver hørende til en gruppe af forsikringer før opdeling i de tre elementer er opsparet på overskud hhv. underskud på rente-, risiko- og omkostningselementerne, kan ved overgangen opdele midlerne efter følgende metode:</p>\n      <p>\n        <p class=\"Liste1\"><span class=\"Liste1Nr\" id=\"\">a)</span> Opsparet omkostningsoverskud beregnes som de ufordelte midler gange forholdet mellem på den ene side det gennemsnitlige årlige omkostningsresultat for de sidste 5 år og på den anden side summen af de gennemsnitlige årlige omkostnings-, risiko- og renteresultater for de sidste 5 år.</p>\n        <p class=\"Liste1\"><span class=\"Liste1Nr\" id=\"\">b)</span> Opsparet risikooverskud beregnes som de ufordelte midler gange forholdet mellem på den ene side det gennemsnitlige årlige risikoresultat for de sidste 5 år og på den anden side summen af de gennemsnitlige årlige omkostnings-, risiko- og renteresultater for de sidste 5 år.</p>\n        <p class=\"Liste1\"><span class=\"Liste1Nr\" id=\"\">c)</span> Opsparet renteoverskud beregnes som de ufordelte midler fratrukket opsparet omkostningsoverskud og risikooverskud.</p>\n      </p>\n      <p class=\"Tekst\"><span class=\"Italic\">Ref. § 3, stk. 2 og stk. 6.</span></p>\n      <p class=\"Paragraftekst\"><span class=\"Bold\">10.</span> Hvis den beregnede opdeling af de ufordelte midler fører til, at en risiko-, omkostnings- eller rentegruppe får allokeret negative ufordelte midler, skal selskabet forholde sig til, hvorledes dette skal håndteres. Negative ufordelte midler hørende til en rentegruppe kan i nogle situationer modsvares af nedskrevne bonuspotentialer på fripoliceydelser i rentegruppen. I andre tilfælde vil egenkapitalen skulle lægge ud, og det må vurderes, om dette udlæg helt eller delvist kan skrives på en skyggekonto for rentegruppen. Beregnede negative ufordelte midler hørende til en risiko- eller omkostningsgruppe vil betyde, at egenkapitalen skal lægge ud. Det skal i så fald fastlægges, hvorvidt dette udlæg helt eller delvist kan skrives på en skyggekonto for gruppen. <span class=\"Italic\">Ref. § 3, stk. 2 og stk. 6.</span></p>\n      <p class=\"Paragraftekst\"><span class=\"Bold\">11.</span> En forsikring kan kun være med i én rentegruppe. Herved sikres, at der ikke opstår omfordelinger imellem rentegrupper. <span class=\"Italic\">Ref. § 3, stk. 3.</span></p>\n      <p class=\"Paragraftekst\"><span class=\"Bold\">12.</span> Det bærende princip for opdelingen i grupper er, at der skal anvendes karakteristika, som efter objektive kriterier sikrer homogenitet i grupperne. For rentegrupperne definerer kontributionsbekendtgørelsen, at der skal inddeles efter oprindelig tegningsgrundlagsrente eller vægtet grundlagsrente ud fra de retrospektive hensættelser. For risiko- og omkostningsgrupper er der ikke fastsat nærmere definerede karakteristika i bekendtgørelsen. Finanstilsynet finder, at begrebet homogenitet for risiko- og omkostningsgrupper må fastlægges gennem tilsynets praksis. Følgende mulighed vurderes på forhånd at foreligge. For så vidt angår inddeling i risikogrupper vil en opdeling i grupper efter niveau for risikosatser ved død henholdsvis invaliditet svarende til bonusgrundlagets forudsætninger kunne anvendes, forudsat at der foreligger en statistisk dokumentation for bonussatsernes rimelighed. Aktuaren skal i så fald være opmærksom på forskelle i tariffer indenfor en risikogruppe baseret på ens bonusgrundlag. Yderligere opdeling for eksempel svarende til tilhørsforhold til virksomheder eller faglige grupperinger vil kunne forekomme. Andre inddelingskriterier vil kunne finde anvendelse, forudsat at der inddeles efter objektive kriterier, der sikrer homogenitet. Tilsvarende gælder for inddeling i omkostningsgrupper. <span class=\"Italic\">Ref. § 3, stk. 4.</span></p>\n      <p class=\"Paragraftekst\"><span class=\"Bold\">13.</span> I henhold til § 3, stk. 4 i bekendtgørelse om kontributionsprincippet skal »den vægtede grundlagsrente for en forsikring med flere grundlagsrenter beregnes som et vægtet gennemsnit baseret på de retrospektive hensættelser på de enkelte grundlagsrenter«.</p>\n      <p class=\"Tekst\">Den retrospektive hensættelse for en forsikring er indbetalte præmier med fradrag af udbetalte ydelser, betaling for omkostninger, regulering for risiko og med tillæg af tilskrevet rente på den enkelte forsikring.</p>\n      <p class=\"Tekst\">Den retrospektive hensættelse er således et resultat af indbetalingerne fratrukket bonusgrundlagets (2. ordens grundlagets) betaling for omkostninger og risiko samt tilskrevet depotforrentning (2. ordens kontorente).</p>\n      <p class=\"Tekst\">Hvis den tilskrevne depotrente i en periode er lavere end forsikringens grundlagsrente – eller lavere end grundlagsrenten på en del af forsikringen – kan den retrospektive hensættelse blive mindre end den prospektive reserve på tegningsgrundlaget (1. ordens grundlaget).</p>\n      <p class=\"Tekst\">Den prospektive reserve på tegningsgrundlaget på en blandet forsikring, der består af flere forsikringsdele etableret på flere forskellige tegningsgrundlag, fremkommer som summen af de prospektive delreserver beregnet som ydelse gange passiv minus præmie gange aktiv for hvert af de indgående tegningsgrundlag.</p>\n      <p class=\"Tekst\">Hvis den retrospektive hensættelse er lavere end den samlede prospektive tegningsgrundlagsreserve, kan forsikringens vægtede grundlagsrente beregnes på baggrund af de prospektive tegningsgrundlagsreserver. Herved anvendes de forskellige prospektive reserver på de forskellige tegningsgrundlagsrenter som vægte.</p>\n      <p class=\"Tekst\">I praksis vil forsikringens akkumulerede værdiregulering i den beskrevne situation typisk være mindst lige så stor som forskellen imellem den samlede prospektive tegningsgrundlagsreserve og den retrospektive hensættelse. Regnskabsmæssigt vil der således være midler til stede til dækning af den samlede prospektive tegningsgrundlagsreserve.</p>\n      <p class=\"Paragraftekst\"><span class=\"Bold\">14.</span> Selskabet skal dokumentere gruppernes homogenitet. En kort redegørende tekst er således ikke tilstrækkelig. For rentegrupper er homogenitetskravet objektivt målbart. For risiko- og omkostningsgrupper vil indholdet af dokumentationen kunne bidrage til en afklaring af praksis på homogenitetskravene. <span class=\"Italic\">Ref. § 3, stk. 6, nr. 2.</span></p>\n      <p class=\"Paragraftekst\"><span class=\"Bold\">15.</span> De forsikringer, der er i en specifik rentegruppe, skal opfylde det homogenitetskrav, at spændet mellem højeste og laveste vægtede grundlagsrenter højst må være 1 % -point. Så selvom rentegrupperne er blevet inddelt efter oprindelige tegningsgrundlagsrenter jf. kontributionsbekendtgørelsens § 3, stk. 4, skal rentegrupperne stadig opfylde homogenitetskravet beregnet med udgangspunkt i de vægtede grundlagsrenter. Det er ikke på samme måde muligt at opstille et statisk krav til risiko- og omkostningsgrupperne. Her gælder i stedet, at de forsikringer eller forsikringsdele, der er i en specifik risiko- eller omkostningsgruppe, ud fra objektive kriterier skal vurderes (og dokumenteres jf. punkt 14) at være ensartede i forhold til henholdsvis risiko og omkostninger jf. kontributionsbekendtgørelsens § 3, stk. 4. <span class=\"Italic\">Ref. § 3, stk. 7.</span></p>\n      <p class=\"Paragraftekst\"><span class=\"Bold\">16.</span> Hvis enkelte forsikringer eller forsikringsdele ikke opfylder homogenitetskravene i en rente-, risiko- eller omkostningsgruppe, skal selskabet redegøre for afvigelsens størrelse. I de tilfælde, hvor det vurderes, at der sker systematisk omfordeling af betydelig økonomisk størrelse, skal der foretages en tilpasning af gruppeopdelingen jf. bekendtgørelsens § 3, stk. 10, eller en flytning af de enkle forsikringer eller forsikringsdele fra en gruppe til en anden jf. bekendtgørelsens § 3, stk. 11. Tilpasningerne i gruppeopdelingen kan ske med fremadrettet virkning. <span class=\"Italic\">Ref. § 3, stk. 8, 9, 10 og 11.</span></p>\n      <p class=\"Tekstoverskrift\">Det beregningsmæssige kontributionsprincip</p>\n      <p class=\"Paragraftekst\"><span class=\"Bold\">17.</span> Det realiserede resultat, som defineret i kontributionsbekendtgørelsens § 2, opdeles på grupperne. Det realiserede resultat kan også ses som summen af gruppernes delresultater. Gruppernes andel af det realiserede resultat er dermed tænkt som indeholdende både den del, der går til egenkapitalen og særlige bonushensættelser af type B, og den del, der går til forsikringerne i gruppen. § 6, stk. 1, definerer den enkelte gruppes realiserede resultat som den andel af det realiserede resultat, som er rimelig i forhold til, hvordan gruppen har bidraget til dette resultat. Der er mulighed for at fordele det realiserede resultat efter forskellige fordelingsnøgler til de enkelte rente-, risiko- og omkostningsgrupper, men livsforsikringsselskabet skal kunne redegøre for, at den valgte fordeling er rimelig. <span class=\"Italic\">Ref. § 6, stk. 1 og 2.</span></p>\n      <p class=\"Paragraftekst\"><span class=\"Bold\">18.</span> En risikogruppes realiserede resultat efter risikobonus og før betaling af egenkapitalens risikoforrentning kan beregnes som de i året bogførte betalte 2. ordens risikopræmier fratrukket de i året bogførte skader hørende til forsikringerne i gruppen inklusiv ændringer i tekniske reserver såsom RBNS-, IBNR- og erstatningshensættelser. Er der oprettet genforsikring for risikogruppens risiko kan resultatet af denne genforsikring indregnes i risikoresultatet. Gruppens realiserede resultat før risikobonus fremkommer ved at korrigere resultatet efter risikobonus med den i året udloddede risikobonus. <span class=\"Italic\">Ref. § 6, stk. 1 og 2.</span></p>\n      <p class=\"Paragraftekst\"><span class=\"Bold\">19.</span> En omkostningsgruppes realiserede resultat efter omkostningsbonus og før betaling af egenkapitalens risikoforrentning kan beregnes som de i året bogførte betalte 2. ordens omkostningsdækkende fradrag fratrukket de i året bogførte forsikringsmæssige administrationsomkostninger hørende til forsikringerne i gruppen. Gruppens realiserede resultat før omkostningsbonus fremkommer ved at korrigere resultatet efter omkostningsbonus med den i året udloddede omkostningsbonus. <span class=\"Italic\">Ref. § 6, stk. 1 og 2.</span></p>\n      <p class=\"Paragraftekst\"><span class=\"Bold\">20.</span> En rentegruppes andel af det realiserede resultat efter rentebonus, før betaling af PAL-skat og før betaling af egenkapitalens risikoforrentning kan beregnes som gruppens andel af det samlede bogførte investeringsafkast inklusiv gruppens andel af reguleringer direkte over balancen i henhold til § 83, stk. 1 i regnskabsbekendtgørelsen fratrukket summen af følgende størrelser:</p>\n      <p>\n        <p class=\"Liste1\"><span class=\"Liste1Nr\" id=\"\">a)</span> 2. ordens rentetilskrivningen før PAL-skat på forsikringerne i gruppen</p>\n        <p class=\"Liste1\"><span class=\"Liste1Nr\" id=\"\">b)</span> ændring i gruppens akkumulerede værdiregulering, bortset fra ændringer i bonuspotentiale på fripoliceydelser foretaget i henhold til kontributionsbekendtgørelsen (hermed menes ændringer i bonuspotentialet i form af opskrivning eller nedskrivning som regnskabsmæssig disposition)</p>\n        <p class=\"Liste1\"><span class=\"Liste1Nr\" id=\"\">c)</span> andre reguleringer som ikke henhører under risikoelementet eller omkostningselementet for forsikringerne i rentegruppen</p>\n      </p>\n      <p class=\"Tekst\">Gruppens realiserede resultat før rentebonus fremkommer ved at korrigere resultatet efter rentebonus med den i året udloddede rentebonus. <span class=\"Italic\">Ref. § 6, stk. 1 og 2.</span></p>\n      <p class=\"Paragraftekst\"><span class=\"Bold\">21.</span> De ovenfor beskrevne konkrete metoder til at beregne det realiserede resultat for henholdsvis en risiko-, en omkostnings- og en rentegruppe skal ikke betragtes som udtømmende. En række forskelligartede forhold vil kunne indebære, at yderligere justeringer skal foretages for at få beregnet et korrekt realiseret resultat til en gruppe.</p>\n      <p class=\"Paragraftekst\"><span class=\"Bold\">22.</span> På nogle tegningsgrundlag benyttes en reduceret grundlagsrente kaldet opgørelsesrenten. Forskellen imellem grundlagsrenten og opgørelsesrenten – også kaldet det kombinerede omkostnings- og sikkerhedstillæg – er den del af det udjævnede afkast svarende til grundlagsrenten, der på den enkelte forsikring kan benyttes til delvis betaling for forsikringsrisikoen og de forsikringsmæssige administrationsomkostninger for forsikringen. Hvis dette forhold gør sig gældende, vil man på den enkelte forsikring kunne beregne og bruge en del af grundlagsrenten til delvis betaling af forsikringsrisikoen og til delvis betaling af omkostningerne for forsikringen. Det bemærkes i den forbindelse, at dette ikke indebærer, at en del af det realiserede renteresultat hørende til forsikringerne i en rentegruppe kan overføres til forsikringerne i en risiko- eller en omkostningsgruppe. Det kombinerede omkostnings- og sikkerhedstillæg indebærer en udligningsmulighed mellem risiko-, omkostnings- og renteelementerne på den enkelte forsikring, men derimod ikke nogen udligningsmulighed på gruppeniveau.</p>\n      <p class=\"Paragraftekst\"><span class=\"Bold\">23.</span> De enkelte rente-, risiko- og omkostningsgrupper kan have forskellige egenkapitalforrentningsregler. Livsforsikringsselskabet skal kunne redegøre for, at de valgte egenkapitalforrentningsregler er rimelige i forhold til de risici, der påhviler egenkapitalen i forhold til de enkelte grupper. Som det fremgår af vejledningens punkt 32 kan en rentegruppes realiserede resultater være påvirket af risiko- eller omkostningsforhold for de til rentegruppen hørende forsikringer. I sådanne tilfælde kan den del af en rentegruppes realiserede resultat, der tilfalder egenkapitalen, godt afspejle at dele af rentegruppens risiko for egenkapitalen hidrører fra elementerne forsikringsrisiko og forsikringsadministrative omkostninger for forsikringerne i rentegruppen. Aktuaren skal i så tilfælde være opmærksom på eventuelle forskelle i tariffer for forsikringerne, der indgår i en rentegruppe. <span class=\"Italic\">Ref. § 6, stk. 3.</span></p>\n      <p class=\"Paragraftekst\"><span class=\"Bold\">24.</span> Den andel af gruppens realiserede resultat, der går til egenkapitalen, må ikke medføre, at gruppens realiserede resultat bliver negativ. Hvis gruppens realiserede resultat, før egenkapitalen har fået tildelt sin eventuelle andel, er negativ, kan egenkapitalens andel maksimalt være 0. Således er det muligt, at egenkapitalen får en lavere andel fra en gruppe end den egentligt er berettiget til. Denne »manglende andel« kan skrives på en skyggekonto over tilgodehavende fra en specifik gruppe til egenkapitalen. Den »manglende andel« eller en del heraf kan tilbagebetales, når dette sammen med det beløb, der tildeles egenkapitalen, og de beløb der fordeles til gruppen, kan rummes i gruppens positive realiserede resultat for året. Jf. bekendtgørelsens § 6, stk. 8, skal livsforsikringsselskabet anmelde, hvorledes tildelingen af egenkapitalens »manglende andel« fra den enkelte gruppe skal forløbe. Hvis egenkapitalen har sine ’egne’ særligt udvalgte og udskilte investeringsaktiver, kan egenkapitalen dog altid få tilskrevet det opnåede investeringsafkast på de udskilte investeringsaktiver. <span class=\"Italic\">Ref. § 6, stk. 5, 6 og 8.</span></p>\n      <p class=\"Paragraftekst\"><span class=\"Bold\">25.</span> Der kan ske omfordelinger af betydelig økonomisk størrelse over skyggekontoen tilhørende en gruppe, hvis den enkelte forsikring pålægges at betale andre forsikringers bidrag til skyggekontoen. Uanset, at skyggekontoen anses som værende kollektiv indenfor gruppen, skal selskabet sikre, at denne type omfordelinger ikke finder sted. <span class=\"Italic\">Ref. § 6, stk. 7.</span></p>\n      <p class=\"Paragraftekst\"><span class=\"Bold\">26.</span> For en forsikringsbestand omfattet af kontributionsbekendtgørelsen gælder, at forsikringsmæssige hensættelser afsat i regnskabet udenfor forsikringstagernes retrospektive hensættelser kan kategoriseres i følgende grupper:</p>\n      <p>\n        <p class=\"Liste1\"><span class=\"Liste1Nr\" id=\"\">a)</span> Ufordelte midler hørende til rentegrupper lig med akkumuleret værdiregulering og kollektivt bonuspotentiale</p>\n        <p class=\"Liste1\"><span class=\"Liste1Nr\" id=\"\">b)</span> Ufordelte midler hørende til risiko- og omkostningsgrupper lig med kollektivt bonus-potentiale</p>\n        <p class=\"Liste1\"><span class=\"Liste1Nr\" id=\"\">c)</span> Tekniske reserver vedrørende risikoforhold lig med erstatningsreserve, RBNS, IBNR med mere</p>\n        <p class=\"Liste1\"><span class=\"Liste1Nr\" id=\"\">d)</span> Bonusreguleringskonto for gruppeliv, dvs. konto for indtjent men ikke udloddet bonus for gruppelivsforsikringer tegnet for de pågældende forsikringer i den udstrækning, at disse gruppelivsforsikringer er omfattet af kontributionsreglerne</p>\n        <p class=\"Liste1\"><span class=\"Liste1Nr\" id=\"\">e)</span> Øvrige reserver uden for forsikringstagernes retrospektive hensættelser</p>\n      </p>\n      <p class=\"Tekst\">Til rentegrupperne er henført akkumuleret værdiregulering og kollektivt bonuspotentiale hørende til rentegrupper, tekniske reserver vedrørende risikoforhold, bonusreguleringskonto for gruppeliv (hvis dette er valgt) og øvrige reserver uden for forsikringstagernes retrospektive hensættelser. I mange tilfælde skal de pågældende hensættelser underopdeles i forhold til de forskellige rentegrupper. Afkastet fra de investeringsaktiver, der modsvarer de nævnte hensættelser, der er henført til rentegrupper, indgår i afkastet hørende til rentegrupperne.</p>\n      <p class=\"Tekst\">Til risiko- og omkostningsgrupperne er henført kollektivt bonuspotentiale hørende til risiko- og omkostningsgrupper og bonusreguleringskonto for gruppeliv (hvis dette er valgt). Afkastet fra de investeringsaktiver, der modsvarer de hensættelser, der er henført til risiko- og omkostningsgrupper, kan enten tilskrives disse hensættelser og dermed indgå som en del af det realiserede resultat for risiko- og omkostningsgrupperne, eller afkastet kan indgå som en del af de relevante rentegruppers afkast. I førstnævnte tilfælde skal virksomheden være opmærksom på, at afkastet også i denne situation bliver korrekt omfattet af PAL-beskatning. I sidstnævnte tilfælde indgår afkastet i det realiserede resultat for relevante rentegrupper. Det er her nødvendigt, at afkastet er fordelt på de forskellige relevante rentegrupper i forhold til, hvad forsikringerne i rentegrupperne har bidraget med.</p>\n      <p class=\"Tekst\">Bonusreguleringskonto for gruppeliv kan vælges henført til de relevante rentegrupper eller vælges henført til de relevante risikogrupper.</p>\n      <p class=\"Tekstoverskrift\">Det fordelingsmæssige kontributionsprincip</p>\n      <p class=\"Paragraftekst\"><span class=\"Bold\">27.</span> Den enkelte gruppes andel af det realiserede resultat indgår i gruppens kollektive bonuspotentiale. Bestemmelsen sikrer, at kollektivt bonuspotentiale ikke omfordeles mellem grupper. Udlodning til forsikringer af det realiserede resultat i en gruppe kan også ske ved udlodning til eventuelle særlige bonushensættelser af type A eller B hørende til forsikringerne i gruppen. <span class=\"Italic\">Ref. § 7, stk. 1.</span></p>\n      <p class=\"Paragraftekst\"><span class=\"Bold\">28.</span> I overensstemmelse med gruppetankegangen er individuel kontoføring ikke et krav. Alle medlemmer i en homogen rentegruppe kan få samme kontorente, uanset hvornår de enkelte medlemmer i gruppen er indtrådt i gruppen. <span class=\"Italic\">Ref. § 7, stk. 2.</span></p>\n      <p class=\"Paragraftekst\"><span class=\"Bold\">29.</span> Fordelingen til forsikringerne i en gruppe kan foretages i løbet af året som forlodsbonus på baggrund af årets forventede realiserede resultat og størrelsen af kollektivt bonuspotentiale for gruppen. Såfremt selskabet benytter sig af forlodsbonus, skal selskabet, jf. § 20, stk. 1, nr. 3, i lov om finansiel virksomhed, anmelde regler for, hvorledes selskabet vil forholde sig, såfremt der er tildelt en andel af det realiserede resultat til forsikringstagerne, der overstiger, hvad beregningen af gruppens realiserede resultat giver anledning til efter bekendtgørelsens § 6 (det beregningsmæssige kontributionsprincip). <span class=\"Italic\">Ref. § 7, stk. 4.</span></p>\n      <p class=\"Paragraftekst\"><span class=\"Bold\">30.</span> Den enkelte gruppes andel af det realiserede resultat er pr. definition før tildelt bonus, da det realiserede resultat ifølge bekendtgørelsens § 2 er opgjort før bonus. Kontributionsbekendtgørelsen præciserer, at bestemmelserne i bekendtgørelsens § 8 omhandler negativt realiseret resultat efter bonus, da det ikke er meningen, at allerede udloddet bonus i en gruppe skal fraføres policerne, hvis et realiseret resultat er negativt. <span class=\"Italic\">Ref.</span> <span class=\"Italic\">Overskriften til § 8.</span></p>\n      <p class=\"Paragraftekst\"><span class=\"Bold\">31.</span> Den ansvarshavende aktuar skal omgående indberette til Tilsynet, hvis det realiserede resultat efter bonus er negativt og hverken kan dækkes af gruppen, egenkapitalen og særlige bonushensættelser af type B. For omkostnings- og risikogrupper kan kun gruppens kollektive bonuspotentiale anvendes, mens for rentegrupper kan både gruppens kollektive bonuspotentiale og forsikringernes bonuspotentiale på fripoliceydelser anvendes. <span class=\"Italic\">Ref. § 8, stk. 3 og 4.</span></p>\n      <p class=\"NormalInd\"><span class=\"Bold\">32.</span> Ændringer i akkumuleret værdiregulering og ændring i bonuspotentiale på fripoliceydelser er i bekendtgørelsen henført alene til rentegruppen. Ændringer i disse regnskabsmæssige størrelser vil således alene påvirke renteresultatet i rentegruppen, også selvom ændringerne ikke skyldes ændringer i renteforhold, men kan skyldes ændringer i risiko- eller omkostningsforhold. Det er ikke muligt – selv i en situation hvor der er sammenfald imellem en rentegruppes forsikringer og en risikogruppes forsikringer – at addere det realiserede renteresultat efter bonus for rentegruppen til det realiserede risikoresultat efter bonus for risikogruppen. En rentegruppes realiserede resultat efter bonus skal opgøres separat og adskilt fra de øvrige gruppers realiserede resultater efter bonus. Tilsvarende skal en risikogruppes realiserede risikoresultat efter bonus opgøres separat og adskilt fra de øvrige gruppers realiserede resultater efter bonus. De realiserede resultater efter bonus i grupperne kan ikke ’flyttes rundt imellem grupper’.</p>\n      <p class=\"Paragraftekst\"><span class=\"Bold\">33.</span> Illustrerende eksempel på regulering af de tre elementer i kontoteknik og mellem grupper. I eksemplet fokuseres der for simpelheds skyld kun på de to elementer rente og risiko.</p>\n      <p>\n        <div style=\"width:100%\">\n          <Table class=\"Containertable\" style=\"border-style: none; border-collapse: collapse; padding: 0px;\">\n            <Tr>\n              <Td style=\"border-style: none; padding: 0px; vertical-align: top;\">\n                <Table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 326 47 132 217;\" width=\"722\">\n                  <tr>\n                    <td colspan=\"4\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"721\"> </td>\n                  </tr>\n                  <tr>\n                    <td colspan=\"4\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-top: 0.018cm solid #000000\" width=\"721\">\n                      <div class=\"TabelTekst\">Risikogruppe bestående af G82 livrenter</div>\n                    </td>\n                  </tr>\n                  <tr>\n                    <td colspan=\"4\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000\" width=\"721\">\n                      <div class=\"TabelTekst\">(Risikopræmier er negative på både 1. orden og 2. orden)</div>\n                    </td>\n                  </tr>\n                  <tr>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000\" width=\"326\">\n                      <div class=\"TabelTekst\">1. ordens risikopræmie ved død</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"47\">\n                      <div class=\"TabelTekst\">=</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"132\">\n                      <div class=\"TabelTekst\">-10</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-right: 0.018cm solid #000000\" width=\"217\"> </td>\n                  </tr>\n                  <tr>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000\" width=\"326\">\n                      <div class=\"TabelTekst\">2. ordens risikopræmie ved død</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"47\">\n                      <div class=\"TabelTekst\">=</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"132\">\n                      <div class=\"TabelTekst\">-5</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-right: 0.018cm solid #000000\" width=\"217\">\n                      <div class=\"TabelTekst\">(negativt risikobonus på 5)</div>\n                    </td>\n                  </tr>\n                  <tr>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000\" width=\"326\">\n                      <div class=\"TabelTekst\">Skader</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"47\">\n                      <div class=\"TabelTekst\">=</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"132\">\n                      <div class=\"TabelTekst\">-6</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-right: 0.018cm solid #000000\" width=\"217\"> </td>\n                  </tr>\n                  <tr>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"326\">\n                      <div class=\"TabelTekst\">Realiseret risikoresultat efter bonus</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-bottom: 0.018cm solid #000000\" width=\"47\">\n                      <div class=\"TabelTekst\">=</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-bottom: 0.018cm solid #000000\" width=\"132\">\n                      <div class=\"TabelTekst\">6 - 5 = 1</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-right: 0.018cm solid #000000; border-bottom: 0.018cm solid #000000\" width=\"217\">\n                      <div class=\"TabelTekst\">(positivt resultat) </div>\n                    </td>\n                  </tr>\n                  <tr>\n                    <td colspan=\"4\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000\" width=\"721\">\n                      <div class=\"TabelTekst\">Rentegruppe bestående af de samme G82 livrenter</div>\n                    </td>\n                  </tr>\n                  <tr>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000\" width=\"326\">\n                      <div class=\"TabelTekst\">1. ordens rente</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"47\">\n                      <div class=\"TabelTekst\">=</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"132\">\n                      <div class=\"TabelTekst\">45</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-right: 0.018cm solid #000000\" width=\"217\"> </td>\n                  </tr>\n                  <tr>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000\" width=\"326\">\n                      <div class=\"TabelTekst\">2. ordens rente</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"47\">\n                      <div class=\"TabelTekst\">=</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"132\">\n                      <div class=\"TabelTekst\">55</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-right: 0.018cm solid #000000\" width=\"217\">\n                      <div class=\"TabelTekst\">(positiv rentebonus på 10)</div>\n                    </td>\n                  </tr>\n                  <tr>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000\" width=\"326\">\n                      <div class=\"TabelTekst\">afkast</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"47\">\n                      <div class=\"TabelTekst\">=</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"132\">\n                      <div class=\"TabelTekst\">-60</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-right: 0.018cm solid #000000\" width=\"217\"> </td>\n                  </tr>\n                  <tr>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"326\">\n                      <div class=\"TabelTekst\">Realiseret renteresultat efter bonus</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-bottom: 0.018cm solid #000000\" width=\"47\">\n                      <div class=\"TabelTekst\">=</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-bottom: 0.018cm solid #000000\" width=\"132\">\n                      <div class=\"TabelTekst\">-60 - 55 = -115</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-right: 0.018cm solid #000000; border-bottom: 0.018cm solid #000000\" width=\"217\">\n                      <div class=\"TabelTekst\">(negativt resultat)</div>\n                    </td>\n                  </tr>\n                  <tr>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"326\"> </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"47\"> </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"132\"> </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"217\"> </td>\n                  </tr>\n                </Table>\n              </Td>\n            </Tr>\n          </Table>\n        </div>\n      </p>\n      <p class=\"Stk\">I kontobonussystemet modregnes på policeniveau negativ risikobonus (- 5) i positiv rentebonus (+ 10), hvorved den samlede bonus bliver 5 på de pågældende G82 livrenter.</p>\n      <p class=\"Stk\">Det positive realiserede risikoresultat efter bonus på 1 i risikogruppen kan ikke overføres til delvis dækning af det negative realiserede renteresultat efter bonus på -115 i rentegruppen, også selvom forsikringerne i de to grupper er de samme.</p>\n      <p class=\"Stk\">Overskudsgivende elementer i kontobonussystemet kan modregnes i underskudsgivende elementer på den enkelte police.</p>\n      <p class=\"Stk\">De realiserede resultater efter bonus i de enkelte grupper kan derimod ikke ’flyttes rundt imellem grupper’.</p>\n      <p class=\"Stk\">I det konkrete illustrerende eksempel kan rentegruppens realiserede resultat efter bonus påvirkes negativt for eksempel ved øget akkumuleret værdiregulering som følge af en nødvendig styrkelse af hensættelsesgrundlagets – markedsværdigrundlagets – forudsætninger om forventet fremtidig levetid for de forsikrede i gruppen. Rentegruppens resultat er i så fald påvirket af udviklingen af et element, der er forskellig fra investeringsafkastet, nemlig udviklingen i observeret levetid blandt de forsikrede i gruppen.</p>\n      <p class=\"Stk\">Hvis rentegruppens grundlagsrente forudsættes at ligge på niveau med det forventede fremtidige investeringsafkast efter PAL-skat, vil rentebonussen på sigt blive nul i rentegruppen. Der vil i så fald ikke kunne betales for den negative risikobonus over rentebonussen. Derfor vil man kunne forvente, at risikogruppen på sigt vil give systematiske negative risikoresultater både før og efter risikobonus. Disse tab skal dækkes af egenkapitalen.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Finanstilsynet, den 31. august 2010</P><P CLASS=SIGN1 ALIGN=\"CENTER\">Per Plougmand Bærtelsen</P><P CLASS=SIGN2 ALIGN=\"RIGHT\">/ Kåre Nielsen</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/09/2010"
        },
        {
            "displayName": "Accession",
            "displayValue": "C20100007760"
        },
        {
            "displayName": "Entydig dokumentidentifikation",
            "displayValue": "AU004125"
        },
        {
            "displayName": "Dato for førstegangsindlæggelse",
            "displayValue": "02/09/2010"
        },
        {
            "displayName": "Dato for indlæggelse",
            "displayValue": "02/09/2010"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "77"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "31/08/2010"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomi- og erhvervsmin.,<br />Finanstilsynet, j.nr. 162-0005"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}