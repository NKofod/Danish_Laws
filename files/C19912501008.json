{
    "id": 41940,
    "title": "Bestemmelser for arbejdsmiljøvirksomheden i fredstid inden for Forsvarskommandoens myndighedsområde (* 1) ",
    "documentTypeId": "590",
    "isSagsforlobPeriodValid": false,
    "shortName": "BST nr 25010 af 31/01/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser for arbejdsmiljøvirksomheden i  \r\n\r\n fredstid inden for Forsvarskommandoens myndighedsområde (* 1) </H1>  \r\n\r\n<P></P>  \r\n\r\n<BR>  \r\n\r\n<P>Ref.: a. Lov nr. 681 af 23 DEC 1975 med senere ændringer. </P>  \r\n\r\n<P>b. Arbejdsministeriets bkg. nr. 392 af 10 AUG 1978 om sikkerheds- og  \r\n\r\n sundhedsarbejde. </P>  \r\n\r\n<P>c. Lov nr. 244 af 7 JUN 1967 om samarbejdsregler i forsvaret. </P>  \r\n\r\n<P>d. Finansministeriets cirkulære af 21 NOV 1979 om samarbejde i statens  \r\n\r\n virksomheder og instutioner. </P>  \r\n\r\n<P>Tillæg: Valgprocedurer. </P>  \r\n\r\n<P>Erstatter: FKOBST M.061-1, MAJ 1984. </P>  \r\n\r\n<P> FORMÅL </P>  \r\n\r\n<P CLASS=PUNKT> <B>1.</B> Formålet med denne bestemmelse er at fastsætte  \r\n\r\n generelle retningslinier for arbejdsmiljøvirksomhedens udøvelse inden for  \r\n\r\n Forsvarskommandoens (FKO) myndighedsområde samt at fastsætte fordeling af det  \r\n\r\n ansvar og de pligter og opgaver, der påhviler forsvaret som offentlig  \r\n\r\n arbejdsgiver. </P>  \r\n\r\n<P> GENERELT </P>  \r\n\r\n<P CLASS=PUNKT> <B>2.</B> Grundlaget for denne bestemmelse er  \r\n\r\n arbejdsmiljøloven (ref.a.) og bekendtgørelsen om virksomhedernes sikkerheds-  \r\n\r\n og sundhedsarbejde (ref.b.). For den egentlige militærtjeneste gælder  \r\n\r\n endvidere samarbejdsloven (ref.c.) samt samarbejdscirkulæret (ref.d.). </P>  \r\n\r\n<P> OMFANG </P>  \r\n\r\n<P CLASS=PUNKT> <B>3.</B> Bestemmelsen omfatter al tjeneste på tjenestesteder  \r\n\r\n og ved myndigheder inden for FKO myndighedsområde samt de vilkår, hvorunder  \r\n\r\n denne udøves undtagen sejlads med søværnets skibe og militær flyvning. </P>  \r\n\r\n<P CLASS=PUNKT> <B>4.</B> Ved egentlig militærtjeneste, der udføres af  \r\n\r\n militære, forstås den tjeneste og de aktiviteter, der har til formål at opøve  \r\n\r\n forsvarets enheder m.v. i løsning af de freds- og krigsopgaver, der påhviler  \r\n\r\n dem eller er en nødvendig del af opretholdelsen af det militære beredskab.  \r\n\r\n</P>  \r\n\r\n<P>Herefter er eksempelvis de til faste militære etablissementer hørende  \r\n\r\n kontorlokaler, depoter, lagre og værksteder ikke undtaget fra loven. </P>  \r\n\r\n<P>For egentlig militærtjeneste gælder arbejdsmiljøloven kun for de områder,  \r\n\r\n der fremgår af lovens paragraf 2, hvor det bl.a. er angivet, at flere  \r\n\r\n arbejdsgivere, der lader arbejde udføre på samme arbejdssted, og alle, der er  \r\n\r\n beskæftiget på samme arbejdssted, skal samarbejde om at skabe sikre og sunde  \r\n\r\n arbejdsforhold for alle beskæftigede. For leverandører, installatører,  \r\n\r\n reparatører og planlæggere m.fl. gælder, at lovgivningen vedr. normer,  \r\n\r\n standarder og brugsanvisninger skal overholdes. Bygherrer m.fl., der ved  \r\n\r\n bygge og anlægsvirksomhed beskæftiger flere end 10 personer, har pligt til at  \r\n\r\n samordne de foranstaltninger til fremme af de beskæftigedes sikkerhed og  \r\n\r\n sundhed, der skal udføres af arbejdspladsens forskellige arbejdsgivere. </P>  \r\n\r\n<P>Arbejdet (uddannelsen m.v.) skal tilrettelægges og udføres således, at det  \r\n\r\n sikkerhedsmæssigt er fuldt forsvarligt. For regler om tekniske hjælpemidler  \r\n\r\n m.v., stoffer og materialer samt vejtransport skal lovgivningen for så vidt  \r\n\r\n angår sikkerhed og sundhed ligeledes overholdes i den egentlige  \r\n\r\n militærtjeneste. </P>  \r\n\r\n<P CLASS=PUNKT> <B>5.</B> FKO fastsætter i tilknytning hertil, at  \r\n\r\n arbejdsmiljølovens bestemmelser anvendes inden for den egentlige  \r\n\r\n militærtjeneste i det omfang, dette ikke virker hindrende for tjenestens  \r\n\r\n gennemførelse. </P>  \r\n\r\n<P>For områder, hvor denne bestemmelse ikke kan anvendes, træder forsvarets  \r\n\r\n sikkerhedsbestemmelser i stedet. </P>  \r\n\r\n<P> ANSVAR OG PLIGTER </P>  \r\n\r\n<P>6. Arbejdsgiveransvar </P>  \r\n\r\n<P>a. Generelt </P>  \r\n\r\n<P>Ved arbejdsgiveransvar forstås varetagelsen af de pligter, der er angivet  \r\n\r\n i kapitel 2 om oprettelse af sikkerhedsorganisation, kapitel 4 om  \r\n\r\n arbejdsgiverens pligter, kapitel 5 om arbejdets udførelse, kapitel 6 om  \r\n\r\n indretning af arbejdsstedet, kapitel 7 om tekniske hjælpemidler m.v., kapitel  \r\n\r\n 8 om stoffer og materialer, kapitel 9 om hviletid og fridøgn, kapitel 10 om  \r\n\r\n unge under 18 år, kapitel 11 om lægeundersøgelser m.v. samt kapitel 13 om  \r\n\r\n Arbejdstilsynet. </P>  \r\n\r\n<P>Inden for den egentlige militærtjeneste varetages arbejdsgiveransvaret med  \r\n\r\n de afvigelser, der fremgår af denne bestemmelses pkt. 4 og 5, hvor  \r\n\r\n arbejdsmiljølovens kapitel 2 om oprettelse af sikkerhedsorganisation, kapitel  \r\n\r\n 6 om indretning af arbejdsstedet, kapitel 9 om fritid og hviledøgn og kapitel  \r\n\r\n 13 om Arbejdstilsynet ikke gælder. </P>  \r\n\r\n<P>b. Forsvarschefen . </P>  \r\n\r\n<P>Forsvarschefen varetager under ansvar over for Forsvarsministeren  \r\n\r\n arbejdsgiveransvaret for myndigheder m.v. inden for FKO myndighedsområde.  \r\n\r\n</P>  \r\n\r\n<P>c. Cheferne for materielkommandoerne . </P>  \r\n\r\n<P>Med respekt for tjenestestedschefernes helhedsansvar varetager cheferne  \r\n\r\n for materielkommandoerne arbejdsgiveransvaret i respektive værn for den del  \r\n\r\n af forsvarets virksomhed, som i fuldt omfang er omfattet af  \r\n\r\n arbejdsmiljølovgivningen. Arbejdsgiveransvaret varetages under ansvar over  \r\n\r\n for Forsvarschefen. </P>  \r\n\r\n<P>d. Cheferne for de operative kommandoer . </P>  \r\n\r\n<P>Cheferne for de operative kommandoer varetager under ansvar over for  \r\n\r\n Forsvarschefen arbejdsgiveransvaret for sikkerhed og sundhed i den egentlige  \r\n\r\n militærtjeneste inden for eget myndighedsområde. </P>  \r\n\r\n<P>e. Tjenestestedschefer . </P>  \r\n\r\n<P>Tjenestestedschefer, der, jf. Driftstrukturen er pålagt  \r\n\r\n arbejdsgiveransvar, varetager dette over for cheferne i pkt. c. og d.  \r\n\r\n afhængig af tjenesteområde. </P>  \r\n\r\n<P>f. Enheder med talsmands-/kontaktudvalg . </P>  \r\n\r\n<P>Chefer for enheder med talsmands-/kontaktudvalg varetager ansvaret for  \r\n\r\n sikkerhed og sundhed over for nærmeste foresatte chef med arbejdsgiveransvar.  \r\n\r\n</P>  \r\n\r\n<P> SIKKERHEDSORGANISATION </P>  \r\n\r\n<P CLASS=PUNKT> <B>7.</B> Cheferne for materielkommandoerne opretter  \r\n\r\n hovedsikkerhedsudvalg i henhold til lovgivningen inden for eget  \r\n\r\n myndighedsområde. </P>  \r\n\r\n<P>Tjenestestedschefer med pålagt arbejdsgiveransvar opretter  \r\n\r\n sikkerhedsudvalg i henhold til lovgivningen inden for eget myndighedsområde.  \r\n\r\n</P>  \r\n\r\n<P>Valgprocedurer fremgår af tillægget. </P>  \r\n\r\n<P> BEMYNDIGELSE </P>  \r\n\r\n<P CLASS=PUNKT> <B>8.</B> Cheferne for de operative kommandoer og for  \r\n\r\n materielkommandoerne udgiver inden for eget myndighedsområde nødvendige  \r\n\r\n bestemmelser. </P>  \r\n\r\n<P> IKRAFTTRÆDEN </P>  \r\n\r\n<P CLASS=PUNKT> <B>9.</B> Bestemmelsen træder i kraft den 1 JAN 1991. </P>  \r\n\r\n<P>EB </P>  \r\n\r\n<P>H.H.EKMANN generalmajor Chef for Materielstaben </P>  \r\n\r\n<P> Fordeling : Standardfordeling </P>  \r\n\r\n<P>+ Arbejdstilsynet, Kreds Københavns Amt, </P>  \r\n\r\n<P>Militærinspektionen (2). </P>  \r\n\r\n<P> TILLÆG </P>  \r\n\r\n<P> VALGPROCEDURER </P>  \r\n\r\n<P>Ref.: Arbejdsministeriets bekendtgørelse nr. 392 af 10. august 1978. </P>  \r\n\r\n<P> FORMÅL </P>  \r\n\r\n<P CLASS=PUNKT> <B>1.</B> Formålet med dette tillæg er at fastlægge  \r\n\r\n procedurer og tidsterminer for valg til sikkerhedsorganisationer inden for  \r\n\r\n FKO myndighedsområde herunder for valg af medlemmer til værnenes  \r\n\r\n hovedsikkerhedsudvalg. </P>  \r\n\r\n<P> GENERELT </P>  \r\n\r\n<P CLASS=PUNKT> <B>2.</B> Grundlaget for gennemførelse af disse valg fremgår  \r\n\r\n af arbejdsmiljølovens § 7 samt ref. kap. 4-6. </P>  \r\n\r\n<P>Valg til talsmands-/kontakt- og samarbejdsudvalg berøres ikke af denne  \r\n\r\n bestemmelse. </P>  \r\n\r\n<P> TJENESTESTEDERNES SIKKERHEDSORGANISATION </P>  \r\n\r\n<P CLASS=PUNKT> <B>3.</B> Sikkerhedsrepræsentanter og sikkerhedsudvalg på de  \r\n\r\n enkelte tjenestesteder vælges som anført i ref. </P>  \r\n\r\n<P CLASS=PUNKT> <B>4.</B> Af hensyn til kontinuitet og sammenhæng ved valg  \r\n\r\n til hovedsikkerhedsudvalg og bestyrelse til bedriftsundhedscentrene skal de  \r\n\r\n lokale valg til sikkerhedsorganisationen finde sted inden udgangen af  \r\n\r\n december måned i lige år. </P>  \r\n\r\n<P CLASS=PUNKT> <B>5.</B> Navne på sikkerhedsudvalgsmedlemmer og daglig leder  \r\n\r\n af sikkerhedsarbejdet sendes til Arbejdstilsynet jf. ref. § 20, stk. 7 og §  \r\n\r\n 22, stk. 2 samt til de respektive materielkommandoer senest 31. december i  \r\n\r\n lige år. </P>  \r\n\r\n<P> VÆRNENES HOVEDSIKKERHEDSUDVALG </P>  \r\n\r\n<P CLASS=PUNKT> <B>6.</B> De to sikkerhedsrepræsentanter og de to  \r\n\r\n arbejdsledere i de enkelte værns hovedsikkerhedsudvalg samt suppleanter for  \r\n\r\n disse vælges af og blandt de i værnenes sikkerhedsudvalg valgte  \r\n\r\n sikkerhedsudvalgsmedlemmer, idet de stemmeberettigede  \r\n\r\n sikkerhedsrepræsentanter og arbejdsledere hver skal stemme på to kandidater.  \r\n\r\n</P>  \r\n\r\n<P CLASS=PUNKT> <B>7.</B> Til at forestå valghandlingen udpeger CH/MAK inden  \r\n\r\n 15. januar (i ulige år) en valgbestyrelse bestående af to  \r\n\r\n sikkerhedsrepræsentanter og to arbejdsledere. </P>  \r\n\r\n<P> TILLÆG </P>  \r\n\r\n<P CLASS=PUNKT> <B>8.</B> Valgbestyrelsens opgave er at udsende  \r\n\r\n orienteringsmateriale til værnets sikkerhedsudvalg samt indhente forslag til  \r\n\r\n kandidatliste. Valgbestyrelsen udarbejder stemmesedler og udsender disse til  \r\n\r\n de stemmeberettigede sikkerhedsudvalgsmedlemmer. Efter valget foretager  \r\n\r\n valgbestyrelsen stemmeoptælling og meddeler CH/MAK, hvem der er valgt som  \r\n\r\n medlemmer og suppleanter til hovedsikkerhedsudvalget. </P>  \r\n\r\n<P CLASS=PUNKT> <B>9.</B> Materielkommandoerne stiller fornøden  \r\n\r\n sekretariatsbistand til rådighed for valgbestyrelserne. </P>  \r\n\r\n<P CLASS=PUNKT> <B>10.</B> Valghandlingen skal være afsluttet senest 1. marts  \r\n\r\n i ulige år. </P>  \r\n\r\n</DIV>",
    "isHistorical": true,
    "editorialNotes": [
        "Med hensyn til forord og indholdsfortegnelse vedrørende FKOBST 061-serien henvises til D CIR 25005 19910199",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19912501008"
        },
        {
            "displayName": "Entydig dokumentidentifikation",
            "displayValue": "CM000437"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "18/09/2001"
        },
        {
            "displayName": "Dokumenttype",
            "displayValue": "Bestemmelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25010"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "31/01/1991"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Forsvarskommandoens Materielstab"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}