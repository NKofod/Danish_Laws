{
    "id": 57802,
    "title": "Bekendtgørelse om spilleautomater i restaurationer m.v. ",
    "documentTypeId": "60",
    "isSagsforlobPeriodValid": false,
    "shortName": "BEK nr 860 af 10/10/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om spilleautomater i  \r\n\r\n restaurationer m.v. </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 26, stk. 3, og § 37, stk. 4, i lov nr. 256 af 6. maj 1993 om  \r\n\r\n restaurations- og hotelvirksomhed m.v., fastsættes: </P>  \r\n\r\n<P> <I>Almindelige bestemmelser</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Bekendtgørelsen finder anvendelse på  \r\n\r\n spilleautomater, der opstilles i eller i tilknytning til lokaler eller rum,  \r\n\r\n som hører til virksomheder, der er omfattet af lov om restaurations- og  \r\n\r\n hotelvirksomhed m.v. </P>  \r\n\r\n<P CLASS=STK> <I>Stk. 2. </I> Bekendtgørelsen finder ikke anvendelse på  \r\n\r\n spilleautomater, der opstilles i henhold til lov om spillekasinoer. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Medmindre andet er anført, finder  \r\n\r\n bekendtgørelsen anvendelse på såvel gevinstgivende som ikke-gevinstgivende  \r\n\r\n spilleautomater. </P>  \r\n\r\n<P CLASS=STK> <I>Stk. 2. </I> Ved en gevinstgivende spilleautomat forstås i  \r\n\r\n denne bekendtgørelse en spilleautomat, hvor gevinsterne udbetales i form af  \r\n\r\n spillemærker fra spilleautomaten. </P>  \r\n\r\n<P CLASS=STK> <I>Stk. 3. </I> En spilleautomat må ikke udbetale andre  \r\n\r\n gevinster end spillemærker. </P>  \r\n\r\n<P> <I>Meddelelse af tilladelse</I>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> I restaurationer må der uden tilladelse  \r\n\r\n opstilles 3 spilleautomater, såfremt der gives meddelelse herom til politiet.  \r\n\r\n</P>  \r\n\r\n<P CLASS=STK> <I>Stk. 2. </I> Opstilling af mere end 3 spilleautomater må kun  \r\n\r\n ske med politiets tilladelse. </P>  \r\n\r\n<P CLASS=STK> <I>Stk. 3. </I> Tilladelse til opstilling af mere end 3  \r\n\r\n spilleautomater meddeles af vedkommende politimester (politidirektøren). </P>  \r\n\r\n<P CLASS=STK> <I>Stk. 4. </I> Politimesteren (politidirektøren) underretter  \r\n\r\n vedkommende kommunalbestyrelse om meddelelser efter stk. 1 og tilladelser  \r\n\r\n efter stk. 3. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Tilladelse til opstilling af mere end 3  \r\n\r\n spilleautomater kan kun meddeles, hvis det efter de foreliggende oplysninger  \r\n\r\n må antages, at virksomheden vil blive drevet på forsvarlig måde. </P>  \r\n\r\n<P CLASS=STK> <I>Stk. 2. </I> Politimesteren (politidirektøren) kan stille  \r\n\r\n vilkår for en tilladelse. </P>  \r\n\r\n<P CLASS=STK> <I>Stk. 3. </I> Tilladelsen kan helt eller delvis  \r\n\r\n tilbagekaldes, såfremt den giver anledning til misbrug, herunder såfremt:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) vilkår ikke overholdes, </LI>  \r\n\r\n<LI>2) der forekommer overtrædelse af anden lovgivning, </LI>  \r\n\r\n<LI>3) hvis tilladelsens benyttelse giver anledning til uorden eller  \r\n\r\n væsentlig gene for omboende eller forbipasserende, eller </LI>  \r\n\r\n<LI>4) hvis det i øvrigt antages, at restaurationen ikke længere vil blive  \r\n\r\n drevet på forsvarlig måde. </LI>  \r\n\r\n</UL>  \r\n\r\n<P> <I>Gevinstgivende spilleautomater</I>  </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Gevinster må kun udbetales i spillemærker. </P>  \r\n\r\n<P CLASS=STK> <I>Stk. 2. </I> Spillemærker må ikke ombyttes med penge. </P>  \r\n\r\n<P CLASS=STK> <I>Stk. 3. </I> Spillemærker skal kunne anvendes til fortsat  \r\n\r\n spil. </P>  \r\n\r\n<P CLASS=STK> <I>Stk. 4. </I> Spillemærker kan endvidere anvendes til  \r\n\r\n betaling for mad eller alkoholfrie drikkevarer, eller køb af andre varer af  \r\n\r\n mindre værdi. </P>  \r\n\r\n<P CLASS=STK> <I>Stk. 5. </I> Spillemærker må kun anvendes på den  \r\n\r\n restauration, hvor spilleautomaten er opstillet. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> I gevinstgivende spilleautomater må hver  \r\n\r\n spillers indsats pr. spil ikke overstige 50 øre. Indkast kan gøres såvel i  \r\n\r\n form af 25 ører og 50 ører som i 1, 2, 5, 10 og 20 kroner eller i  \r\n\r\n spillemærker af tilsvarende værdi. </P>  \r\n\r\n<P CLASS=STK> <I>Stk. 2. </I> Spilleautomater kan indrettes således, at de  \r\n\r\n ved indkast af 50 øre giver 2 spil eller ved indkast af 1 kr. giver 2 eller 4  \r\n\r\n spil, uden at det er muligt at få eventuelt overskydende beløb tilbagebetalt.  \r\n\r\n Det skal ved skiltning på spilleautomaterne tydeligt fremgå, at de er  \r\n\r\n indrettet på denne måde. </P>  \r\n\r\n<P CLASS=STK> <I>Stk. 3. </I> Såfremt der i en spilleautomat er indkastet  \r\n\r\n mere end indsatsen, skal indkastet med fradrag af indsatser for gennemførte  \r\n\r\n spil, til enhver tid kunne tilbagebetales i form af spillemærker. Det er dog  \r\n\r\n tilladt at tilbageholde gevinster på 1 kr. eller derunder på betingelse af,  \r\n\r\n at beløbet kan benyttes til fortsat spil. </P>  \r\n\r\n<P CLASS=STK> <I>Stk. 4. </I> Gevinsten i et spil må ikke overstige værdien  \r\n\r\n af 300 kr. i spillemærker. Gevinster må kun udbetales i spillemærker, og skal  \r\n\r\n til enhver tid fuldt ud kunne udbetales. Ved gevinstudbetaling eller fortsat  \r\n\r\n spil finder reglerne i stk. 3, dog tilsvarende anvendelse. </P>  \r\n\r\n<P CLASS=STK> <I>Stk. 5. </I> Spilleautomater må kun betjenes ved direkte  \r\n\r\n møntindkast og udbetaling af gevinster må kun kunne ske direkte fra  \r\n\r\n spilleautomaterne. </P>  \r\n\r\n<P> <I>Ikke-gevinstgivende spilleautomater (morskabsautomater)</I>  </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Hver spillers indsats pr. spil må ikke overstige  \r\n\r\n 10 kr. </P>  \r\n\r\n<P> <I>Syn og kontrol af spilleautomater m.v.</I>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Opstilling af gevinstgivende spilleautomater,  \r\n\r\n hvortil der efter § 3, stk. 2, kræves tilladelse, er betinget af, at der  \r\n\r\n forevises en inden for de sidste 3 år udstedt erklæring fra FORCE  \r\n\r\n Instituttet, Dansk Teknologisk Institut eller et andet laboratorium  \r\n\r\n akkrediteret på området af Dansk Akkreditering (DANAK) og Justitsministeriet.  \r\n\r\n</P>  \r\n\r\n<P CLASS=STK> <I>Stk. 2. </I> Ved opstilling af gevinstgivende  \r\n\r\n spilleautomater, hvortil der efter § 3, stk. 1, ikke kræves tilladelse, skal  \r\n\r\n der ved meddelelse til politiet efter § 3, stk. 2, tillige sendes en inden  \r\n\r\n for de sidste 3 år udstedt erklæring fra FORCE Instituttet, Dansk Teknologisk  \r\n\r\n Institut eller et andet laboratorium akkrediteret på området af Dansk  \r\n\r\n Akkreditering (DANAK) og Justitsministeriet. </P>  \r\n\r\n<P CLASS=STK> <I>Stk. 3. </I> På begæring af politimesteren  \r\n\r\n (politidirektøren) skal de i stk. 1 og 2 nævnte erklæringer forevises. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Den i § 8 nævnte erklæring skal attestere: </P>  \r\n\r\n<UL CLASS=PLAIN-LIST>  \r\n\r\n<LI>1) at automaten ikke kan give gevinst i form af rede penge, eller at  \r\n\r\n indkast i form af kontanter ikke tilføres automatens udbetalingsmekanismer,  \r\n\r\n</LI>  \r\n\r\n<LI>2) at gevinstfordelingen beror på tilfældet, </LI>  \r\n\r\n<LI>3) at spilleautomatens udbetalingsprocent er kendt for spilleren, </LI>  \r\n\r\n<LI>4) at gevinstudbetalingerne svarer til den gevinsttabel, som er anbragt  \r\n\r\n på automaten, </LI>  \r\n\r\n<LI>5) at spilleautomaten ikke er tilkoblet eller sammenbygget med andre  \r\n\r\n spilleautomater, </LI>  \r\n\r\n<LI>6) om automaten er tilkoblet et eksternt fællesspil, og såfremt dette er  \r\n\r\n tilfældet, at fællesspillet opfylder kravene i nr. 2 til 4, </LI>  \r\n\r\n<LI>7) at indsats ikke kan overstige de tilladte maksima, </LI>  \r\n\r\n<LI>8) at gevinst ikke kan overstige de tilladte maksima, </LI>  \r\n\r\n<LI>9) at der ikke er sket konstruktive ændringer af automaten siden sidste  \r\n\r\n eftersyn, </LI>  \r\n\r\n<LI>10) at automaten er forsynet med et skilt fra laboratoriet, der ikke må  \r\n\r\n kunne fjernes, uden at det ødelægges, og hvoraf automatens navn og nummer  \r\n\r\n samt afprøvningens måned og år fremgår, </LI>  \r\n\r\n<LI>11) at laboratoriet har plomberet billedbånd og indekshjul eller  \r\n\r\n elektroniske komponenter til sikring af, at der ikke kan foretages  \r\n\r\n konstruktive ændringer af automaten, og </LI>  \r\n\r\n<LI>12) at spilleautomaten om nødvendigt har den i § 6, stk. 2, nævnte  \r\n\r\n skiltning. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Hvis der foretages konstruktive ændringer af  \r\n\r\n den gevinstgivende spilleautomat, må denne ikke bruges, før politiet har fået  \r\n\r\n forevist erklæring om ændringen. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Politiet kan foranstalte kontrolsyn af en  \r\n\r\n spilleautomat, når omstændighederne taler derfor. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Udgifterne ved syn og kontrol m.m. afholdes af  \r\n\r\n automatejeren. </P>  \r\n\r\n<P> <I>Straffe- og ikrafttrædelsesbestemmelser</I>  </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Overtrædelse af § 3, stk. 1 og 2, § 5, § 6, §  \r\n\r\n 7, § 8, stk. 2, § 10, eller vilkår stillet i medfør af § 4, stk. 2, straffes  \r\n\r\n med bøde, medmindre højere straf er forskyldt efter den øvrige lovgivning.  \r\n\r\n</P>  \r\n\r\n<P CLASS=STK> <I>Stk. 2. </I> Er en overtrædelse begået af et aktieselskab,  \r\n\r\n anpartsselskab, andelsselskab eller lignende, kan bødeansvar pålægges  \r\n\r\n virksomheden som sådan. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Bekendtgørelsen træder i kraft den 1. november  \r\n\r\n 1994. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 10. oktober 1994  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Bjørn Westh </P>  \r\n\r\n<P CLASS=MINISTER ALIGN=RIGHT>/ Niels Boesen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/10/1994"
        },
        {
            "displayName": "Accession",
            "displayValue": "B19940086005"
        },
        {
            "displayName": "Entydig dokumentidentifikation",
            "displayValue": "CM016730"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "20/03/2003"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "860"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "10/10/1994"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 94-901-0006"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}