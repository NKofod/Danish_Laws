{
    "id": 154543,
    "title": "Ankestyrelsens principafgørelse C-14-07 om grønlandsk kommune - dansk kommune - botilbud - behandling - refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 11132 af 27/04/2007",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse C-14-07 om grønlandsk kommune - dansk kommune - botilbud - behandling - refusion</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har i principielt møde behandlet en sag mellem en grønlandsk kommune A og en dansk kommune B om refusion vedrørende afholdelse af udgifter til en yngre kvinde, som havde været anbragt i tilbud af den grønlandske kommune A i den danske kommune B, men hvor den grønlandske kommune A efterfølgende kom med tilbud i Grønland.</p>\r\n   <p class=\"TekstGenerel\">Ankestyrelsen fandt, at kommune A ikke var refusionspligtig overfor kommune B for udgifter til ophold i Danmark efter 31. marts 2006, hvor kvinden ikke længere kunne anses for visiteret af de grønlandske myndigheder til fortsat behandling i Danmark, da den grønlandske kommune var fremkommet med botilbud i Grønland, som kvinden havde afslået.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social service - lovbekendtgørelse nr. 58 af 18. januar 2007 - § 196, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Den grønlandske kommune A havde i 1998 medvirket til, at en ung pige, som på tidspunktet var 14 år, fik ophold i den danske kommune B på en efterskole for sent udviklede. Pigen blev senere visiteret til placering i et privat botilbud på en institution i kommune B. Botilbuddet var omfattet af serviceloven.</p>\r\n<p>Den grønlandske kommune og Grønlandsk hjemmestyre afholdt udgifterne hertil.</p>\r\n<p>Det Grønlandske hjemmestyre ved Familiedirektoratet fremsatte i december 2004 et tilbud til kvinden, som på dette tidspunkt var 20 år, om placering i beskyttet enhed i grønlandsk kommune, idet de grønlandske myndigheder fandt, at den beskyttede enhed var egnet opholdsmulighed for kvinden i Grønland. Kvinden og hendes forældre ønskede ikke det grønlandske tilbud.</p>\r\n<p>Det Grønlandske hjemmestyre afholdt udgifterne til opholdet på den danske private institution i kommune B i skoleåret 2004-2005.</p>\r\n<p>I marts 2006 meddelte Det Grønlandske hjemmestyre ved Familiedirektoratet, at den grønlandske kommune A var refusionspligtig for kontanthjælp og takstbetaling for opholdet på den danske institution for perioden 1. januar 2005 til 31. marts 2006.</p>\r\n<p>Den danske kommune tilkendte 1. marts 2006 kvinden førtidspension med virkning fra 1. april 2006.</p>\r\n<p>Efterfølgende anmodede den danske kommune B den grønlandske kommune A om refusionstilsagn for udgifter fra 1. april 2006 til kvinden.</p>\r\n<p>Kommune A svarede kommune B ved at henvise til Det Grønlandske hjemmestyres meddelelse fra marts 2006.</p>\r\n<p>Sagen blev behandlet i principielt møde for at afklare refusionsspørgsmål vedrørende afholdelse af udgifter til en person, som blev anbragt af de grønlandske myndigheder i tilbud i en dansk kommune, men hvor den grønlandske kommune efterfølgende var kommet med tilbud i Grønland.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ikke, at den grønlandske kommune A var refusionspligtig over den danske kommune B for udgifter afholdt efter den 31. marts 2006, idet kvinden ikke på dette tidspunkt kunne ses at være visiteret af de grønlandske myndigheder til fortsat behandling i Danmark.</p>\r\n<p>Ankestyrelsen lagde vægt på, at bekendtgørelsen om visitation, betaling og refusion samt besøgsrejsende m.v. for personer fra Grønland og Danmark, som skal opholde sig i Danmark eller Grønland i tilbud om boformer, finder anvendelse, når personer fra Grønland på foranledning af de grønlandske myndigheder får ophold i Danmark og modtager tilbud efter lov om social service.</p>\r\n<p>Ankestyrelsen lagde ligeledes vægt på, at der ved behandlingsforløbet skulle tages hensyn til, at formålet med opholdet i Danmark på kortere eller længere sigt var, at den anbragte skulle bringes i stand til at kunne klare sig i det grønlandske samfund.</p>\r\n<p>Ankestyrelsen fandt ikke, at det forhold, at kvinden var tilkendt dansk førtidspension den 1. marts 2006 og det forhold, at den danske institution i kommune B vurderede, at kvinden stadig havde behov for opholdet, var tilstrækkeligt til at anse det fortsatte ophold på institutionen efter 31. marts 2006 som nødvendigt for at kunne klare sig i det grønlandske samfund, når de grønlandske myndigheder havde fremkommet med botilbud i Grønland, og når kvinden ikke længere ønskede at vende tilbage til Grønland.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20071113225"
        },
        {
            "displayName": "Entydig dokumentidentifikation",
            "displayValue": "BS007341"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11132"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "27/04/2007"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3800078-06"
        },
        {
            "displayName": "Stikord",
            "displayValue": "C-14-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}