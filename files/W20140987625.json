{
    "id": 165617,
    "title": "SU – Indskrivning - Fribeløb – Fravalg - God tro om udskrivning – Vejledning",
    "documentTypeId": "240",
    "isSagsforlobPeriodValid": true,
    "shortName": "KEN nr 9876 af 17/09/2014",
    "documentHtml": "<div class=\"bjelke\">Den fulde tekst</div><p class=\"Titel2\">SU – Indskrivning - Fribeløb – Fravalg - God tro om udskrivning – Vejledning</p>\r\n<div class=\"Resume\">\r\n   <p class=\"TekstGenerel\">En studerende påstod at have indgået en mundtlig aftale med uddannelsesstedet om udskrivning af uddannelse. Dette kunne dog ikke dokumenteres, og den studerende ansås for at have været indskrevet på uddannelsen uanset dennes gode tro. Fravalg af SU fra og med juni til og med august kunne ikke ændre på, at SU skulle betales tilbage.</p>\r\n</div>\r\n<p>\r\n   <span class=\"Bold\">Din klage vedrørende tilbagebetaling af SU</span>\r\n</p>\r\n<p>I brev af 3. maj 2013 har du klaget over Styrelsen for Videregående Uddannelsers (herefter: styrelsen) afgørelse af 12. april 2013 om tilbagebetaling af SU for støtteåret 2012. Kravet er bortfaldet og omberegnet på baggrund af nye oplysninger og nyt krav er derfor fremsat i brev af 7. september 2013.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 7. september 2013 om tilbagebetaling af SU for støtteåret 2012.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009) [ny lovbekendtgørelse nr. 39 af 15. januar 2014] indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 24.</span> (…)</p>\r\n<p>\r\n   <span class=\"Italic\">Stk. 2.</span> Mellemste fribeløb udgør 18.278 kr. (2013-niveau) for hver måned i støtteåret eller uddannelsesperioden, hvor den uddannelsessøgende har</p>\r\n<p>1) valgt stipendium og studielån fra,</p>\r\n<p>2) været indskrevet ved en uddannelse, der giver ret til uddannelsesstøtte, men har haft orlov fra uddannelsen, jf. dog stk. 3, nr. 6,</p>\r\n<p>3) været indskrevet ved en uddannelse, der giver ret til uddannelsesstøtte, men ikke har været studieaktiv, jf. dog stk. 3, nr. 6, eller</p>\r\n<p>\r\n   <span class=\"Bold\">§ 28.</span> Uddannelsesstøtten udbetales med foreløbige beløb i støtteåret. Uddannelsesstøtten tildeles med endelige beløb efter støtteårets afslutning.</p>\r\n<p>(. . .)</p>\r\n<p>\r\n   <span class=\"Bold\">§ 30.</span> (…)</p>\r\n<p>\r\n   <span class=\"Italic\">Stk. 2.</span> Foreløbige beløb, der er udbetalt, men ikke kan tildeles endeligt, skal betales tilbage. Foreløbige beløb, der skal betales tilbage, fordi egenindkomsten overstiger årsfribeløbet eller uddannelsesfribeløbet, skal dog betales tilbage med halvdelen af beløbet, i det omfang det udgør op til forskellen mellem det laveste og det mellemste fribeløb, og fuldt ud med beløb derover. (. . .)</p>\r\n<p>(…)</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Du har været indskrevet på læreruddannelsen [uddannelsessted] fra og med august 2010 til og med august 2014. Ifølge uddannelsesstedets database har du ikke været udmeldt af uddannelsen. Er du indskrevet på en uddannelse og vælger SU fra eller ikke har søgt SU har du efter SU-lovens § 24, stk.2, nr.1, mellemste fribeløb.</p>\r\n<p>SU udbetales altid foreløbigt og tildeles først endeligt efter støtteårets afslutning (indkomstkontrollen), jf. SU-lovens § 28. Uddannelsesstøtten nedsættes, hvis egenindkomsten overstiger fribeløbet, jf. SU-lovens § 22, stk. 1. Studerende skal tilbagebetale SU, hvis deres egenindkomst overstiger deres årsfribeløb eller deres uddannelsesfribeløb, jf. § 30, stk. 2. Reglen i SU-lovens § 30, stk. 2, om tilbagebetaling af foreløbige beløb gælder uanset en studerendes egen forventning.</p>\r\n<p>Ankenævnet har derfor ikke grundlag for at tilsidesætte afgørelsen om tilbagebetaling af for meget modtaget SU.</p>\r\n<p>Du har oplyst, at du var i god tro omkring at være udmeldt af uddannelsen. Du har bl.a. henvist til en mailkorrespondance, du sendte til en bekendt om din udmeldelse. Ankenævnet må imidlertid konstatere, at du ikke faktisk var udmeldt af uddannelsen. Du har derfor alene ret til mellemste fribeløb, uanset du måtte være i god tro.</p>\r\n<p>Efter almindelige forvaltningsretlige principper kan en eventuel fejlvejledning som udgangspunkt ikke give den pågældende en bedre retsstilling end den, der fremgår af de gældende regler, i dette tilfælde SU-loven.</p>\r\n<p>Ankenævnet må endvidere konstatere, at det ikke fremstår entydigt hvad du har været vejledt om, af dit uddannelsessted.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Styrelsen har ved brev af 12. april 2013 meddelt at du skal tilbagebetale noget af den SU, som du modtog i 2012, da din egenindkomst oversteg dit fribeløb. Styrelsen har bemærket, at indkomstkontrolkrav af 12. april bortfaldt til fordel for omberegnet indkomstkontrolkrav af 7. september 2013 vedrørende 2012.</p>\r\n<p>Læreruddannelsen [uddannelsessted] oplyser i brev af 25. april 2013, at det fremgår af deres database, at du var tilmeldt uddannelsen fra og med august 2010 til udgangen af august 2012. Skolen oplyser, at det ingen steder fremgår, at du har fået mundtligt tilsagn på en udmeldelse, og at deres udmeldinger registreres ved skriftlig henvendelse. Det har ikke været muligt for Læreruddannelsen at få verificeret det mundtlige tilsagn fra studievejledningen.</p>\r\n<p>Du har i brev modtaget den 3. maj 2013 klaget til Ankenævnet for Statens Uddannelsesstøtteordninger og bl.a. anført, at du mener at du havde aftalt udmeldelse af dit studie med læreruddannelsen. Du skriver, at der er sket en fejl i din udmeldelse fra studiet, idet oplysningerne om det ikke var blevet registreret. Du oplyser, at du var i tvivl om hvorvidt SU havde modtaget din udmeldelse, så for ikke at komme i klemme med udbetalingen af SU meldte du den selv fra i tre måneder fra og med juni til og med august 2012. Du har til sagens behandling bedt lærerseminaret om dokumentation for udmeldelsen fra studiet. Dette har seminaret oplyst ikke kan lade sig gøre, da de ikke har dokumentation for den aftale du påstår at have lavet med dem. Lærerseminaret har beklaget fejlen overfor dig, men oplyser at der ikke kan fremskaffes dokumentation, da det ikke kan påvises, hvad der var aftalt mellem dig og uddannelsesstedet.</p>\r\n<p>Du har i brev modtaget den 5. august 2013, anført at du havde sikret dig så godt som muligt med hensyn til udmeldelsen, samt at du ikke mener, at det er din fejl, at du ikke af seminariet er blevet udmeldt af uddannelsen. Du mener ikke, at du skal stå til ansvar for den manglende udmeldelse. Du mener, at du er blevet fejlvejledt at dit uddannelsessted, i det du ikke blev oplyst, at du skulle sende en skriftlig udmeldelse. Du oplyser, at du har forsøgt at fremskaffe kvittering for modtagelse af din ansøgning til Aalborg Universitet, men at du ikke har kunnet fremskaffe den.</p>\r\n<p>Du mener, at du er blevet uretfærdigt behandlet, idet dit uddannelsessted ikke vil indrømme at de har lavet en fejl. Du har oplyst, at du skrev til en veninde på Facebook, at du havde meldt dig ud, samme dag du påstod, at have meldt dig ud fra studiet. Dette har du vedhæftet til sagens behandling.</p>\r\n<p>Styrelsen har i brev af 28. februar 2014 videresendt sagen sammen med en udtalelse til ankenævnet og henvist til, at de fastholder kravet af 7. september 2013. Styrelsen har henvist til, at de har fastsat din udmeldelsesdato ud fra de oplysninger de har modtaget fra uddannelsesstedet.</p>\r\n<p>Ankenævnet har ved brev af 10. marts 2014 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har i den anledning modtaget bemærkninger fra dig i brev af 1. april 2014. Her anfører du, at du henvendte dig til [uddannelsesstedet] for nærmere afklaring af notatpligten i forhold til registrering af din udmelding. Du skriver i dine bemærkninger, at [navn] til dig har oplyst følgende: ”Vi har ikke noget notat i din sag, så hvis du har ringet og meldt dig ud, uden at have fået besked om, at du skulle henvende dig skriftligt, eller uden at der er lavet et notat, så er det en fejl. Som sagt har vi ikke nogen dokumentation for din opringning”.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/11/2014"
        },
        {
            "displayName": "Accession",
            "displayValue": "W20140987625"
        },
        {
            "displayName": "Entydig dokumentidentifikation",
            "displayValue": "CE000181"
        },
        {
            "displayName": "Dato for indlæggelse",
            "displayValue": "04/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9876"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "17/09/2014"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "14/004627"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}