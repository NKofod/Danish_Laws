{
    "id": 71016,
    "title": "Bekendtgørelse af konvention af 29. april 1958 om det ydre territorialfarvand og den tilstødende zone. (* 13) (* 14) ",
    "documentTypeId": "220",
    "isSagsforlobPeriodValid": false,
    "shortName": "BKI nr 50 af 14/05/1969",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af konvention af 29. april 1958  \r\n\r\n om det ydre territorialfarvand og den tilstødende zone. (* 13) (* 14) </H1>  \r\n\r\n<P></P>  \r\n\r\n<BR>  \r\n\r\n<P>I henhold til kgl. resolution af 9. juli 1968 har Danmark, efter at  \r\n\r\n folketinget den 9. april 1968 havde meddelt sit samtykke dertil, ratificeret  \r\n\r\n den i Geneve den 29. april 1958 undertegnede konvention om det ydre  \r\n\r\n territorialfarvand og den tilstødende zone. Konventionens ordlyd er som  \r\n\r\n følger (den kinesiske, russiske og spanske tekst er udeladt her): </P>  \r\n\r\n<P> <B>KONVENTION</B>  </P>  \r\n\r\n<P> <B>om det ydre territorialfarvand og den tilstødende zone</B>  </P>  \r\n\r\n<P>De i denne konvention deltagende stater er blevet enige om følgende: </P>  \r\n\r\n<P CLASS=PUNKT> <B>1.</B> Del </P>  \r\n\r\n<P> <I>Ydre territorialfarvand</I>  </P>  \r\n\r\n<DIV CLASS=AFSNIT ID=\"A1\">  \r\n\r\n<H2 CLASS=ATITLE1 ALIGN=CENTER>Afsnit I </H2>  \r\n\r\n<P></P>  \r\n\r\n<P CLASS=ATITLE2 ALIGN=CENTER> <B>Almindelige bestemmelser. </B> </P>  \r\n\r\n<P>Artikel 1 </P>  \r\n\r\n</DIV>  \r\n\r\n<P CLASS=PUNKT> <B>1.</B> En stats højhedsret omfatter, udover dens  \r\n\r\n landområde og dens indre territorialfarvand, et bælte af havet, der grænser  \r\n\r\n op til dens kyst, benævnt det ydre territorialfarvand. </P>  \r\n\r\n<P CLASS=PUNKT> <B>2.</B> Denne højhedsret udøves med forbehold af  \r\n\r\n bestemmelserne i disse artikler og andre folkeretlige regler. </P>  \r\n\r\n<P>Artikel 2 </P>  \r\n\r\n<P>En kyststats højhedsret omfatter såvel luftrummet over det ydre  \r\n\r\n territorialfarvand som havbunden og undergrunden under dette farvand. </P>  \r\n\r\n<DIV CLASS=AFSNIT ID=\"A2\">  \r\n\r\n<H2 CLASS=ATITLE1 ALIGN=CENTER>Afsnit II </H2>  \r\n\r\n<P></P>  \r\n\r\n<P CLASS=ATITLE2 ALIGN=CENTER> <B>Det ydre territorialfarvands grænser </B>  \r\n\r\n</P>  \r\n\r\n<P>Artikel 3 </P>  \r\n\r\n<P>Medmindre andet er fastsat i disse artikler, er basislinien for måling af  \r\n\r\n det ydre territorialfarvands bredde normalt lavvandslinien langs kysten, som  \r\n\r\n angivet på søkort, udfærdiget i stor målestok og officielt anerkendt af  \r\n\r\n kyststaten. </P>  \r\n\r\n<P>Artikel 4 </P>  \r\n\r\n</DIV>  \r\n\r\n<P CLASS=PUNKT> <B>1.</B> På steder, hvor kystlinien har dybe indskæringer og  \r\n\r\n indhak, eller hvor der umiddelbart uden for kysten ligger en bræmme af øer,  \r\n\r\n kan den basislinie, hvorfra det ydre territorialfarvands bredde måles, drages  \r\n\r\n ved at benytte den metode, der består i at forbinde passende punkter med  \r\n\r\n rette basislinier. </P>  \r\n\r\n<P CLASS=PUNKT> <B>2.</B> Sådanne basislinier må ikke drages på en sådan  \r\n\r\n måde, at de kendeligt afviger fra kystens almindelige retning, og de  \r\n\r\n havområder, der ligger inden for linierne, må være tilstrækkelig nært knyttet  \r\n\r\n til landområdet til at være undergivet reglerne for indre territorialfarvand.  \r\n\r\n</P>  \r\n\r\n<P CLASS=PUNKT> <B>3.</B> Basislinier må ikke trækkes til og fra skær eller  \r\n\r\n grunde, der kun er tørre ved lavvande, medmindre der på disse er bygget  \r\n\r\n fyrtårne eller lignende installationer, der til stadighed ligger over  \r\n\r\n havoverfladen. </P>  \r\n\r\n<P CLASS=PUNKT> <B>4.</B> Når man i henhold til bestemmelserne i stk. 1 kan  \r\n\r\n benytte den metode, der består i at forbinde passende punkter med rette  \r\n\r\n basislinier, kan der ved fastsættelsen af de enkelte basislinier tages hensyn  \r\n\r\n til økonomiske interesser, der er særegne for det pågældende område, og hvis  \r\n\r\n tilstedeværelse og betydning klart fremgår af lang tids sædvane. </P>  \r\n\r\n<P CLASS=PUNKT> <B>5.</B> En stat er ikke berettiget til at anvende rette  \r\n\r\n basislinier på en sådan måde, at en anden stats ydre territorialfarvand  \r\n\r\n derved afskæres fra det åbne hav. </P>  \r\n\r\n<P CLASS=PUNKT> <B>6.</B> Kyststaten skal tydeligt angive rette basislinier  \r\n\r\n på søkort, som skal offentliggøres på behørig måde. </P>  \r\n\r\n<P>Artikel 5 </P>  \r\n\r\n<P CLASS=PUNKT> <B>1.</B> Farvandet inden for basislinien for det ydre  \r\n\r\n territorialfarvand udgør en del af statens indre territorialfarvand. </P>  \r\n\r\n<P CLASS=PUNKT> <B>2.</B> Hvor fastlæggelsen af en ret basislinie i  \r\n\r\n overensstemmelse med artikel 4 medfører, at områder, der tidligere  \r\n\r\n betragtedes som en del af det ydre territorialfarvand eller af det åbne hav,  \r\n\r\n afgrænses som indre territorialfarvand, vil der i sådanne farvande bestå ret  \r\n\r\n til uskadelig gennemfart, som fastsat i artiklerne 14 til 23. </P>  \r\n\r\n<P>Artikel 6 </P>  \r\n\r\n<P>Den ydre grænse for det ydre territorialfarvand er den linie, som i  \r\n\r\n ethvert punkt har en afstand fra det nærmeste punkt på basislinien svarende  \r\n\r\n til det ydre territorialfarvands bredde. </P>  \r\n\r\n<P>Artikel 7 </P>  \r\n\r\n<P CLASS=PUNKT> <B>1.</B> Denne artikel vedrører alene bugter, hvis kyster  \r\n\r\n tilhører en enkelt stat. </P>  \r\n\r\n<P CLASS=PUNKT> <B>2.</B> I disse artikler forstås ved en bugt en tydelig  \r\n\r\n indskæring, der er så dyb i forhold til bredden ved mundingen, at dens  \r\n\r\n farvand er omsluttet af land, og at den udgør mere end blot en krumning af  \r\n\r\n kysten. En indskæring anses dog ikke for en bugt, medmindre dens areal er  \r\n\r\n lige så stort som, eller større end, arealet af en halvcirkel, hvis diameter  \r\n\r\n er en linie trukket tværs over indskæringens munding. </P>  \r\n\r\n<P CLASS=PUNKT> <B>3.</B> Ved opmåling udgør en indskærings areal det område,  \r\n\r\n der ligger mellem lavvandsmærket langs indskæringens kyst, og en linie  \r\n\r\n trukket til lavvandsmærkerne ved indskæringens naturlige munding. Hvor en  \r\n\r\n indskæring på grund af forekomsten af øer har mere end een munding skal  \r\n\r\n halvcirklen tegnes på en linie, hvis længde er lig den samlede længde af  \r\n\r\n linierne tværs over de enkelte mundinger. Øer beliggende inde i en indskæring  \r\n\r\n skal medregnes, som om de udgjorde en del af indskæringens vandområde. </P>  \r\n\r\n<P CLASS=PUNKT> <B>4.</B> Hvis afstanden mellem lavvandsmærkerne ved en bugts  \r\n\r\n naturlige munding ikke overstiger fireogtyve sømil, kan en linie trækkes  \r\n\r\n mellem disse to lavvandsmærker, og det derved indesluttede farvand vil være  \r\n\r\n at anse som indre territorialfarvand. </P>  \r\n\r\n<P CLASS=PUNKT> <B>5.</B> Hvor afstanden mellem lavvandsmærkerne ved en bugts  \r\n\r\n naturlige munding overstiger fireogtyve sømil, skal en ret basislinie på  \r\n\r\n fireogtyve sømil trækkes inde i bugten på en sådan måde, at den indeslutter  \r\n\r\n et så stort vandområde, som det er muligt med en linie af denne længde. </P>  \r\n\r\n<P CLASS=PUNKT> <B>6.</B> Foranstående bestemmelser finder ikke anvendelse på  \r\n\r\n såkaldte &#187;historiske&#171; bugter, og ejheller i tilfælde hvor rette  \r\n\r\n basislinier anvendes i overensstemmelse med artikel 4. </P>  \r\n\r\n<P>Artikel 8 </P>  \r\n\r\n<P>Ved afgrænsningen af det ydre territorialfarvand anses de yderste faste  \r\n\r\n havneinstallationer, der udgør en integrerende del af et havneanlæg, for en  \r\n\r\n del af kysten. </P>  \r\n\r\n<P>Artikel 9 </P>  \r\n\r\n<P>Ankerpladser, som regelmæssigt benyttes til lastning, losning og opankring  \r\n\r\n af skibe, og som ellers ville være beliggende helt eller delvis uden for det  \r\n\r\n ydre territorialfarvands ydergrænse, henregnes til det ydre  \r\n\r\n territorialfarvand. Kyststaten skal tydeligt afmærke sådanne ankerpladser og  \r\n\r\n angive dem tilligemed deres grænser på søkort, som skal offentliggøres på  \r\n\r\n behørig måde. </P>  \r\n\r\n<P>Artikel 10 </P>  \r\n\r\n<P CLASS=PUNKT> <B>1.</B> En ø er et af naturen dannet landområde, som er  \r\n\r\n omgivet af vand, og som ikke overskylles ved højvande. </P>  \r\n\r\n<P CLASS=PUNKT> <B>2.</B> En ø's ydre territorialfarvand beregnes i  \r\n\r\n overensstemmelse med bestemmelserne i disse artikler. </P>  \r\n\r\n<P>Artikel 11 </P>  \r\n\r\n<P CLASS=PUNKT> <B>1.</B> En lavvandsgrund er et af naturen dannet  \r\n\r\n landområde, som omgives af og ligger over vandet ved lavvande, men  \r\n\r\n overskylles ved højvande. Hvor en lavvandsgrund helt eller delvis er  \r\n\r\n beliggende således, at afstanden fra fastlandet eller fra en ø, ikke  \r\n\r\n overstiger det ydre territorialfarvands bredde, kan den pågældende  \r\n\r\n lavvandsgrunds lavvandsmærke benyttes som basislinie ved måling af det ydre  \r\n\r\n territorialfarvands bredde. </P>  \r\n\r\n<P CLASS=PUNKT> <B>2.</B> Når en lavvandsgrund i sin helhed ligger i større  \r\n\r\n afstand end det ydre territorialfarvands bredde fra fastlandet eller en ø,  \r\n\r\n har den pågældende lavvandsgrund intet selvstændigt territorialfarvand. </P>  \r\n\r\n<P>Artikel 12 </P>  \r\n\r\n<P CLASS=PUNKT> <B>1.</B> Hvor to staters kyster ligger overfor eller grænser  \r\n\r\n op til hinanden, har ingen af staterne ret til - medmindre der foreligger  \r\n\r\n anden aftale mellem dem - at udvide sit ydre territorialfarvand udover den  \r\n\r\n midterlinie, som i ethvert punkt ligger lige langt fra de nærmeste punkter på  \r\n\r\n de basislinier, hvorfra bredden af de to landes ydre territorialfarvand  \r\n\r\n måles. Bestemmelserne i dette stykke finder dog ikke anvendelse, når  \r\n\r\n historiske rettigheder eller andre særlige omstændigheder nødvendiggør en  \r\n\r\n afgrænsning af de to staters ydre territorialfarvand, på en måde som afviger  \r\n\r\n fra nærværende bestemmelse. </P>  \r\n\r\n<P CLASS=PUNKT> <B>2.</B> Hvor to stater ligger overfor eller grænser op til  \r\n\r\n hinanden, skal grænselinien mellem deres ydre territorialfarvand indtegnes på  \r\n\r\n søkort udfærdiget i stor målestok og officielt anerkendt af kyststaterne.  \r\n\r\n</P>  \r\n\r\n<P>Artikel 13 </P>  \r\n\r\n<P>Hvis en flod løber direkte ud i havet, er basislinien en ret linie trukket  \r\n\r\n over flodmundingen mellem punkter på breddernes lavvandslinier. </P>  \r\n\r\n<DIV CLASS=AFSNIT ID=\"A3\">  \r\n\r\n<H2 CLASS=ATITLE1 ALIGN=CENTER>Afsnit III. </H2>  \r\n\r\n<P></P>  \r\n\r\n<P CLASS=ATITLE2 ALIGN=CENTER> <B>Ret til uskadelig gennemfart </B> </P>  \r\n\r\n<P> <I>Underafsnit A.</I>  </P>  \r\n\r\n<P> <I>Bestemmelser gældende for alle skibe</I>  </P>  \r\n\r\n<P>Artikel 14 </P>  \r\n\r\n</DIV>  \r\n\r\n<P CLASS=PUNKT> <B>1.</B> Med forbehold af bestemmelserne i disse artikler  \r\n\r\n nyder skibe fra alle stater, uanset om de er kyststater eller ej, ret til  \r\n\r\n uskadelig; gennemfart gennem det ydre territorialfarvand. </P>  \r\n\r\n<P CLASS=PUNKT> <B>2.</B> Gennemfart betyder sejlads gennem det ydre  \r\n\r\n territorialfarvand enten med henblik på gennemsejling af dette havområde uden  \r\n\r\n at sejle ind i det indre territorialfarvand eller med henblik på at fortsætte  \r\n\r\n ind i det indre territorialfarvand eller at sejle mod det åbne hav fra det  \r\n\r\n indre territorialfarvand. </P>  \r\n\r\n<P CLASS=PUNKT> <B>3.</B> Gennemfart omfatter standsning og ankring, dog kun  \r\n\r\n i det omfang dette sker i forbindelse med almindelig sejlads eller  \r\n\r\n nødvendiggøres af force majeure eller nød. </P>  \r\n\r\n<P CLASS=PUNKT> <B>4.</B> Gennemfart er uskadelig, i det omfang den ikke er  \r\n\r\n til skade for kyststatens fred, orden eller sikkerhed. Sådan gennemfart skal  \r\n\r\n finde sted i overensstemmelse med disse artikler og andre folkeretlige  \r\n\r\n regler. </P>  \r\n\r\n<P CLASS=PUNKT> <B>5.</B> Fremmede fiskefartøjers gennemfart betragtes ikke  \r\n\r\n som uskadelig, såfremt fartøjerne ikke overholder sådanne love og  \r\n\r\n bestemmelser, som kyststaten måtte udstede og bekendtgøre for at forhindre  \r\n\r\n disse fartøjer i at drive fiskeri i det ydre territorialfarvand. </P>  \r\n\r\n<P CLASS=PUNKT> <B>6.</B> Undervandsbåde skal sejle på overfladen og føre  \r\n\r\n deres flag. </P>  \r\n\r\n<P>Artikel 15 </P>  \r\n\r\n<P CLASS=PUNKT> <B>1.</B> Kyststaten må ikke lægge hindringer i vejen for  \r\n\r\n uskadelig gennemfart gennem det ydre territorialfarvand. </P>  \r\n\r\n<P CLASS=PUNKT> <B>2.</B> Kyststaten skal på behørig vis udsende meddelelse  \r\n\r\n om enhver fare, som den har kendskab til, vedrørende sejladsen i det ydre  \r\n\r\n territorialfarvand. </P>  \r\n\r\n<P>Artikel 16 </P>  \r\n\r\n<P CLASS=PUNKT> <B>1.</B> Kyststaten er berettiget til på sit ydre  \r\n\r\n territorialfarvand at træffe de nødvendige foranstaltninger til at hindre  \r\n\r\n gennemfart, som ikke er uskadelig. </P>  \r\n\r\n<P CLASS=PUNKT> <B>2.</B> Over for skibe på vej til indre territorialfarvand  \r\n\r\n har kyststaten ligeledes ret til at træffe de nødvendige foranstaltninger til  \r\n\r\n at hindre enhver overtrædelse af de bestemmelser, som gælder for skibes  \r\n\r\n adgang til sådant farvand. </P>  \r\n\r\n<P CLASS=PUNKT> <B>3.</B> Med forbehold af bestemmelserne i stk. 4 er  \r\n\r\n kyststaten berettiget til uden forskelsbehandling af fremmede skibe indbyrdes  \r\n\r\n i nærmere bestemte områder af dets ydre territorialfarvand midlertidigt at  \r\n\r\n ophæve fremmede skibes ret til uskadelig gennemfart, såfremt en sådan  \r\n\r\n ophævelse er af afgørende betydning for kyststatens sikkerhed. En sådan  \r\n\r\n midlertidig ophævelse træder først i kraft, når den er blevet behørigt  \r\n\r\n offentliggjort. </P>  \r\n\r\n<P CLASS=PUNKT> <B>4.</B> Der må ikke foretages midlertidig ophævelse af  \r\n\r\n fremmede skibes ret til uskadelig gennemfart gennem stræder, der benyttes til  \r\n\r\n international sejlads mellem en del af det åbne hav og en anden del af det  \r\n\r\n åbne hav eller en fremmed stats ydre territorialfarvand. </P>  \r\n\r\n<P>Artikel 17 </P>  \r\n\r\n<P>Fremmede skibe, som benytter retten til uskadelig gennemfart, skal  \r\n\r\n overholde de love og forskrifter, som kyststaten har fremsat i  \r\n\r\n overensstemmelse med disse artikler og andre folkeretlige regler, og især  \r\n\r\n love og forskrifter vedrørende transport og sejlads. </P>  \r\n\r\n<P> <I>Underafsnit B.</I>  </P>  \r\n\r\n<P> <I>Bestemmelser gældende for handelsskibe</I>  </P>  \r\n\r\n<P>Artikel 18 </P>  \r\n\r\n<P CLASS=PUNKT> <B>1.</B> Der må ikke afkræves fremmede skibe nogen afgift,  \r\n\r\n som alene er begrundet i deres gennemfart gennem det ydre territorialfarvand.  \r\n\r\n</P>  \r\n\r\n<P CLASS=PUNKT> <B>2.</B> Der kan alene afkræves fremmede skibe, som passerer  \r\n\r\n gennem det ydre territorialfarvand, afgifter til betaling af bestemte  \r\n\r\n tjenester ydet det pågældende skib. Disse afgifter skal afkræves uden  \r\n\r\n forskelsbehandling. </P>  \r\n\r\n<P>Artikel 19 </P>  \r\n\r\n<P CLASS=PUNKT> <B>1.</B> Kyststatens strafferetlige myndighed bør ikke på  \r\n\r\n fremmede skibe, der passerer det ydre territorialfarvand, udøves for at  \r\n\r\n anholde en person eller foretage politimæssig undersøgelse i forbindelse med  \r\n\r\n en forbrydelse begået om bord på skibet under dets gennemfart, undtagen i  \r\n\r\n følgende tilfælde: </P>  \r\n\r\n<UL CLASS=PLAIN-LIST>  \r\n\r\n<LI>(a) hvis forbrydelsens følger berører kyststaten; eller </LI>  \r\n\r\n<LI>(b) hvis forbrydelsen er en sådan, at den forstyrrer opretholdelsen af ro  \r\n\r\n og orden i landet eller ordenen i det ydre territorialfarvand; eller </LI>  \r\n\r\n<LI>(c) hvis skibets kaptajn eller konsulen for det land, hvis flag skibet  \r\n\r\n fører, har anmodet de lokale myndigheder om bistand, eller </LI>  \r\n\r\n<LI>(d) hvis det er nødvendigt til bekæmpelse af ulovlig handel med  \r\n\r\n narkotika. </LI>  \r\n\r\n</UL>  \r\n\r\n<P CLASS=PUNKT> <B>2.</B> Ovenstående bestemmelser berører ikke kyststatens  \r\n\r\n ret til at tage ethvert skridt hjemlet ved dens love med henblik på  \r\n\r\n anholdelse eller politimæssig undersøgelse om bord på et fremmed skib, som er  \r\n\r\n på vej igennem det ydre territorialfarvand efter at have forladt det indre  \r\n\r\n territorialfarvand. </P>  \r\n\r\n<P CLASS=PUNKT> <B>3.</B> I de i nærværende artikels stk. 1 og 2 omhandlede  \r\n\r\n tilfælde skal kyststaten på kaptajnens begæring underrette flagstatens  \r\n\r\n konsulære myndighed, før der træffes nogen foranstaltning, og lette  \r\n\r\n forbindelsen mellem denne myndighed og skibets besætning. I nødstilfælde kan  \r\n\r\n sådan underretning gives samtidig med iværksættelsen af de pågældende  \r\n\r\n foranstaltninger. </P>  \r\n\r\n<P CLASS=PUNKT> <B>4.</B> Ved overvejelsen af, hvorvidt og på hvilken måde en  \r\n\r\n anholdelse vil være at foretage, skal de lokale myndigheder tage behørigt  \r\n\r\n hensyn til søfartens interesser. </P>  \r\n\r\n<P CLASS=PUNKT> <B>5.</B> Kyststaten må ikke om bord på et fremmed skib, som  \r\n\r\n passerer det ydre territorialfarvand, træffe nogen foranstaltning til at  \r\n\r\n anholde en person eller foretage politimæssig undersøgelse i forbindelse med  \r\n\r\n en forbrydelse, begået før skibet sejlede ind i det ydre territorialfarvand,  \r\n\r\n såfremt skibet undervejs fra fremmed havn alene passerer gennem det ydre  \r\n\r\n territorialfarvand uden at indsejle i det indre territorialfarvand. </P>  \r\n\r\n<P>Artikel 20 </P>  \r\n\r\n<P CLASS=PUNKT> <B>1.</B> Kyststaten bør ikke standse eller omdirigere et  \r\n\r\n fremmed skib, som passerer det ydre territorialfarvand, med henblik på at  \r\n\r\n udøve civil retsmyndighed over for en person om bord på skibet. </P>  \r\n\r\n<P CLASS=PUNKT> <B>2.</B> Kyststaten må ikke gøre udlæg eller arrest i skibet  \r\n\r\n til fremme af civilt søgsmål, medmindre dette vedrører forpligtelser, som  \r\n\r\n skibet har påtaget eller pådraget sig under eller med henblik på dets rejse  \r\n\r\n gennem kyststatens farvand. </P>  \r\n\r\n<P CLASS=PUNKT> <B>3.</B> Bestemmelserne i foregående stykke indebærer ikke  \r\n\r\n nogen indskrænkning i kyststatens ret til i medfør af sine love at gøre udlæg  \r\n\r\n eller foretage arrest i et fremmed skib for derved at fremme et civilt  \r\n\r\n søgsmål, når skibet ligger stille i det ydre territorialfarvand eller  \r\n\r\n passerer dette efter at have forladt det indre territorialfarvand. </P>  \r\n\r\n<P>Underafsnit C. </P>  \r\n\r\n<P>Bestemmelser gældende for statsskibe, bortset fra krigsskibe </P>  \r\n\r\n<P>Artikel 21 </P>  \r\n\r\n<P>Bestemmelserne i underafsnit A og B finder tillige anvendelse på  \r\n\r\n statsskibe, som benyttes i kommercielt øjemed. </P>  \r\n\r\n<P>Artikel 22. </P>  \r\n\r\n<P CLASS=PUNKT> <B>1.</B> Bestemmelserne i underafsnit A og i artikel 18  \r\n\r\n finder anvendelse på statsskibe, som benyttes i ikke-kommercielt øjemed. </P>  \r\n\r\n<P CLASS=PUNKT> <B>2.</B> Med de undtagelser, som indeholdes i de i  \r\n\r\n foranstående stykke omhandlede bestemmelser, berører disse artikler ikke de  \r\n\r\n immuniteter, som sådanne skibe nyder i henhold til disse artikler eller andre  \r\n\r\n folkeretlige regler. </P>  \r\n\r\n<P> <I>Underafsnit D.</I>  </P>  \r\n\r\n<P> <I>Bestemmelse gældende for krigsskibe</I>  </P>  \r\n\r\n<P>Artikel 23 </P>  \r\n\r\n<P>Hvis et krigsskib ikke overholder kyststatens forskrifter for gennemfart  \r\n\r\n gennem det ydre territorialfarvand og undlader at efterkomme en anmodning om  \r\n\r\n overholdelse af disse, som rettes til skibet, kan kyststaten forlange, at  \r\n\r\n krigsskibet forlader det ydre territorialfarvand. </P>  \r\n\r\n<P>II.Del </P>  \r\n\r\n<P> <I>Tilstødende zone</I>  </P>  \r\n\r\n<P>Artikel 24 </P>  \r\n\r\n<P CLASS=PUNKT> <B>1.</B> I en zone af det åbne hav, som støder op til en  \r\n\r\n kyststats ydre territorialfarvand, er denne berettiget til at udøve den  \r\n\r\n fornødne kontrol med henblik på: </P>  \r\n\r\n<UL CLASS=PLAIN-LIST>  \r\n\r\n<LI>(a) at forhindre, at dens told-, afgifts-, indvandrings- eller  \r\n\r\n sundhedsforskrifter overtrædes på dens territorium eller ydre  \r\n\r\n territorialfarvand; </LI>  \r\n\r\n<LI>(b) at straffe overtrædelse af ovennævnte forskrifter begået på dens  \r\n\r\n territorium eller ydre territorialfarvand. </LI>  \r\n\r\n</UL>  \r\n\r\n<P CLASS=PUNKT> <B>2.</B> Den tilstødende zone må ikke udvides ud over 12  \r\n\r\n sømil fra den basislinie, hvorfra bredden af det ydre territorialfarvand  \r\n\r\n måles. </P>  \r\n\r\n<P CLASS=PUNKT> <B>3.</B> Hvor to staters kyster ligger overfor eller grænser  \r\n\r\n op til hinanden, er ingen af de to stater berettiget til - medmindre der  \r\n\r\n foreligger anden aftale mellem dem - at udvide sin tilstødende zone ud over  \r\n\r\n den midterlinie, som i ethvert punkt ligger lige langt fra de nærmeste  \r\n\r\n punkter på de basislinier, hvorfra bredden af de to staters ydre  \r\n\r\n territorialfarvand måles. </P>  \r\n\r\n<P>III.Del </P>  \r\n\r\n<P> <I>Afsluttende artikler</I>  </P>  \r\n\r\n<P>Artikel 25 </P>  \r\n\r\n<P>Bestemmelserne i denne konvention berører ikke allerede gældende  \r\n\r\n konventioner eller mellemfolkelige overenskomster for så vidt angår de deri  \r\n\r\n deltagende stater. </P>  \r\n\r\n<P>Artikel 26 </P>  \r\n\r\n<P>Denne konvention står indtil den 31. oktober 1958 åben for undertegnelse  \r\n\r\n af alle stater, der er medlemmer af De forenede Nationer eller af en af  \r\n\r\n særorganisationerne, og af enhver anden stat, som af De forenede Nationers  \r\n\r\n generalforsamling indbydes til at deltage i konventionen. </P>  \r\n\r\n<P>Artikel 27 </P>  \r\n\r\n<P>Denne konvention skal ratificeres. Ratifikationsinstrumenterne skal  \r\n\r\n deponeres hos De forenede Nationers generalsekretær. </P>  \r\n\r\n<P>Artikel 28 </P>  \r\n\r\n<P>Denne konvention står åben for tiltrædelse af enhver stat, som falder ind  \r\n\r\n under en af de i artikel 26 nævnte kategorier. Tiltrædelsesinstrumenterne  \r\n\r\n skal deponeres hos De forenede Nationers generalsekretær. </P>  \r\n\r\n<P>Artikel 29 </P>  \r\n\r\n<P CLASS=PUNKT> <B>1.</B> Denne konvention træder i kraft på den tredivte dag  \r\n\r\n efter datoen for deponeringen af det toogtyvende ratifikations- eller  \r\n\r\n tiltrædelsesinstrument hos De forenede Nationers generalsekretær. </P>  \r\n\r\n<P CLASS=PUNKT> <B>2.</B> For enhver stat, som ratificerer eller tiltræder  \r\n\r\n konventionen efter deponeringen af det toogtyvende ratifikations- eller  \r\n\r\n tiltrædelsesinstrument, træder konventionen i kraft på den tredivte dag efter  \r\n\r\n den pågældende stats deponering af sit ratifikations- eller  \r\n\r\n tiltrædelsesinstrument. </P>  \r\n\r\n<P>Artikel 30 </P>  \r\n\r\n<P CLASS=PUNKT> <B>1.</B> Efter udløbet af en periode på fem år fra  \r\n\r\n konventionens ikrafttrædelsesdato kan anmodning om revision af denne  \r\n\r\n konvention til enhver tid fremsættes af enhver deltager ved skriftlig  \r\n\r\n henvendelse til De forenede Nationers generalsekretær. </P>  \r\n\r\n<P CLASS=PUNKT> <B>2.</B> De forenede Nationers generalforsamling træffer  \r\n\r\n beslutning om, hvorvidt og i bekræftende fald hvilke skridt der skal tages i  \r\n\r\n anledning af en sådan anmodning. </P>  \r\n\r\n<P>Artikel 31 </P>  \r\n\r\n<P>De forenede Nationers generalsekretær skal underrette alle De forenede  \r\n\r\n Nationers medlemsstater samt de øvrige i artikel 26 omhandlede stater: </P>  \r\n\r\n<UL CLASS=PLAIN-LIST>  \r\n\r\n<LI>(a) om undertegnelser af denne konvention og om deponering af  \r\n\r\n ratifikations eller tiltrædelsesinstrumenter i overensstemmelse med  \r\n\r\n artiklerne 26, 27 og 28; </LI>  \r\n\r\n<LI>(b) om konventionens ikrafttrædelsesdato i overensstemmelse med artikel  \r\n\r\n 29; </LI>  \r\n\r\n<LI>(c) om anmodninger om revision i overensstemmelse med artikel 30. </LI>  \r\n\r\n</UL>  \r\n\r\n<P>Artikel 32 </P>  \r\n\r\n<P>Denne konventions originaleksemplar, hvis engelske, franske, kinesiske,  \r\n\r\n russiske og spanske tekst er af lige gyldighed, skal deponeres hos De  \r\n\r\n forenede Nationers generalsekretær, som skal fremsende bekræftede genparter  \r\n\r\n til samtlige de i artikel 26 omhandlede stater. </P>  \r\n\r\n<P>Til bekræftelse heraf har de nedenfor anførte befuldmægtigede, som  \r\n\r\n behørigt er bemyndiget dertil af deres respektive regeringer, undertegnet  \r\n\r\n nærværende konvention. </P>  \r\n\r\n<P>Udfærdiget i Geneve den niogtyvende dag i april  \r\n\r\n nittenhundredeotteoghalvtreds. </P>  \r\n\r\n<P>For Afghanistan: <I>A.R. Pazhwak</I>  </P>  \r\n\r\n<P>(den 30. oktober 1958) </P>  \r\n\r\n<P>For Amerikas forenede Stater: </P>  \r\n\r\n<P> <I>Arthur H. Dean</I>  </P>  \r\n\r\n<P>(den 15. september 1958) </P>  \r\n\r\n<P>For Argentina: <I>A. Lescure</I>  </P>  \r\n\r\n<P>For Australien: <I>E. Ronald Walker</I>  </P>  \r\n\r\n<P>(den 30. oktober 1958) </P>  \r\n\r\n<P>For Den bjelorussiske socialistiske Sovjetrepublik: </P>  \r\n\r\n<P> <I>K. Kiselev (* 1)</I>  </P>  \r\n\r\n<P>(den 30. oktober 1958) </P>  \r\n\r\n<P>For Bolivia: <I>M. Tamayo</I>  </P>  \r\n\r\n<P>(den 17. oktober 1958) </P>  \r\n\r\n<P>For Bulgarien: <I>Dr. Voutov (* 2)</I>  </P>  \r\n\r\n<P>(den 31. oktober 1958) </P>  \r\n\r\n<P>For Canada: <I>George A. Drew</I>  </P>  \r\n\r\n<P>For Ceylon: <I>C. Corea</I>  </P>  \r\n\r\n<P>(den 30. oktober 1958) </P>  \r\n\r\n<P>For Colombia: <I>Juan Uribe Holguin (* 3)</I>  </P>  \r\n\r\n<P> <I>Josee Joaquin Caicedo Castilla</I>  </P>  \r\n\r\n<P>For Costa Rica: <I>Raul Trejos Flores</I>  </P>  \r\n\r\n<P>For Cuba: <I>F.V. Garcia Amador</I>  </P>  \r\n\r\n<P>For Danmark: <I>Max Sørensen, T. Oldenburg</I>  </P>  \r\n\r\n<P>For Den dominikanske Republik: </P>  \r\n\r\n<P> <I>A. Alvarez Aybar</I>  </P>  \r\n\r\n<P>For Finland: <I>G.A. Gripenberg</I>  </P>  \r\n\r\n<P>(den 27. oktober 1958) </P>  \r\n\r\n<P>For Ghana: <I>Richard Quarshie</I>  </P>  \r\n\r\n<P> <I>K.B. Asante</I>  </P>  \r\n\r\n<P>For Guatemala: <I>L. Aycinena Salazar</I>  </P>  \r\n\r\n<P>For Haiti: <I>Rigal</I>  </P>  \r\n\r\n<P>For Iran: <I>Dr.A. Martine-Daftary (* 4)</I>  </P>  \r\n\r\n<P>(den 28. maj 1958) </P>  \r\n\r\n<P>For Irland: <I>Frank Aiken</I>  </P>  \r\n\r\n<P>(den 2. oktober 1958) </P>  \r\n\r\n<P>For Island: <I>H.G. Andersen</I>  </P>  \r\n\r\n<P>For Israel: <I>Shabtai Rosenne</I>  </P>  \r\n\r\n<P>For Jugoslavien; under forbehold af ratifikation: <I>Milan Bartos,</I>  \r\n\r\n</P>  \r\n\r\n<P> <I>V. Popovic</I>  </P>  \r\n\r\n<P>For Republikken Kina (Formosa) (* 5): </P>  \r\n\r\n<P> <I>Liu Chieh, Yu-chi Hsueh</I>  </P>  \r\n\r\n<P>For Liberia: <I>Rocheforte L. Weeks</I>  </P>  \r\n\r\n<P>(den 27. maj 1958) </P>  \r\n\r\n<P>For Kongeriget Nederlandene: </P>  \r\n\r\n<P> <I>C. Schurmann</I>  </P>  \r\n\r\n<P>(den 31. oktober 1958) </P>  \r\n\r\n<P>For Nepal: <I>Rishikesh Shaha</I>  </P>  \r\n\r\n<P>For New Zealand: <I>Foss Shanahan</I>  </P>  \r\n\r\n<P>(den 29. oktober 1958) </P>  \r\n\r\n<P>For Pakistan: <I>Aly Khan</I>  </P>  \r\n\r\n<P>(den 31. oktober 1958) </P>  \r\n\r\n<P>For Panama: <I>Carlos Sucre C.</I>  </P>  \r\n\r\n<P>(den 2. maj 1958) </P>  \r\n\r\n<P>For Pavestolen: <I>P. Demeur</I>  </P>  \r\n\r\n<P>(den 30. april 1958) </P>  \r\n\r\n<P>For Portugal; under forbehold af ratifikation: </P>  \r\n\r\n<P> <I>Vasco Vieira Garin</I>  </P>  \r\n\r\n<P>(den 28. oktober 1958) </P>  \r\n\r\n<P>For Rumænien: <I>M. Magheru (* 6)</I>  </P>  \r\n\r\n<P>(den 31. oktober 1958) </P>  \r\n\r\n<P>For Schweiz: <I>F. Schnyder</I>  </P>  \r\n\r\n<P>(den 22. oktober 1958) </P>  \r\n\r\n<P>For De socialistiske Sovjetrepublikkers Union: </P>  \r\n\r\n<P> <I>V. Zorin (* 7)</I>  </P>  \r\n\r\n<P>(den 30. oktober 1958) </P>  \r\n\r\n<P>For Det forenede Kongerige Storbritannien og Nordirland: </P>  \r\n\r\n<P> <I>Pierson Dixon</I>  </P>  \r\n\r\n<P>(den 9. september 1958) </P>  \r\n\r\n<P>For Thailand: <I>Luang Chakrapani</I>  </P>  \r\n\r\n<P> <I>Srisilvisuddhi</I>  </P>  \r\n\r\n<P>For Tjekkoslovakiet: <I>Karel Kurka (* 8)</I>  </P>  \r\n\r\n<P>(den 30. oktober 1958) </P>  \r\n\r\n<P>For Tunesien: <I>Mongi Slim (* 9)</I>  </P>  \r\n\r\n<P>(den 30. oktober 1958) </P>  \r\n\r\n<P>For Den ukrainske socialistiske Sovjetrepublik: </P>  \r\n\r\n<P> <I>L.Palamarchuk (* 10)</I>  </P>  \r\n\r\n<P>(den 30. oktober 1958) </P>  \r\n\r\n<P>For Ungarn: <I>Dr.Szita Janos (* 11)</I>  </P>  \r\n\r\n<P>(den 31. oktober 1958) </P>  \r\n\r\n<P>For Uruguay: <I>Carlos Carbajal</I>  </P>  \r\n\r\n<P> <I>H.Martinez Montero</I>  </P>  \r\n\r\n<P>For Venezuela: <I>Carlos Sosa Rodriguez (* 12)</I>  </P>  \r\n\r\n<P>(den 30. oktober 1958) </P>  \r\n\r\n<P>For Østrig: <I>Dr.Franz Matsch</I>  </P>  \r\n\r\n<P>(den 27. oktober 1958) </P>  \r\n\r\n<P>Konventionen trådte i kraft den 10. september 1964. </P>  \r\n\r\n<P>Danmarks ratifikationsinstrument blev den 26. september 1968 deponeret hos  \r\n\r\n De forenede Nationers generalsekretær. For Danmarks vedkommende trådte  \r\n\r\n konventionen herefter i henhold til artikel 11, stk. 2 i kraft den 26.  \r\n\r\n oktober 1968. </P>  \r\n\r\n<P>Foruden Danmark har følgende stater deponeret deres ratifikations- eller  \r\n\r\n tiltrædelsesinstrumenter: </P>  \r\n\r\n<P>Amerikas forenede Stater, Australien, Den bjelorussiske socialistiske  \r\n\r\n Sovjetrepublik, Bulgarien, Cambodja, Den dominikanske Republik, Finland,  \r\n\r\n Haiti, Israel, Italien, Jamaica, Japan, Jugoslavien, Madagascar, Malawi,  \r\n\r\n Malaysia, Malta, Mexico, Nederlandene, Nigeria, Portugal, Rumænien, Schweiz,  \r\n\r\n Senegal, Sierra Leone, De socialistiske Sovjetrepublikkers Union, Det  \r\n\r\n forenede Kongerige Storbritannien og Nordirland, Den sydafrikanske Republik,  \r\n\r\n Thailand, Tjekkoslovakiet, Trinidad og Tobago, Uganda, Den ukrainske  \r\n\r\n socialistiske Sovjetrepublik, Ungarn og Venezuela. </P>  \r\n\r\n<P>Den bjelorussiske socialistiske Sovjetrepublik, Bulgarien, Rumænien, De  \r\n\r\n socialistiske Sovjetrepublikkers Union og Den ukrainske socialistiske  \r\n\r\n Sovjetrepublik har ved deponeringen af deres ratifikationsinstrumenter  \r\n\r\n opretholdt de ved undertegnelsen tagne forbehold med hensyn til artiklerne 20  \r\n\r\n og 23. </P>  \r\n\r\n<P>Italien har ved deponeringen af sit tiltrædelsesinstrument forbeholdt sig  \r\n\r\n foruden de af artikel 24, stk. 1 flydende rettigheder at udøve opsyn inden  \r\n\r\n for det område af havet, der ligger inden for 12 sømil fra kysten med henblik  \r\n\r\n på at forhindre og straffe krænkelser af dets toldforskrifter, hvor sådanne  \r\n\r\n krænkelser end måtte finde sted i dette område af havet. </P>  \r\n\r\n<P>Mexico har ved deponeringen af sit tiltrædelsesinstrument taget forbehold  \r\n\r\n med hensyn til artikel 21 i den udstrækning, den refererer sig til artikel  \r\n\r\n 19, stk. 1, 2 og 3 og artikel 20, stk. 2 og 3. </P>  \r\n\r\n<P>Storbritannien har ved deponeringen af sit ratifikationsinstrument  \r\n\r\n erklæret, at ratifikationen af denne konvention ikke vedrører de britiske  \r\n\r\n protektorater i Den persiske Golf. </P>  \r\n\r\n<P>Tjekkoslovakiet har ved deponeringen af sit ratifikationsinstrument  \r\n\r\n opretholdt de ved undertegnelsen tagne forbehold med hensyn til artikel 14,  \r\n\r\n artikel 21, jfr. artiklerne 19 og 20, og artikel 23. </P>  \r\n\r\n<P>Ungarn har ved deponeringen af sit ratifikationsinstrument opretholdt de  \r\n\r\n ved undertegnelsen tagne forbehold med hensyn til artiklerne 14, 21 og 23.  \r\n\r\n</P>  \r\n\r\n<P>Venezuela har ved deponeringen af sit ratifikationsinstrument taget  \r\n\r\n forbehold med hensyn til artikel 12 og artikel 24, stk. 2 og 3. </P>  \r\n\r\n<P>Danmark har samtidig med deponeringen af sit ratifikationsinstrument rejst  \r\n\r\n indsigelse mod følgende forbehold: </P>  \r\n\r\n<P>Tjekkoslovakiet og Ungarns forbehold med hensyn til artikel 14; Tunesiens  \r\n\r\n forbehold med hensyn til artikel 16, stk. 4; Tjekkoslovakiets forbehold med  \r\n\r\n hensyn til artikel 19; Den bjelorussiske socialistiske Sovjetrepubliks,  \r\n\r\n Bulgariens, Rumæniens, De socialistiske Sovjetrepublikkers Union,  \r\n\r\n Tjekkoslovakiets og Den ukrainske socialistiske Sovjetrepubliks forbehold med  \r\n\r\n hensyn til artikel 20 samt Mexicos, Tjekkoslovakiets og Ungarns forbehold med  \r\n\r\n hensyn til artikel 21. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 14. maj 1969.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER> <B>Poul Hartling.</B>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Forbehold: Til art. 20: Den bjelorussiske socialistiske  \r\n\r\n Sovjetrepubliks regering er af den opfattelse, at statsskibe, der befinder  \r\n\r\n sig i fremmed territorialfarvand, nyder immunitet, og at de i denne artikel  \r\n\r\n omhandlede forholdsregler derfor alene med flagstatens indforståelse vil  \r\n\r\n kunne bringes i anvendelse på sådanne skibe. </P>  \r\n\r\n<P>Til art. 23: (Underafsnit D. Bestemmelse gældende for krigsskibe) - Den  \r\n\r\n bjelorussiske socialistiske Sovjetrepubliks regering er af den opfattelse, at  \r\n\r\n kyststaten har ret til at fastsætte regler for meddelelse af tilladelse til  \r\n\r\n fremmede krigsskibes fart gennem dens territorialfarvand. </P>  \r\n\r\n<P>(* 2) Forbehold: Til art. 20: Folkerepublikken Bulgariens regering er af  \r\n\r\n den opfattelse, at statsskibe, der finder sig i fremmed farvand, nyder  \r\n\r\n immunitet, og at de i denne artikel omhandlede forholdsregler derfor alene  \r\n\r\n med flagstatens indforståelse vil kunne bringes i anvendelse på sådanne  \r\n\r\n skibe. Til art. 23: (Underafsnit D. Bestemmelse gældende for krigsskibe)  \r\n\r\n -Folkerepublikken Bulgariens regering er af den opfattelse, at kyststaten har  \r\n\r\n ret til at fastsætte regler for meddelelse af tilladelse til fremmede  \r\n\r\n krigsskibes fart gennem dens territorialfarvand. </P>  \r\n\r\n<P>(* 3) Erklæring: For så vidt angår konventionen om det ydre  \r\n\r\n territorialfarvand og den tilstødende zone erklærer Colombias delegation, at  \r\n\r\n der i henhold til artikel 98 i Colombias forfatning kræves tilladelse fra  \r\n\r\n senatet til fremmede troppers passage gennem colombiansk område, og at der  \r\n\r\n analogt hermed også kræves en sådan tilladelse til fremmede krigsskibes  \r\n\r\n gennemfart gennem Colombias territorialfarvand. </P>  \r\n\r\n<P>(* 4) Forbehold: Ved undertegnelsen af konventionen om det ydre  \r\n\r\n territorialfarvand og den tilstødende zone tager jeg følgende forbehold:  \r\n\r\n artikel 14: Irans regering fastholder sin i kompetenceoverskridelse  \r\n\r\n begrundede indsigelse, som Irans delegation gav udtryk for på det 12.  \r\n\r\n plenarmøde den 25. april 1958 under konferencen om retsordenen på havet, mod  \r\n\r\n de af konferencens 5. udvalg foreslåede artikler, som delvis er indarbejdet i  \r\n\r\n denne konventions artikel 14. </P>  \r\n\r\n<P>Irans regering forbeholder sig følgelig alle rettigheder med hensyn til  \r\n\r\n indholdet af denne artikel for så vidt den berører lande uden kyster. </P>  \r\n\r\n<P>(* 5) Ikke anerkendt af Danmark. </P>  \r\n\r\n<P>(* 6) Forbehold: Til art. 20: Folkerepublikken Rumæniens regering er af  \r\n\r\n den opfattelse, at statsskibe nyder immunitet i fremmed territorialfarvand,  \r\n\r\n og at de i nærværende artikel forudsete foranstaltninger ikke kan finde  \r\n\r\n anvendelse på sådanne skibe uden flagstatens indforståelse. </P>  \r\n\r\n<P>Til art. 23: Folkerepublikken Rumæniens regering er af den opfattelse, at  \r\n\r\n kyststaten har ret til at bestemme, at fremmede krigsskibes gennemfart gennem  \r\n\r\n dens territorialfarvand betinges af dens forudgående tilladelse. </P>  \r\n\r\n<P>(* 7) Forbehold: Til art. 20: De socialistiske Sovjetrepublikkers Unions  \r\n\r\n regering er af den opfattelse, at statsskibe, der befinder sig i fremmed  \r\n\r\n territorialfarvand, nyder immunitet, og at de forholdsregler, der er fastsat  \r\n\r\n i denne artikel, derfor alene med flagstatens indforståelse vil kunne bringes  \r\n\r\n i anvendelse på sådanne skibe. </P>  \r\n\r\n<P>Til art. 23: (Underafsnit D. Bestemmelse gældende for krigsskibe) - De  \r\n\r\n socialistiske Sovjetrepublikkers Unions regering er af den opfattelse, at  \r\n\r\n kyststaten har ret til at fastsætte regler for meddelelse af tilladelse til  \r\n\r\n fremmede krigsskibes gennemfart gennem dens territorialfarvand. </P>  \r\n\r\n<P>(* 8) Forbehold: Til art. 14 og 23: I betragtning af, at konferencen ikke  \r\n\r\n vedtog en særlig artikel vedrørende krigsskibes gennemfart gennem fremmede  \r\n\r\n staters territorialfarvand, anser Den tjekkoslovakiske Republiks regering det  \r\n\r\n for nødvendigt at understrege, at artiklerne 14 og 23 på ingen måde vil kunne  \r\n\r\n fortolkes således, at der dermed er skabt ret for fremmede krigsskibes  \r\n\r\n uskadelige gennemfart gennem territorialfarvand. </P>  \r\n\r\n<P>Til art. 21: Den tjekkoslovakiske Republiks regering er af den opfattelse,  \r\n\r\n at alle statsskibe uden forskel nyder immunitet i henhold til gældende  \r\n\r\n folkeret, og den er derfor ikke enig i, at konventionens artikel 19 og 20  \r\n\r\n finder anvendelse på statsskibe, som benyttes i kommercielt øjemed. </P>  \r\n\r\n<P>(* 9) Forbehold: Den tunesiske Republiks regering anser sig ikke for  \r\n\r\n bundet af de i denne konventions artikel 16, stk. 4 indeholdte bestemmelser.  \r\n\r\n</P>  \r\n\r\n<P>(* 10) Forbehold: Til art. 20: Den ukrainske socialistiske Sovjetrepubliks  \r\n\r\n regering er af den opfattelse, at statsskibe, der befinder sig i fremmed  \r\n\r\n territorialfarvand, nyder immunitet, og at de i denne artikel omhandlede  \r\n\r\n forholdsregler derfor alene med flagstatens indforståelse vil kunne bringes i  \r\n\r\n anvendelse på sådanne skibe. </P>  \r\n\r\n<P>Til art. 23: (Underafsnit D. Bestemmelse gældende for krigsskibe) - Den  \r\n\r\n ukrainske socialistiske Sovjetrepubliks regering er af den opfattelse, at  \r\n\r\n kyststaten har ret til at fastsætte regler for meddelelse af tilladelse til  \r\n\r\n fremmede krigsskibes gennemfart gennem dens territorialfarvand. </P>  \r\n\r\n<P>(* 11) Forbehold: art. 14 og 23: Den ungarske Folkerepubliks regering er  \r\n\r\n af den opfattelse, at kyststaten har ret til at gøre krigsskibes gennemfart  \r\n\r\n gennem dens territorialfarvand betinget af forudgående tilladelse. </P>  \r\n\r\n<P>Art. 21: Den ungarske Folkerepubliks regering er af den opfattelse, at de  \r\n\r\n i konventionens 1. del, afsnit III underafsnit B indeholdte regler i  \r\n\r\n almindelighed ikke kan finde anvendelse på statsskibe som benyttes i  \r\n\r\n kommercielt øjemed, for så vidt disse regler griber ind i de immuniteter, som  \r\n\r\n alle statsskibe i henhold til folkeretten nyder på fremmed  \r\n\r\n territorialfarvand, hvad enten der er tale om handels- eller andre skibe.  \r\n\r\n Følgelig kan bestemmelserne i underafsnit B, der begrænser immuniteterne for  \r\n\r\n statsskibe, som benyttes i kommercielt øjemed kun finde anvendelse, såfremt  \r\n\r\n den stat, hvis flag skibet fører, er indforstået dermed. </P>  \r\n\r\n<P>(* 12) Ved undertegnelsen af denne konvention erklærer republikken  \r\n\r\n Venezuela for så vidt angår artikel 12 at der findes særlige omstændigheder,  \r\n\r\n der må tages i betragtning i følgende områder: Pariabugten og de områder, der  \r\n\r\n grænser op dertil; området mellem Venezuelas kyst og øen Aruba samt  \r\n\r\n Venezuelabugten. </P>  \r\n\r\n</DIV>",
    "isHistorical": false,
    "editorialNotes": [
        "(* 13) Andre landes tiltrædelse : BEK nr 45 af 20/07/1972 BEK nr 57 af 23/05/1975",
        "(* 14) Se vedrørende tvungen bilæggelse af tvister angående fortolkningen eller anvendelsen af konventionerne af 29. april 1958 om retsordenen på havet, BEK nr. 53 af 14/05/1969."
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/09/1969"
        },
        {
            "displayName": "Accession",
            "displayValue": "L19690005064"
        },
        {
            "displayName": "Entydig dokumentidentifikation",
            "displayValue": "CM030207"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "27/01/1999"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "50"
        },
        {
            "displayName": "År for udstedelse",
            "displayValue": "1969"
        },
        {
            "displayName": "Dato for underskrift",
            "displayValue": "14/05/1969"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 119.N.2/3.a/1.c."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}