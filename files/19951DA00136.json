{
    "id": 107349,
    "title": "1995 BTB 136   BETÆNKNING OVER FORSLAG TIL FOLKETINGSBESLUTNING OM OPHÆVELSE AF FORBUDET   MOD ANVENDELSE AF METALEMBALLAGER TIL ØL OG MINERALVAND SAMT ETABLERING AF EN   RETURORDNING MED PANT    NR B 136 1995-96, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1995/1 BTB 136",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 136 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om ophævelse af forbudet  \r\n\r\n mod anvendelse af metalemballager til øl og mineralvand samt etablering af en  \r\n\r\n returordning med pant <BR>  \r\n\r\n Nr B 136 1995-96, 1. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19960529 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i et møde og har herunder  \r\n\r\n stillet spørgsmål til miljø- og energiministeren. </P>  \r\n\r\n<P>En henvendelse af 14. maj 1996 fra Dansk Handel &amp; Service er optrykt  \r\n\r\n som bilag til betænkningen. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Enhedslistens og Centrum-Demokraternes  \r\n\r\n medlemmer af udvalget) beslutningsforslaget til <I>forkastelse.</I>  </P>  \r\n\r\n<P>Et <I>mindretal</I> (Venstres, Det Konservative Folkepartis og  \r\n\r\n Fremskridtspartiets medlemmer af udvalget) indstiller beslutningsforslaget  \r\n\r\n til <I>vedtagelse</I> med det stillede ændringsforslag. </P>  \r\n\r\n<P>Mindretallet støtter beslutningsforslaget, da regeringen beklageligvis  \r\n\r\n endnu ikke har meddelt, hvordan den vil implementere emballagedirektivet,  \r\n\r\n herunder hvor den vil sætte grænsen for, hvad der efter en vurdering af  \r\n\r\n miljøbelastning er acceptabelt. </P>  \r\n\r\n<P>Mindretallet ønsker emballagedirektivet implementeret uden dyre og  \r\n\r\n uværdige retssager og således, at den samlede affaldsmængde i Danmark  \r\n\r\n nedbringes. Som en miljøbevidst frihandelsnation er Danmark afhængig af ikke  \r\n\r\n at fremstå som et land, der bruger miljøbestemmelser som tekniske  \r\n\r\n handelshindringer. </P>  \r\n\r\n<P>Mindretallet forudsætter, at en vedtagelse af beslutningsforslaget  \r\n\r\n medfører, at der også etableres returordninger med pant for andre typer af  \r\n\r\n emballage af glas eller plastic til øl og læskedrikke, som måtte blive  \r\n\r\n markedsført på et senere tidspunkt. </P>  \r\n\r\n<P>ÆndringsforslagAf et <I>mindretal</I> (V, KF og FP): </P>  \r\n\r\n<P>Til teksten <B>1)</B>  <I>Nr. 4</I> affattes således: </P>  \r\n\r\n<P>&#187;4. Regeringen foretager det nødvendige, således at øl- og  \r\n\r\n mineralvandsdåser kan være en realitet i Danmark snarest muligt, idet det  \r\n\r\n sikres, at bryggerier og detailhandel får tidsmæssig mulighed for etablering  \r\n\r\n af det nødvendige udstyr til tapning og modtagelse af returemballage.&#171;  \r\n\r\n</P>  \r\n\r\n<P>Bemærkninger </P>  \r\n\r\n<P>Til nr. 1 Med ændringsforslaget sikres det, at bryggerier og detailhandel  \r\n\r\n får en tidsmæssig mulighed for etablering af det nødvendige udstyr til  \r\n\r\n tapning og modtagelse af returemballage, inden en ordning med øl- og  \r\n\r\n mineralvandsdåser træder i kraft i Danmark. </P>  \r\n\r\n<P>Martin Glerup (S) Helen Beim (S) Sonja Albrink (CD) Inger Bierbaum (S)  \r\n\r\n Peter Christensen (S) Steen Gade (SF) fmd. <I>Elsebeth Gerner Nielsen (RV)  \r\n\r\n Bent Hindrup Andersen (EL) Lis Greibe (S) Hanne Severinsen (V) Hans Christian  \r\n\r\n Schmidt (V) Peter Hansen-Nord (V) Jens Vibjerg (V) Niels J. Langkilde (KF)  \r\n\r\n Gitte Seeberg (KF) Jens Jørgensen (KF) Aage Brusgaard (FP)</I> nfmd. </P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n<P> <B>Bilag </B></P>  \r\n\r\n<P>En henvendelse af 14. maj 1996 fra Dansk Handel &amp; Service </P>  \r\n\r\n<P>Dansk Handel &amp; ServiceDen 14. maj 1996 </P>  \r\n\r\n<P>Folketingets Miljø- og Planlægningsudvalg </P>  \r\n\r\n<P> <I>&#187;Dåsesagen&#171;</I>  </P>  \r\n\r\n<P>Dansk Handel &amp; Service er bekendt med, at &#187;dåsesagen&#171; er  \r\n\r\n genstand for drøftelse med miljø- og energiministeren i Miljø- og  \r\n\r\n Planlægningsudvalget i morgen onsdag den 15. ds. </P>  \r\n\r\n<P>Et væsentligt spørgsmål i forbindelse med ophævelse af dåseforbudet er, om  \r\n\r\n det vil være muligt at etablere et indsamlings- og bortskaffelsessystem, som  \r\n\r\n sikrer, at dåserne håndteres på miljømæssig forsvarlig vis. </P>  \r\n\r\n<P>I den anledning finder Dansk Handel &amp; Service det naturligt at  \r\n\r\n præcisere, at dagligvarehandelen er indstillet på at påtage sig opgaven at  \r\n\r\n udforme og indføre et system for indsamling og bortskaffelse af dåser, som  \r\n\r\n til fulde vil opfylde de miljømæssige hensyn. Grundelementet i et sådant  \r\n\r\n system vil være at indføre pant på dåser i et niveau svarende til den  \r\n\r\n eksisterende flaskepant. Herved sikres en meget høj returprocent. </P>  \r\n\r\n<P>Den nærmere udformning af et retursystem for dåser har igennem nogen tid  \r\n\r\n været genstand for drøftelse i en arbejdsgruppe nedsat i regi Dansk Handel  \r\n\r\n &amp; Service. I arbejdsgruppen deltager repæsentanter for den samlede  \r\n\r\n dagligvarehandel, heriblandt DSK, FDB og Dansk Supermarked, dvs. såvel små  \r\n\r\n som store virksomheder. </P>  \r\n\r\n<P>Arbejdsgruppen fokuserer på at etablere et fuldt miljørigtigt og  \r\n\r\n bæredygtigt retursystem for dåser. Centrale spørgsmål er i den forbindelse at  \r\n\r\n sikre, at systemet kan anvendes for såvel aluminiums- som ståldåser, at tage  \r\n\r\n højde for grænsehandel og parallelimport samt at tilvejebringe den fornødne  \r\n\r\n finansiering. </P>  \r\n\r\n<P>Det er på det foreliggende Dansk Handel &amp; Service's klare  \r\n\r\n overbevisning, at dagligvarehandelen er i stand til at løse de skitserede  \r\n\r\n spørgsmål og derigennem sikre etablering af et fuldt miljørigtigt retursystem  \r\n\r\n for dåser. </P>  \r\n\r\n<P>Med venlig hilsen </P>  \r\n\r\n<P>DANSK HANDEL &amp; SERVICE </P>  \r\n\r\n<P>Kim Munch Lendal </P>  \r\n\r\n<P>Charlotte Biil </P>  \r\n\r\n<P>Underdirektør, advokat </P>  \r\n\r\n<P>Chefkonsulent, advokat </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "20/06/1996"
        },
        {
            "displayName": "Accession",
            "displayValue": "19951DA00136"
        },
        {
            "displayName": "Entydig dokumentidentifikation",
            "displayValue": "CL006545"
        },
        {
            "displayName": "Dato for førstegangsindlæggelse",
            "displayValue": "20/06/1996"
        },
        {
            "displayName": "Dato for indlæggelse",
            "displayValue": "20/06/1996"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "136"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}