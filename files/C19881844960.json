{
    "id": 63976,
    "title": "Vejledning. Medansvarsafgift for korn ",
    "documentTypeId": "180",
    "isSagsforlobPeriodValid": false,
    "shortName": "VEJ nr 18449 af 30/06/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning. Medansvarsafgift for korn </H1>  \r\n\r\n<P></P>  \r\n\r\n<BR>  \r\n\r\n<P>Medansvarsafgift for korn </P>  \r\n\r\n<P>Indhold </P>  \r\n\r\n<P>Forord </P>  \r\n\r\n<P>Afgiftspligtens omfang </P>  \r\n\r\n<P>Afgiftsfritagelse for sædekorn </P>  \r\n\r\n<P>Registrering </P>  \r\n\r\n<P>Registreringspligten </P>  \r\n\r\n<P>Bundgrænse for registrering </P>  \r\n\r\n<P>Registreringsanmeldelse </P>  \r\n\r\n<P>Ændringer i og ophør af virksomheden </P>  \r\n\r\n<P>Afgiftens størrelse </P>  \r\n\r\n<P>Opgørelse af den afgiftspligtige mængde </P>  \r\n\r\n<P>Angivelse og betaling af afgift </P>  \r\n\r\n<P>Afgiftsangivelse </P>  \r\n\r\n<P>Afgiftsperioder </P>  \r\n\r\n<P>Særlig afgiftsperiode for visse landbrugsvirksomheder </P>  \r\n\r\n<P>Indbetaling af afgift </P>  \r\n\r\n<P>Restancer </P>  \r\n\r\n<P>Hæftelse for afgift </P>  \r\n\r\n<P>Regnskab </P>  \r\n\r\n<P>Almindelige regler </P>  \r\n\r\n<P>Særlige regler </P>  \r\n\r\n<P>Oplysninger om køb af korn </P>  \r\n\r\n<P>Oplysninger om køb af sædekorn </P>  \r\n\r\n<P>Fakturaer og afregningsbilag </P>  \r\n\r\n<P>Opbevaring af regnskabsmateriale </P>  \r\n\r\n<P>Overgangsregler </P>  \r\n\r\n<P>Lageropgørelse pr 30 juni 1988 </P>  \r\n\r\n<P>Indførsel af korn fra Spanien, Grækenland og Italien </P>  \r\n\r\n<P>Forsendelsesangivelser, der er antaget inden 1 juli 1988 </P>  \r\n\r\n<P>Tilbagebetalingsordninger </P>  \r\n\r\n<P>Tilbagebetaling af tillægsafgiften </P>  \r\n\r\n<P>Tilbagebetaling af afgift ved braklægning </P>  \r\n\r\n<P>Særlig støtte til mindre producenter </P>  \r\n\r\n<P>Vejledning og kontrol </P>  \r\n\r\n<P>Vejledning </P>  \r\n\r\n<P>Toldvæsenets kontrolbeføjelser </P>  \r\n\r\n<P>Virksomhedens opgaver </P>  \r\n\r\n<P>Efterbetaling og skønsmæssig ansættelse </P>  \r\n\r\n<P>Straffebestemmelser </P>  \r\n\r\n<P>Klagevejledning </P>  \r\n\r\n<P>Bilag </P>  \r\n\r\n<P>Landbrugsministeriets bekendtgørelse om medansvarsafgift for korn </P>  \r\n\r\n<P>Hvor kan De få flere oplysninger? </P>  \r\n\r\n<P>Forord </P>  \r\n\r\n<P>EF's ministerråd har vedtaget at omlægge medansvarsafgiften for korn fra 1  \r\n\r\n juli 1988. </P>  \r\n\r\n<P>Medansvarsafgiften skal herefter opkræves ved producenternes markedsføring  \r\n\r\n af korn, og der skal tillige opkræves en supplerende medansvarsafgift (en  \r\n\r\n tillægsafgift). </P>  \r\n\r\n<P>Den nye ordning er fastlagt i Rådets forordning (EØF) nr 1097/88 af 25  \r\n\r\n april 1988 om ændring af forordning (EØF) nr 2727/75 om den fælles  \r\n\r\n markedsordning for korn. </P>  \r\n\r\n<P>Reglerne om opkrævning mv. af medansvarsafgiften er fastsat i  \r\n\r\n Kommissionens forordning (EØF) nr 1432/88 af 26 maj 1988 om  \r\n\r\n gennemførelsesbestemmelser for medansvarsafgiften for korn. </P>  \r\n\r\n<P>Endvidere er der i Landbrugsministeriets bekendtgørelse af juni 1988 om  \r\n\r\n medansvarsafgift for korn fastsat regler om kontrollen med opgørelse og  \r\n\r\n betaling mv. Bekendtgørelsen er optrykt som bilag til vejledningen. </P>  \r\n\r\n<P>Toldvæsenet varetager administrationen og kontrollen med den nye ordning.  \r\n\r\n</P>  \r\n\r\n<P>I de følgende afsnit i vejledningen er der gjort rede for ordningen. </P>  \r\n\r\n<P>Har De brug for flere oplysninger, er De velkommen til at henvende Dem til  \r\n\r\n Deres distriktstoldkammer. </P>  \r\n\r\n<P>En fortegnelse over distriktstoldkamrene findes bag i vejledningen. </P>  \r\n\r\n<P>Afgiftspligtens omfang </P>  \r\n\r\n<P>Afgiftspligten omfatter korn, der produceres i EF, og som markedsføres af  \r\n\r\n producenten, herunder også i form af forarbejdede produkter. </P>  \r\n\r\n<P>Det betyder, at der skal betales afgift ved producenternes salg (herunder  \r\n\r\n byttehandel) af korn og forarbejdede kornprodukter til opkøbs-, handels- og  \r\n\r\n forarbejdningsvirksomheder samt til andre producenter og  \r\n\r\n interventionsorganet. </P>  \r\n\r\n<P>Afgiften skal kun opkræves een gang for den samme mængde korn. </P>  \r\n\r\n<P>Ved korn forstås følgende produkter: </P>  \r\n\r\n<P>Position i Den Varebeskrivelse </P>  \r\n\r\n<P>kombinerede </P>  \r\n\r\n<P>Nomenklatur </P>  \r\n\r\n<P>0709 90 60 Sukkermajs, friske eller kølede </P>  \r\n\r\n<P>0712 90 19 Sukkermajs, tørrede, også snittede, knuste eller pulveriserede,  \r\n\r\n men ikke yderligere tilberedte, anden majs end hybridmajs til udsæd </P>  \r\n\r\n<P>1001 10 Hård hvede </P>  \r\n\r\n<P>1001 90 91 Blød hvede og blandsæd af hvede og rug, til udsæd </P>  \r\n\r\n<P>1001 90 99 Spelt, blød hvede og blandsæd af hvede og rug, andet end til  \r\n\r\n udsæd </P>  \r\n\r\n<P>1002 00 00 Rug </P>  \r\n\r\n<P>1003 00 Byg </P>  \r\n\r\n<P>1004 00 Havre </P>  \r\n\r\n<P>1005 10 90 Majs (til udsæd) undtagen hybridmajs </P>  \r\n\r\n<P>1005 90 00 Majs undtagen majs til udsæd </P>  \r\n\r\n<P>1007 00 90 Sorghum undtagen hybridsorghum, til udsæd </P>  \r\n\r\n<P>1008 Boghvede, hirse og kanariefrø: andre kornsorter </P>  \r\n\r\n<P>Undtagelser fra afgiftspligten </P>  \r\n\r\n<P>Lønforarbejdning af korn </P>  \r\n\r\n<P>Der skal ikke betales afgift af korn, som en producent leverer til eller  \r\n\r\n stiller til rådighed for en virksomhed med henblik på lønforarbejdning og  \r\n\r\n senere anvendelse på producentens bedrift. </P>  \r\n\r\n<P>Det er en betingelse, at der mellem producenten og  \r\n\r\n forarbejdningsvirksomheden er oprettet en lønforarbejdningskontrakt, og at  \r\n\r\n det leverede korn først afregnes med producenten i forbindelse med  \r\n\r\n lønforarbejdningen. </P>  \r\n\r\n<P>Det er endvidere en betingelse, at det leverede korn er af samme kornart  \r\n\r\n og kvalitet som det korn, der indgår som bestanddele i det forarbejdede  \r\n\r\n produkt. </P>  \r\n\r\n<P>Salg af korn på roden </P>  \r\n\r\n<P>Der skal ikke betales afgift ved salg af korn på roden (uhøstet korn),  \r\n\r\n hvis handelen finder sted inden høsttidspunktet, og salgsprisen ikke har  \r\n\r\n basis i de efterfølgende høstede kvantitative kornmængder. </P>  \r\n\r\n<P>Det er en betingelse, at der ikke efterfølgende sker nogen regulering af  \r\n\r\n salgsprisen. </P>  \r\n\r\n<P>Ved et eventuelt senere videresalg af det høstede korn skal der betales  \r\n\r\n afgift af kornet. </P>  \r\n\r\n<P>Overførsel af korn inden for samme bedriftsenhed </P>  \r\n\r\n<P>Der skal ikke betales afgift ved direkte overførsel (&#187;salg&#171;) af  \r\n\r\n korn mellem anpartsselskaber og lignende under samme ejer, dvs under samme  \r\n\r\n bedriftsenhed (fælles ledelse, arbejdskraft og driftskapitalapparat mv). </P>  \r\n\r\n<P>Afgiftsfritagelse for sædekorn </P>  \r\n\r\n<P>Sædekorn, der certificeres og sælges til udsæd, skal friholdes for afgift.  \r\n\r\n</P>  \r\n\r\n<P>Der er derfor etableret en særlig ordning for korn, der købes i henhold  \r\n\r\n til en fremavlskontrakt, som er godkendt af Statsfrøkontrollen. Ordningen  \r\n\r\n fungerer således: </P>  \r\n\r\n<P>Ved beregningen af afgift af korn, som er bestemt til sædekorn, anvendes  \r\n\r\n der en koefficient, der for hvert høstår fastsættes af Statsfrøkontrollen.  \r\n\r\n</P>  \r\n\r\n<P>Koefficienten udtrykker forholdet mellem den mængde korn, der certificeres  \r\n\r\n og sælges, og den mængde korn, der købes i henhold til fremavlskontrakter.  \r\n\r\n</P>  \r\n\r\n<P>Koefficienten er for høståret 1988/89 fastsat til 0,70 for alle kornarter.  \r\n\r\n</P>  \r\n\r\n<P>Det betyder, at der ved køb af korn i henhold til en fremavlskontrakt kun  \r\n\r\n skal opkræves afgift af 30 pct. af den købte mængde korn. </P>  \r\n\r\n<P>Eksempel </P>  \r\n\r\n<PRE>  \r\n\r\n 95 000 kg foderbyg a  \r\n\r\n 137,00 kr. pr 100 kg 130 150,00 kr.  \r\n\r\n - medansvarsafgift  \r\n\r\n 28 500 kg a 9,42 kr.  \r\n\r\n pr 100 kg               2 684,70 kr.  \r\n\r\n                       --------------  \r\n\r\n                       127 465,30 kr.  \r\n\r\n + moms 22 pct          28 042,37 kr.  \r\n\r\n                       --------------  \r\n\r\n I alt                 155 507,67 kr.  \r\n\r\n</PRE>  \r\n\r\n<P>Registrering </P>  \r\n\r\n<P>Registreringspligten </P>  \r\n\r\n<P>Følgende virksomheder skal registreres hos toldvæsenet: </P>  \r\n\r\n<P>- Virksomheder (herunder også landbrugsbedrifter), der opkøber korn  \r\n\r\n direkte fra en producent </P>  \r\n\r\n<P>- Producenter, der sælger forarbejdede kornprodukter </P>  \r\n\r\n<P>- Producenter, der i forbindelse med et salg udfører korn til tredjelande  \r\n\r\n eller forsender korn til et andet EF-medlemsland. </P>  \r\n\r\n<P>Udenlandske virksomheder, som driver registreringspligtig virksomhed her i  \r\n\r\n landet, skal også registreres, selv om de ikke har filial eller lignende her  \r\n\r\n i landet. Registreringen skal ske ved en person, som bor her i landet, eller  \r\n\r\n ved en virksomhed, der har forretningssted her i landet. </P>  \r\n\r\n<P>Hvis en producent sælger korn direkte til intervention, opkræves  \r\n\r\n medansvarsafgiften ved en modregning i opkøbsprisen. Sådanne handler medfører  \r\n\r\n ikke registrering hos toldvæsenet. </P>  \r\n\r\n<P>Bundgrænse for registrering </P>  \r\n\r\n<P>Af administrative grunde er der fastsat en bundgrænse for registrering på  \r\n\r\n 1 ton korn årlig. Det betyder, at en virksomhed, hvis afgiftspligtige mængde  \r\n\r\n i et høstår højst udgør 1 ton korn, ikke skal registreres hos toldvæsenet.  \r\n\r\n</P>  \r\n\r\n<P>Registreringsanmeldelse </P>  \r\n\r\n<P>Virksomheden skal udfylde en registreringsanmeldelse (P 170), som  \r\n\r\n udleveres af toldvæsenet. Anmeldelsen skal indsendes til distriktstoldkamret,  \r\n\r\n før virksomhedens opkøb mv af korn begynder. </P>  \r\n\r\n<P>Landbrugsvirksomheder skal i registreringsanmeldelsen oplyse, om den  \r\n\r\n afgiftspligtige mængde korn forventes at udgøre over 250 tons pr høstår. Se  \r\n\r\n afsnittet &#187;Særlig afgiftsperiode for visse landbrugsvirksomheder&#171;  \r\n\r\n på side 11. </P>  \r\n\r\n<P>Virksomheder, der registreres, modtager et registreringsbevis. </P>  \r\n\r\n<P>Ændringer i og ophør </P>  \r\n\r\n<P>af virksomheden </P>  \r\n\r\n<P>Enhver ændring i virksomhedens forhold skal straks anmeldes skriftligt til  \r\n\r\n distriktstoldkamret. </P>  \r\n\r\n<P>Det gælder fx følgende ændringer: </P>  \r\n\r\n<P>- virksomheden ophører med at drive registreringspligtig virksomhed </P>  \r\n\r\n<P>- virksomheden sælges eller overdrages </P>  \r\n\r\n<P>- ejerforholdene ændres </P>  \r\n\r\n<P>- ledelsen ændres </P>  \r\n\r\n<P>- navn eller adresse ændres </P>  \r\n\r\n<P>Virksomheder, der ophører, skal aflevere registreringsbeviset til  \r\n\r\n distriktstoldkamret. </P>  \r\n\r\n<P>Afgiftens størrelse </P>  \r\n\r\n<P>Der opkræves dels en basisafgift, dels en tillægsafgift. </P>  \r\n\r\n<P>For høståret 1988/89 er basisafgiften fastsat til 5,38 ECU pr ton korn.  \r\n\r\n</P>  \r\n\r\n<P>Tillægsafgiften er af samme størrelse som basisafgiften. </P>  \r\n\r\n<P>Medansvarsafgiften udgør altså i alt 94,20 kr pr ton, idet  \r\n\r\n omregningsfaktoren for ECU for tiden (juni 1988) udgør 8,75497.  \r\n\r\n Omregningsfaktoren vil muligvis blive ændret pr 1 juli 1988. </P>  \r\n\r\n<P>Opgørelse af den afgiftspligtige mængde </P>  \r\n\r\n<P>De registrerede virksomheder skal for hver afgiftsperiode opgøre den  \r\n\r\n mængde korn, som virksomheden skal betale afgift af (den afgiftspligtige  \r\n\r\n mængde). </P>  \r\n\r\n<P>Følgende skal medregnes til den afgiftspligtige mængde: </P>  \r\n\r\n<P>- den mængde korn, der er opkøbt direkte fra producenter, og som i  \r\n\r\n perioden er leveret til virksomheden </P>  \r\n\r\n<P>- den mængde korn, som en producent i perioden i forbindelse med et salg  \r\n\r\n har udført til tredjelande eller forsendt til et andet EF-medlemsland.  \r\n\r\n Udførslen anses for at være sket, når toldvæsenet antager  \r\n\r\n udførselsangivelsen. </P>  \r\n\r\n<P>For korn, som er opkøbt i henhold til en fremavlskontrakt, skal  \r\n\r\n virksomheden kun medregne 30 pct. af den leverede mængde korn til den  \r\n\r\n afgiftspligtige mængde. Se afsnittet &#187;Afgiftsfritagelse for  \r\n\r\n sædekorn&#171; på side 6. </P>  \r\n\r\n<P>Angivelse og betaling af afgift </P>  \r\n\r\n<P>Afgiftsangivelse </P>  \r\n\r\n<P>De registrerede virksomheder skal efter udløbet af hver afgiftsperiode og  \r\n\r\n inden udgangen af den følgende måned angive: </P>  \r\n\r\n<P>- den afgiftspligtige mængde </P>  \r\n\r\n<P>- afgiften af den afgiftspligtige mængde </P>  \r\n\r\n<P>Hvis virksomheden i afgiftsperioden har opkøbt korn i henhold til en  \r\n\r\n fremavlskontrakt, skal virksomheden tillige angive den mængde korn, der er  \r\n\r\n fritaget for afgift, dvs 70 pct af den leverede mængde. Se afsnittet  \r\n\r\n &#187;Afgiftsfritagelse for sædekorn&#171; på side 6. </P>  \r\n\r\n<P>Angivelsen skal afgives på et giroindbetalingskort, som toldvæsenet sender  \r\n\r\n til virksomheden. Angivelsen skal underskrives af virksomhedens ansvarlige  \r\n\r\n ledelse. </P>  \r\n\r\n<P>Angivelsen skal også afgives, selv om der i den pågældende periode ikke er  \r\n\r\n sket opkøb mv af korn, der skal betales afgift af. </P>  \r\n\r\n<P>Hvis en virksomhed ikke afgiver angivelsen inden den nævnte frist, kan  \r\n\r\n toldvæsenet inddrage registreringen af virksomheden, indtil angivelsen er  \r\n\r\n afgivet. </P>  \r\n\r\n<P>Afgiftsperioder </P>  \r\n\r\n<P>For høståret 1988/89 skal der indtil 1 marts 1989 anvendes følgende  \r\n\r\n afgiftsperioder.: </P>  \r\n\r\n<P>Afgiftsperioder Frist for angivelse og betaling </P>  \r\n\r\n<P>1.7.88-31.8.88 30.9.88 </P>  \r\n\r\n<P>1.9.88-30.11.88 31.12.88 </P>  \r\n\r\n<P>1.12.88-28.2.89 31.3.89 </P>  \r\n\r\n<P>Det er endnu ikke bestemt, hvilke afgiftsperioder der skal anvendes fra 1  \r\n\r\n marts 1989. </P>  \r\n\r\n<P>Særlig afgiftsperiode for visse landbrugsvirksomheder </P>  \r\n\r\n<P>Landbrugsvirksomheder, hvis afgiftspligtige mængde i et høstår (1.7-30.6)  \r\n\r\n udgør mindre end 250 tons, skal kun angive og betale afgiften een gang  \r\n\r\n årligt. </P>  \r\n\r\n<P>Afgiftsperioden for sådanne virksomheder er høståret, og afgiften skal  \r\n\r\n angives og betales senest 31 juli i det følgende høstår. </P>  \r\n\r\n<P>Hvis virksomheden ikke længere opfylder betingelsen for at anvende  \r\n\r\n høståret som afgiftsperiode, skal toldkamret straks underrettes. </P>  \r\n\r\n<P>Indbetaling af afgift </P>  \r\n\r\n<P>Afgiften for en afgiftsperiode skal indbetales inden udgangen af den  \r\n\r\n følgende måned. </P>  \r\n\r\n<P>Hvis afgiften ikke betales i rette tid, skal virksomheden betale 1,3 pct.  \r\n\r\n i månedlig rente for hver påbegyndt måned fra sidste rettidige  \r\n\r\n indbetalingsdag, dog mindst 10 kr. </P>  \r\n\r\n<P>Restancer </P>  \r\n\r\n<P>Beløb, som betales for sent, vil med renter blive inddrevet ved udlæg.  \r\n\r\n Hvis virksomheden betaler, efter at skylden er sendt til udlæg, skal  \r\n\r\n virksomheden også betale omkostninger (retsafgift og andre  \r\n\r\n incassoomkostninger). </P>  \r\n\r\n<P>Hæftelse for afgift </P>  \r\n\r\n<P>For betaling af afgift hæfter den, der som ejer, forpagter eller lignende  \r\n\r\n driver virksomhed for egen regning. </P>  \r\n\r\n<P>Hvis en udenlandsk virksomhed er registreret ved en herboende repræsentant  \r\n\r\n hæfter repræsentanten og den udenlandske virksomhed solidarisk for betaling  \r\n\r\n af afgiften. </P>  \r\n\r\n<P>Regnskab </P>  \r\n\r\n<P>Almindelige regler </P>  \r\n\r\n<P>De registrerede virksomheder skal føre et regnskab, der kan danne grundlag  \r\n\r\n for </P>  \r\n\r\n<P>- opgørelse af medansvarsafgiften og kontrollen med afgiftens rigtige  \r\n\r\n betaling </P>  \r\n\r\n<P>- toldvæsenets eventuelle tilbagebetaling til producenterne af  \r\n\r\n tillægsafgiften. </P>  \r\n\r\n<P>Regnskabet kan føres i det almindelige forretningsregnskab. </P>  \r\n\r\n<P>Der skal i regnskabet gøres rede for: </P>  \r\n\r\n<P>- navn og adresse på de producenter eller erhvervsdrivende, der har  \r\n\r\n leveret korn i hele kerner til virksomheden </P>  \r\n\r\n<P>- de leverede mængder og leveringsdatoer </P>  \r\n\r\n<P>- det fratrukne medansvarsafgiftsbeløb </P>  \r\n\r\n<P>- de mængder korn, der er markedsført med fritagelse for afgiften </P>  \r\n\r\n<P>- de mængder korn, hvoraf der er betalt afgift på et tidligere  \r\n\r\n omsætningstrin. </P>  \r\n\r\n<P>Producenter, der udfører korn til tredjelande eller forsender korn til et  \r\n\r\n andet EF-medlemsland, skal i regnskabet gøre rede for de udførte eller  \r\n\r\n forsendte mængder korn. </P>  \r\n\r\n<P>Producenter, der sælger forarbejdede kornprodukter, skal i regnskabet gøre  \r\n\r\n rede for de solgte produktmængder og for de kornmængder, der er anvendt til  \r\n\r\n fremstilling af produkterne. </P>  \r\n\r\n<P>Virksomheder, der forarbejder korn (lønforarbejdning), som en producent  \r\n\r\n leverer til virksomheden med henblik på senere anvendelse på producentens  \r\n\r\n bedrift, skal i regnskabet gøre rede for de modtagne kornmængder og de  \r\n\r\n fraførte kornprodukter. </P>  \r\n\r\n<P>Kornmængderne (for kornprodukter: kornbestanddelene) skal opgøres på  \r\n\r\n kornart og kvalitet, fx brødrug/foderrug, brødhvede/foderhvede og  \r\n\r\n maltbyg/foderbyg. </P>  \r\n\r\n<P>Særlige regler </P>  \r\n\r\n<P>Oplysninger om køb af korn </P>  \r\n\r\n<P>De registrerede virksomheder skal efter anmodning indsende en fortegnelse  \r\n\r\n over de producenter, hos hvem den registrerede virksomhed har fratrukket  \r\n\r\n afgiften. Fortegnelsen er til brug for toldvæsenets administration af en  \r\n\r\n eventuel tilbagebetaling af tillægsafgiften (se side 16). </P>  \r\n\r\n<P>Fortegnelsen skal indeholde følgende oplysninger for hver enkelt  \r\n\r\n producent: </P>  \r\n\r\n<P>- producentens navn og adresse </P>  \r\n\r\n<P>- producentens momsregistreringsnummer </P>  \r\n\r\n<P>- den samlede mængde korn omfattet af medansvarsafgiften </P>  \r\n\r\n<P>- summen af de fratrukne medansvarsafgiftsbeløb. </P>  \r\n\r\n<P>Oplysninger om køb af sædekorn </P>  \r\n\r\n<P>De registrerede virksomheder skal til Statsfrøkontrollen indsende  \r\n\r\n oplysninger om de samlede mængder af hver kornart, der er leveret i henhold  \r\n\r\n til fremavlskontrakter, som er godkendt af Statsfrøkontrollen. </P>  \r\n\r\n<P>På grundlag af disse oplysninger vil der for hver kornart blive fastsat en  \r\n\r\n koefficient til brug i næste høstår ved beregningen af afgift af korn, som er  \r\n\r\n bestemt til sædekorn. </P>  \r\n\r\n<P>De nærmere regler for indsendelse af oplysninger til Statsfrøkontrollen er  \r\n\r\n endnu ikke fastsat. </P>  \r\n\r\n<P>Fakturaer og afregningsbilag </P>  \r\n\r\n<P>De registrerede virksomheder skal i fakturaer og afregningsbilag for  \r\n\r\n afgiftpligtige opkøb mv af korn som minimum angive, at der i prisen er  \r\n\r\n fratrukket medansvarsafgift med 9,42 kr pr 100 kg korn. Der er også mulighed  \r\n\r\n for at angive størrelsen af det fratrukne afgiftsbeløb (se nedenstående  \r\n\r\n eksempel). </P>  \r\n\r\n<P>Eksempel </P>  \r\n\r\n<P>10 000 kg byg a 125,00 kr. </P>  \r\n\r\n<P>pr 100 kg 12 500,00 kr. </P>  \r\n\r\n<P>- medansvarsafgift: 10 000 </P>  \r\n\r\n<P>kg a 9,42 kr. pr 100 kg 942,00 kr. ------------- 11 558,00 kr. </P>  \r\n\r\n<P>+ moms 22 pct 2 542,76 kr. ------------- </P>  \r\n\r\n<P>I alt 14 100,76 kr. </P>  \r\n\r\n<P>Ved køb af korn i henhold til en fremavlskontrakt skal størrelsen af det  \r\n\r\n fratrukne afgiftsbeløb altid angives i fakturaen eller afregningsbilaget (se  \r\n\r\n eksemplet på side 7). </P>  \r\n\r\n<P>Opbevaring af regnskabsmateriale </P>  \r\n\r\n<P>De registrerede virksomheder skal opbevare regnskabsmaterialet, herunder  \r\n\r\n afregningsbilag, fakturakopier og opgørelser, i mindst 5 år efter  \r\n\r\n regnskabsårets udløb. </P>  \r\n\r\n<P>Overgangsregler </P>  \r\n\r\n<P>Lageropgørelse pr 30 juni 1988 </P>  \r\n\r\n<P>Korn, som andre erhvervsdrivende end landbrugsvirksomheder har på lager,  \r\n\r\n og som tilhører dem den 30 juni 1988 ved døgnets slutning, anses for at være  \r\n\r\n markedsført på dette tidspunkt. </P>  \r\n\r\n<P>Indehaverne skal derfor foretage en opgørelse af lagrene og betale afgift  \r\n\r\n af den opgjorte mængde. </P>  \r\n\r\n<P>Afgiften skal beregnes med satsen pr 30 juni 1988, dvs 47,10 kr pr ton.  \r\n\r\n</P>  \r\n\r\n<P>Lageropgørelsen skal foretages på en særlig blanket og indeholde oplysning  \r\n\r\n om den samlede mængde korn i hele kerner, der ligger på lager den 30 juni  \r\n\r\n 1988 ved døgnets slutning. Det skal fremgå af lageropgørelsen, hvorledes den  \r\n\r\n opgjorte mængde er fordelt på oplagringssteder. </P>  \r\n\r\n<P>I lageropgørelsen medregnes også korn, som ejes af virksomheden, og som  \r\n\r\n henligger for virksomhedens regning og risiko på lagre uden for virksomheden,  \r\n\r\n fx hos producenten. </P>  \r\n\r\n<P>Korn, som er oplagt på virksomheden, og som ejes af producenter eller  \r\n\r\n andre virksomheder, skal derimod ikke medregnes. </P>  \r\n\r\n<P>Lageropgørelsens oplysninger skal være bekræftet af en statsautoriseret  \r\n\r\n eller registreret revisor. </P>  \r\n\r\n<P>Lageropgørelsen skal være distriktstoldkamret i hænde senest den 7 juli  \r\n\r\n 1988. Betaling skal ske inden udgangen af juli 1988 ved anvendelse af et  \r\n\r\n giroindbetalingskort, som toldkamret sender til virksomheden efter  \r\n\r\n modtagelsen af lageropgørelsen. </P>  \r\n\r\n<P>Lagerkorn, hvorpå der er udstedt fritagelsesattest i henhold til de  \r\n\r\n tidligere fritagelsesordninger, vil stadig være fritaget for afgift. Der kan  \r\n\r\n være tale om: </P>  \r\n\r\n<P>- korn, som er indført fra tredjelande eller Portugal </P>  \r\n\r\n<P>- korn, som hidrører fra interventionslagre </P>  \r\n\r\n<P>- korn, som hidrører fra en afgiftsfritaget lagerbeholdning </P>  \r\n\r\n<P>- korn, som er indført fra Frankrig eller Italien </P>  \r\n\r\n<P>- korn, som er høstet af mindre producenter i Spanien eller Italien </P>  \r\n\r\n<P>Endvidere vil andet lagerkorn end majs og sorghum, der kan dokumenteres at  \r\n\r\n være forsendt i juni måned 1988 fra Spanien, Grækenland eller Italien, være  \r\n\r\n fritaget for afgift. Afgiften vil i disse tilfælde være betalt i de  \r\n\r\n pågældende lande. Se næste afsnit. </P>  \r\n\r\n<P>Indførsel af korn fra Spanien, Grækenland og Italien </P>  \r\n\r\n<P>I Spanien, Grækenland og Italien anvendes den nye medansvarsafgift  \r\n\r\n allerede fra 1 juni 1988 for andet korn end majs og sorghum. </P>  \r\n\r\n<P>Ved indførsel af korn (bortset fra majs og sorghum), der er forsendt fra  \r\n\r\n disse lande i juni 1988, vil forsendelsesdokumentet derfor bære følgende  \r\n\r\n påtegning: </P>  \r\n\r\n<P>&#187;Korn, der er omfattet af medansvarsafgiften i henhold til forordning  \r\n\r\n (EØF) nr 1432/88&#171;. </P>  \r\n\r\n<P>Forsendelsesangivelser, der er antaget inden 1 juli 1988 </P>  \r\n\r\n<P>Ved forsendelse af korn, der ikke er omfattet af medansvarsafgiften, og  \r\n\r\n for hvilket forsendelsesangivelse blev antaget inden 1 juli 1988, skal  \r\n\r\n forsendelsesdokumentet bære følgende påtegning ved senere videreforsendelse:  \r\n\r\n</P>  \r\n\r\n<P>&#187;Forsendelsesangivelse, der er antaget inden den 1 juli 1988 -  \r\n\r\n forordning (EØF) nr 1432/88&#171;. </P>  \r\n\r\n<P>Fra 1 juli 1988 skal den medansvarsafgift der var gældende den 30 juni  \r\n\r\n 1988 (47,10 kr pr ton), anvendes ved overgang til frit forbrug af: </P>  \r\n\r\n<P>- korn, der blev forsendt fra andre EF-medlemslande undtagen Portugal  \r\n\r\n inden 1 juli 1988 </P>  \r\n\r\n<P>- korn, for hvilket der kan fremlægges et forsendelsesdokument, der  \r\n\r\n godtgør kornets karakter af fællesskabsprodukt, og som er forsynet med  \r\n\r\n ovennævnte påtegning </P>  \r\n\r\n<P>Hvis kornet indføres den 1 juli 1988 eller senere, skal der således  \r\n\r\n betales afgift med 47,10 kr pr ton i forbindelse med indførslen. </P>  \r\n\r\n<P>Tilbagebetalingsordninger </P>  \r\n\r\n<P>Tilbagebetaling af tillægsafgiften </P>  \r\n\r\n<P>Det kan blive aktuelt at tilbagebetale den opkrævede tillægsafgift til  \r\n\r\n producenterne. </P>  \r\n\r\n<P>Hvis den samlede kornproduktion i Fællesskabet i et høstår er mindre end  \r\n\r\n eller lig med 160 mio tons, skal tillægsafgiften tilbagebetales fuldt ud til  \r\n\r\n producenterne. </P>  \r\n\r\n<P>En produktion på mellem 160 mio tons og 164,8 mio tons vil medføre en  \r\n\r\n delvis tilbagebetaling. </P>  \r\n\r\n<P>Er produktionen større end 164,8 mio tons, sker der ingen tilbagebetaling.  \r\n\r\n</P>  \r\n\r\n<P>Beløb på 200 kr og derunder pr producent tilbagebetales dog ikke. </P>  \r\n\r\n<P>Eventuel tilbagebetaling vil ske senest den 31 december i det følgende  \r\n\r\n høstår. </P>  \r\n\r\n<P>Det er besluttet, at en eventuel tilbagebetaling skal ske uden en  \r\n\r\n ansøgningsprocedure. </P>  \r\n\r\n<P>Det er derfor i Landbrugsministeriets bekendtgørelse om medansvarsafgift  \r\n\r\n for korn pålagt de registrerede virksomheder at føre regnskab/registre på en  \r\n\r\n sådan måde, at det kan danne grundlag for toldvæsenets tilbagebetaling af  \r\n\r\n afgiften til den enkelte kornproducent. </P>  \r\n\r\n<P>De nærmere regler for regnskabsførelse er beskrevet i afsnittet  \r\n\r\n &#187;Regnskab&#171; på side 12. </P>  \r\n\r\n<P>Tilbagebetaling af afgift ved braklægning </P>  \r\n\r\n<P>Producenter, der braklægger mindst 30 pct af deres dyrkede areal, kan få  \r\n\r\n tilbagebetalt såvel basisafgiften som tillægsafgiften af indtil 20 tons  \r\n\r\n markedsført korn årligt. </P>  \r\n\r\n<P>De nærmere regler for denne tilbagebetalingsordning er endnu ikke fastsat.  \r\n\r\n</P>  \r\n\r\n<P>Særlig støtte til mindre </P>  \r\n\r\n<P>producenter </P>  \r\n\r\n<P>I lighed med tidligere høstår kan der for høståret 1988/89 gives tilskud  \r\n\r\n til mindre producenter, der har betalt medansvarsafgift. </P>  \r\n\r\n<P>Ordningen administreres af EF-direktoratet, Frederiksborggade 18, 1360  \r\n\r\n København K. </P>  \r\n\r\n<P>Vejledning og kontrol </P>  \r\n\r\n<P>Kontrollen med virksomhedens regnskab mv varetages af det  \r\n\r\n distriktstoldkammer, hvor virksomheden er registreret. </P>  \r\n\r\n<P>Distriktstoldkamrets navn og adresse står på registreringsbeviset. </P>  \r\n\r\n<P>Vejledning </P>  \r\n\r\n<P>Hvis der opstår tvivlsspørgsmål eller problemer i forbindelse med reglerne  \r\n\r\n om medansvarsafgiften, om regnskabsførelse, beregning eller angivelse af  \r\n\r\n afgiften, kan virksomheden henvende sig til distriktstoldkamret. </P>  \r\n\r\n<P>Mindre spørgsmål kan som regel klares pr telefon til distriktstoldkamrets  \r\n\r\n publikumstjeneste. Henvendelse til distriktstoldkamret kan også ske  \r\n\r\n personligt eller skriftligt. </P>  \r\n\r\n<P>Toldvæsenets kontrolbeføjelser </P>  \r\n\r\n<P>Toldvæsenet har bl a ret til at efterse lokaler, der bruges af  \r\n\r\n registreringspligtige virksomheder (fx fabrikations-, kontor- og  \r\n\r\n lagerlokaler). </P>  \r\n\r\n<P>Toldvæsenet har også ret til at efterse virksomhedens varebeholdninger,  \r\n\r\n forretningsbøger, regnskabsbilag og andet regnskabsmateriale samt  \r\n\r\n korrespondance mv. Toldvæsenet kan forlange, at regnskabet udleveres eller  \r\n\r\n sendes til distriktstoldkamret. </P>  \r\n\r\n<P>Toldvæsenet har endvidere ret til at efterse varebeholdninger og  \r\n\r\n regnskaber mv hos producenter, som leverer korn til registreringspligtige  \r\n\r\n virksomheder. Toldvæsenet kan forlange at få oplysninger fra disse  \r\n\r\n producenter om: </P>  \r\n\r\n<P>- de leverede mængder korn </P>  \r\n\r\n<P>- dato for hver enkelt leverance </P>  \r\n\r\n<P>- om der for de leverede mængder er betalt afgift på et tidligere  \r\n\r\n tidspunkt </P>  \r\n\r\n<P>- kornets oprindelse, art og kvalitet. </P>  \r\n\r\n<P>Virksomheder, som modtager korn eller kornprodukter fra  \r\n\r\n registreringspligtige virksomheder, skal efter anmodning give toldvæsenet  \r\n\r\n oplysning om de modtagne mængder. Toldvæsenet har også ret til at efterse  \r\n\r\n varebeholdninger og regnskaber mv hos disse virksomheder. </P>  \r\n\r\n<P>Virksomhedens opgaver </P>  \r\n\r\n<P>Virksomhedens ejer og de personer, der er ansat i virksomheden, skal  \r\n\r\n vejlede og hjælpe toldvæsenet ved eftersynene, fx ved gennemgang af  \r\n\r\n forretningsbøger og andet regnskabsmateriale samt ved opgørelse af  \r\n\r\n kassebeholdning og varelager. </P>  \r\n\r\n<P>Virksomheden skal, hvis toldvæsenet ønsker det, udlevere eller sende sine  \r\n\r\n forretningsbøger, regnskabsbilag og andet regnskabsmateriale samt  \r\n\r\n korrespondance til toldvæsenet. Det gælder også, selv om materialet er hos  \r\n\r\n tredjemand fx revisor eller regnskabskonsulent. </P>  \r\n\r\n<P>Efterbetaling og skønsmæssig ansættelse </P>  \r\n\r\n<P>Hvis toldvæsenet konstaterer, at en virksomhed har angivet afgiften  \r\n\r\n forkert, så den har betalt for lidt i afgift, skal virksomheden efterbetale  \r\n\r\n det, den skylder. </P>  \r\n\r\n<P>Hvis størrelsen af det afgiftsbeløb, som virksomheden skylder, ikke kan  \r\n\r\n beregnes ud fra virksomhedens regnskaber, kan toldvæsenet foretage en  \r\n\r\n skønsmæssig ansættelse af afgiftsbeløbet. </P>  \r\n\r\n<P>Straffebestemmelser </P>  \r\n\r\n<P>I Landbrugsministeriets bekendtgørelse om medansvarsafgift for korn er der  \r\n\r\n bl a fastsat straffebestemmelser. Se bilag til vejledningen. </P>  \r\n\r\n<P>Ifølge bekendtgørelsens § 11 straffes overtrædelse af visse af  \r\n\r\n bekendtgørelsens bestemmelser med bøde, medmindre højere straf er forskyldt i  \r\n\r\n henhold til § 16 i lov om administration af Det Europæiske Økonomiske  \r\n\r\n Fællesskabs forordninger om markedsordninger for landbrugsvarer mv, jf  \r\n\r\n lovbekendtgørelse nr 731 af 13 november 1987. </P>  \r\n\r\n<P>Det drejer sig bl a om bestemmelserne om anmeldelse til registrering hos  \r\n\r\n toldvæsenet, virksomhedens regnskabsførelse mv, afgivelse af angivelse og  \r\n\r\n indbetaling af afgift. </P>  \r\n\r\n<P>Hvis overtrædelsen begås af aktie-, anparts-, andelsselskaber eller  \r\n\r\n lignende, kan selskabet som sådant pålægges bødeansvar. </P>  \r\n\r\n<P>Klagevejledning </P>  \r\n\r\n<P>Distriktstoldkamrets afgørelser kan ankes til Direktoratet for  \r\n\r\n Toldvæsenet. </P>  \r\n\r\n<P>Adressen er: </P>  \r\n\r\n<P>Direktoratet for Toldvæsenet Amaliegade 44 </P>  \r\n\r\n<P>1256 København K </P>  \r\n\r\n<P>Afgørelser, som direktoratet træffer, kan ankes til Landbrugsministeriet.  \r\n\r\n</P>  \r\n\r\n<P>Adressen er: </P>  \r\n\r\n<P>Landbrugsministeriet </P>  \r\n\r\n<P>Slotsholmsgade 10 </P>  \r\n\r\n<P>1216 København K </P>  \r\n\r\n<P>Klager bedes af praktiske grunde sendt gennem distriktstoldkamret. </P>  \r\n\r\n<P>Hvor kan De få flere oplysninger? </P>  \r\n\r\n<P>De kan få flere oplysninger på Deres distriktstoldkammer. </P>  \r\n\r\n<P>Distriktstoldkammer Adresse Tlf. nr. </P>  \r\n\r\n<P>Distriktstoldkammer 1 Snorresgade 15, Postboks 4013, </P>  \r\n\r\n<UL CLASS=PLAIN-LIST>  \r\n\r\n<LI>(Amager) 2300 København S 01 54 75 00 </LI>  \r\n\r\n</UL>  \r\n\r\n<P>Distriktstoldkammer 2 Strandgade 100, Postboks 2164, </P>  \r\n\r\n<P>(Indre by) 1016 København K 01 54 10 12 </P>  \r\n\r\n<P>Distriktstoldkammer 3 Stamholmen 147, 2650 Hvidovre 01 77 03 88 </P>  \r\n\r\n<UL CLASS=PLAIN-LIST>  \r\n\r\n<LI>(Sydvest) </LI>  \r\n\r\n</UL>  \r\n\r\n<P>Distriktstoldkammer 4 Aldersrogade 20, Postboks 600, </P>  \r\n\r\n<UL CLASS=PLAIN-LIST>  \r\n\r\n<LI>(Nordvest) 2200 København N 01 85 95 00 </LI>  \r\n\r\n</UL>  \r\n\r\n<P>Distriktstoldkammer 5 Helgeshøj Alle 9, Postboks 13, </P>  \r\n\r\n<UL CLASS=PLAIN-LIST>  \r\n\r\n<LI>(Vest) 2630 Tåstrup 02 52 75 44 </LI>  \r\n\r\n</UL>  \r\n\r\n<P>Distriktstoldkammer 6 Skodsborgvej 303, Postboks 200, </P>  \r\n\r\n<UL CLASS=PLAIN-LIST>  \r\n\r\n<LI>(Nord) 2850 Nærum 02 80 77 11 </LI>  \r\n\r\n</UL>  \r\n\r\n<P>Esbjerg Adgangsvejen 3, Postboks 505, 6701 Esbjerg 05 12 25 00 </P>  \r\n\r\n<P>Fredericia Nørre Voldgade 12, 7000 Fredericia 05 92 30 33 </P>  \r\n\r\n<P>Frederikshavn Havnepladsen, Postboks 709, 9900 Frederikshavn 08 42 09 33  \r\n\r\n</P>  \r\n\r\n<P>Haderslev Sct Severinsgade 2, Postboks 133, 6100 Haderslev 04 52 46 24  \r\n\r\n</P>  \r\n\r\n<P>Helsingør Sundtoldvej 8A, Postboks 150, 3000 Helsingør 02 21 33 55 </P>  \r\n\r\n<P>Herning Brændgårdsvej 10, Postboks 509, 7400 Herning 07 22 11 77 </P>  \r\n\r\n<P>Holstebro Brostræde 2, 7500 Holstebro 07 42 37 00 </P>  \r\n\r\n<P>Horsens Havnen 41, Postboks 510, 8700 Horsens 05 62 33 77 </P>  \r\n\r\n<P>Kalundborg Banegaardspl 1, Postboks 120, 4400 Kalundborg 03 51 25 00 </P>  \r\n\r\n<P>Kolding Domhusgade 22, Postboks 258, 6000 Kolding 05 52 45 00 </P>  \r\n\r\n<P>Korsør Fjordvænget 3, 4220 Korsør 03 57 23 11 </P>  \r\n\r\n<P>Køge Gymnasievej, 4600 Køge 03 65 67 00 </P>  \r\n\r\n<P>Nykøbing F Vestensborg Alle 1, 4800 Nykøbing F 03 85 39 44 </P>  \r\n\r\n<P>Næstved Vordingborgvej 68, 4700 Næstved 03 72 63 63 </P>  \r\n\r\n<P>Odense Lerchesgade 35, Postboks 915, 5100 Odense C 09 11 93 00 </P>  \r\n\r\n<P>Padborg Toldbodvej 8, Postboks 50, 6330 Padborg 04 67 34 17 </P>  \r\n\r\n<P>Randers Toldbodgade 3, Postboks 912, 8900 Randers 06 42 63 00 </P>  \r\n\r\n<P>Rønne Munch Petersensvej 8, Postboks 120, 3700 Rønne 03 95 01 23 </P>  \r\n\r\n<P>Skive Nordbanevej 6, Postboks 70, 7800 Skive 07 52 32 11 </P>  \r\n\r\n<P>Svendborg Jessens Mole 23, Postboks 200, 5700 Svendborg 09 21 32 54 </P>  \r\n\r\n<P>Sønderborg Hilmar Finsens Gade 18, Postboks 130, 6400 Sønderborg 04 42 31  \r\n\r\n 43 </P>  \r\n\r\n<P>Thisted Toldbodgade 8, 7700 Thisted 07 92 26 66 </P>  \r\n\r\n<P>Vejle Havnepladsen 7100 Vejle 05 82 44 00 </P>  \r\n\r\n<P>Aalborg Østerågade 29, Postboks 662, 9100 Aalborg 08 12 43 88 </P>  \r\n\r\n<P>Århus Havnen, 8000 Århus C 06 12 48 11 </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19881844960"
        },
        {
            "displayName": "Entydig dokumentidentifikation",
            "displayValue": "CM022997"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18449"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "30/06/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}