{
    "id": 86819,
    "title": "Vejledning til ansøgere om tilskud til investeringer vedrørende akvakulturanlæg ",
    "documentTypeId": "180",
    "isSagsforlobPeriodValid": false,
    "shortName": "VEJ nr 13111 af 15/02/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til ansøgere om tilskud til  \r\n\r\n investeringer vedrørende akvakulturanlæg </H1>  \r\n\r\n<P></P>  \r\n\r\n<BR>  \r\n\r\n<P>Lovgrundlag: Rådets forordning (EØF) nr. 3699/93 om kriterier og  \r\n\r\n betingelser for EF-strukturinterventioner inden for fiskeri, akvakultur m.m.  \r\n\r\n og bekendtgørelse nr. 1137 af 13. december 1996 om tilskud til etablering og  \r\n\r\n modernisering af akvakulturanlæg. </P>  \r\n\r\n<P>------------------------------------------------------------ -------- </P>  \r\n\r\n<P>1. FORMÅL MED TILSKUDSORDNINGEN </P>  \r\n\r\n<P>Fortsat udvikling af akvakulturerhvervet inden for forsvarlige  \r\n\r\n miljømæssige og økonomiske rammer. Der lægges vægt på forbedring af  \r\n\r\n miljøforholdene ved eksisterende anlæg, forøgelse af åleproduktionen og  \r\n\r\n udvikling af nye produktionsgrene med fisk, bløddyr og krebsdyr. </P>  \r\n\r\n<P>2. MÅLGRUPPE </P>  \r\n\r\n<P>Tilskud kan ydes til ejere af eksisterende og planlagte akvakulturanlæg.  \r\n\r\n</P>  \r\n\r\n<P>3. TILSKUDSBERETTIGEDE INVESTERINGER </P>  \r\n\r\n<P>De tilskudsberettigede foranstaltninger kan gælde materielle investeringer  \r\n\r\n i etablering, udvidelse og modernisering af akvakulturanlæg, navnlig: </P>  \r\n\r\n<P>- opførelse, modernisering og erhvervelse af bygninger. </P>  \r\n\r\n<P>- arbejder til forbedring af vandcirkulationen eller miljøforholdene i  \r\n\r\n akvakulturanlæggene. </P>  \r\n\r\n<P>- erhvervelse og installering af nyt udstyr og nye maskiner, der  \r\n\r\n udelukkende er bestemt til akvakulturproduktion. </P>  \r\n\r\n<P>4. IKKE TILSKUDSBERETTIGEDE INVESTERINGER </P>  \r\n\r\n<P>- Køb af grund og omkostninger forbundet hermed. Bygninger, som ikke skal  \r\n\r\n anvendes til produktionsformål. </P>  \r\n\r\n<P>- Brugt eller renoveret udstyr. </P>  \r\n\r\n<P>- Kontorinventar undtagen telefoninstallationer, edb-anlæg, software,  \r\n\r\n telex og telefaxmaskiner. </P>  \r\n\r\n<P>- Advokat-, revisor- og konsulenthonorarer. </P>  \r\n\r\n<P>- Eget arbejde. </P>  \r\n\r\n<P>- Finansieringsomkostninger. </P>  \r\n\r\n<P>- Køretøjer til persontransport. </P>  \r\n\r\n<P>- Arbejdsbåde til akvakultur må ikke være over 15 m mellem  \r\n\r\n perpendikulærerne, må ikke anvendes til andet end akvakultur og må ikke være  \r\n\r\n bygget uden for EU. </P>  \r\n\r\n<P>5. MINIMUMSINVESTERING </P>  \r\n\r\n<P>Den samlede tilskudsberettigede omkostninger skal mindst andrage kr.  \r\n\r\n 200.000. </P>  \r\n\r\n<P>6. TILSKUDSSATSER </P>  \r\n\r\n<P>Der ydes til godkendte projekter tilskud på 25% af de tilskudsberettigede  \r\n\r\n udgifter fra Europa-Kommissionen og 5% fra Strukturdirektoratet. </P>  \r\n\r\n<P>Mindst 60% af de tilskudsberettigede udgifter skal finansieres af private  \r\n\r\n midler. </P>  \r\n\r\n<P>7. INDSENDELSE AF ANSØGNINGEN </P>  \r\n\r\n<P>Ansøgningsformular, som kan rekvireres fra Strukturdirektoratet,  \r\n\r\n Toldbodgade 29, 1253 København K., udfyldes og indsendes med bilag i to  \r\n\r\n eksemplarer til den stedlige fiskerikontrol. </P>  \r\n\r\n<P>8. PÅBEGYNDELSE AF PROJEKTET </P>  \r\n\r\n<P>Projektet må først påbegyndes, når Strukturdirektoratet har modtaget  \r\n\r\n ansøgningen og bekræftet modtagelsen. </P>  \r\n\r\n<P>Visse forberedende foranstaltninger, som f.eks. bestilling af maskiner,  \r\n\r\n betragtes dog ikke som påbegyndelse af projektet. Indkøbt udstyr må under  \r\n\r\n ingen omstændigheder installeres, monteres eller ibrugtages før den godkendte  \r\n\r\n påbegyndelsesdato. Da ansøger har bevisbyrden, anbefales det denne, hvis der  \r\n\r\n i projektet er udbetalt forskud, eller hvis der indgår tidligt indkøbt  \r\n\r\n udstyr, at få den stedlige fiskerikontrol til skriftligt over for  \r\n\r\n Strukturdirektoratet at bekræfte, at projektet ikke er påbegyndt før den  \r\n\r\n godkendte påbegyndelsesdato. </P>  \r\n\r\n<P>9. UDVÆLGELSESKRITERIER </P>  \r\n\r\n<P>Der vil ved behandlingen af ansøgningen blive lagt vægt på følgende: </P>  \r\n\r\n<P>a. Anvendelse af teknikker, som giver en mindre miljøpåvirkning eller en  \r\n\r\n højere rentabilitet end traditionelle anlæg til opdræt af samme arter. </P>  \r\n\r\n<P>b. Opdræt af arter, der ikke tidligere har været opdrættet i større  \r\n\r\n målestok. </P>  \r\n\r\n<P>c. Projekter, hvor ansøgeren har uddannelse eller erfaring inden for  \r\n\r\n området. </P>  \r\n\r\n<P>d. Projekter, hvor ansøgeren finansierer mere end 20% af  \r\n\r\n anlægsinvesteringerne med egne midler. </P>  \r\n\r\n<P>e. Rentabilitet. </P>  \r\n\r\n<P>10. ØVRIGE BETINGELSER </P>  \r\n\r\n<P>Anlægget skal have en kapacitet, hvis størrelse sikrer en varig kommerciel  \r\n\r\n og rentabel udnyttelse. </P>  \r\n\r\n<P>Projektet skal være afsluttet senest 2 år efter, at Strukturdirektoratet  \r\n\r\n har meddelt tilsagn om tilskud, og samtlige bilag vedrørende  \r\n\r\n regnskabsaflæggelsen skal være Strukturdirektoratet i hænde senest 6 måneder  \r\n\r\n efter færdiggørelsen af projektet. </P>  \r\n\r\n<P>Ansøgeren skal dokumentere at være i besiddelse af nødvendige faglige  \r\n\r\n kvalifikationer for projektets gennemførelse. Dette kan ske gennem uddannelse  \r\n\r\n eller tidligere beskæftigelse med akvakultur. Såfremt ansøger ikke er  \r\n\r\n tilstrækkelig kvalificeret, skal der tegnes kontrakt med en konsulent på  \r\n\r\n området. Kopi af konsulentkontrakten vedlægges ansøgningen. </P>  \r\n\r\n<P>11. UDFYLDNING AF SKEMAET </P>  \r\n\r\n<P>Samtlige sider og rubrikker i ansøgningsskemaet udfyldes. Følgende  \r\n\r\n dokumentation skal medsendes. </P>  \r\n\r\n<P>A. Der skal vedlægges dokumentation for, at alle nødvendige tilladelser er  \r\n\r\n tilstede. Normalt kræves følgende tilladelser: </P>  \r\n\r\n<P> <B> Havbrug</B> - Tilladelse efter saltvandsfiskerilovens § 14. </P>  \r\n\r\n<P> <B> Dambrug</B> - Miljøgodkendelse efter miljøbeskyttelseslovens kapitel  \r\n\r\n 5. </P>  \r\n\r\n<P>- Tilladelse til opstemning af vand, såfremt der tilføres vand ved hjælp  \r\n\r\n af opstemning. </P>  \r\n\r\n<P>- Byggetilladelse. </P>  \r\n\r\n<P>- Vandindvindingstilladelse, såfremt der tilføres vand fra egen boring.  \r\n\r\n</P>  \r\n\r\n<P>- Tilslutningstilladelse, såfremt afløbsvandet afledes gennem offentlig  \r\n\r\n kloak. </P>  \r\n\r\n<P> <B> Åleanlæg</B> - Miljøgodkendelse efter miljøbeskyttelseslovens kapitel  \r\n\r\n 5. </P>  \r\n\r\n<P>- Zonetilladelse efter zoneloven, såfremt anlægget etableres i  \r\n\r\n eksisterende landbrugsbygninger. </P>  \r\n\r\n<P>- Byggetilladelse. </P>  \r\n\r\n<P>- Vandindvindingstilladelse, såfremt vandet tilføres anlægget fra egen  \r\n\r\n boring. </P>  \r\n\r\n<P>- Tilslutningstilladelse, såfremt afløbsvandet afledes gennem offentlig  \r\n\r\n kloak. </P>  \r\n\r\n<P> <B> Indpumpningsanlæg</B> - Miljøgodkendelse efter  \r\n\r\n miljøbeskyttelseslovens kapitel 5. </P>  \r\n\r\n<P>- Tilladelse til anlæg af vandindtags- og vandafløbsafledninger fra  \r\n\r\n Kystinspektoratet. </P>  \r\n\r\n<P>- Dispensation fra fredningsloven, såfremt anlægget etableres i et område  \r\n\r\n med strandbeskyttelseslinier. </P>  \r\n\r\n<P>- Vandindvindingstilladelse, såfremt saltvandsindtaget suppleres med  \r\n\r\n ferskvand fra egen boring. </P>  \r\n\r\n<P>Ved anlæg, der kombinerer brugen af saltvand og ferskvand, kræves både de  \r\n\r\n tilladelser, der er nævnt under åleanlæg og under indpumpningsanlæg. </P>  \r\n\r\n<P>Såfremt en eller flere af ovennævnte tilladelser ikke er nødvendige, bedes  \r\n\r\n ligeledes indsendt dokumentation for dette. </P>  \r\n\r\n<P>Samtlige nødvendige tilladelser skal foreligge, før Strukturdirektoratet  \r\n\r\n kan givet et projekt tilsagn om tilskud. </P>  \r\n\r\n<P>B. Samtlige udgiftsposter skal dokumenteres med tilbud/overslag fra  \r\n\r\n leverandøren. </P>  \r\n\r\n<P>C. Finansieringen af projektet skal dokumenteres. Dette kan eventuelt  \r\n\r\n gøres med lånetilsagn og/eller bankbekræftelse af  \r\n\r\n egenkapitalens/indskudskapitalens tilstedeværelse. </P>  \r\n\r\n<P>D. Der skal vedlægges en redegørelse som skitseret på side 4 i  \r\n\r\n ansøgningsskemaet. </P>  \r\n\r\n<P>12. TILSKUDSTILSAGN </P>  \r\n\r\n<P>Strukturdirektoratet giver tilskudstilsagn til projekter to gange årligt  \r\n\r\n (juni og december). Et projekt kan højst deltage i to tilsagnsrunder. </P>  \r\n\r\n<P>13. FORANDRINGER AF GODKENDTE PROJEKTER </P>  \r\n\r\n<P>Det er en forudsætning for ydelse af tilskud, at projektet gennemføres i  \r\n\r\n overensstemmelse med de forelagte planer. </P>  \r\n\r\n<P>Såfremt der ønskes foretaget ændringer i et projekt, hvor der er afgivet  \r\n\r\n tilsagn om tilskud, skal disse forelægges Strukturdirektoratet og godkendes,  \r\n\r\n inden de iværksættes. </P>  \r\n\r\n<P>14. KONTROLFORANSTALTNINGER </P>  \r\n\r\n<P>Ansøgere om og modtagere af tilskud skal på anmodning give  \r\n\r\n Strukturdirektoratet alle oplysninger og dokumenter, der er nødvendige, for  \r\n\r\n at godtgøre om de af Strukturdirektoratet eller Europa-Kommissionen fastsatte  \r\n\r\n betingelser for afgivelse af tilsagn eller udbetaling af tilskud er opfyldt.  \r\n\r\n</P>  \r\n\r\n<P>Strukturdirektoratet kan kræve rigtigheden af de nævnte oplysninger mv.,  \r\n\r\n der skal danne grundlag for tilsagn om eller udbetaling af tilskud, bekræftet  \r\n\r\n af en registreret eller statsautoriseret revisor samt uden retskendelse mod  \r\n\r\n behørig legitimation foretage eftersyn af ansøgerens virksomhed og efterse  \r\n\r\n regnskabsbøger og forretningspapirer i det omfang, kontrollen med  \r\n\r\n overholdelse af de af Strukturdirektoratet og Europa-Kommissionen fastsatte  \r\n\r\n betingelser for tilskud gør det nødvendigt. Strukturdirektoratet og  \r\n\r\n Europa-Kommissionen kan bestemme, at tilsagn om tilskud helt eller delvist  \r\n\r\n skal bortfalde, samt at udbetalt tilskud helt eller delvist skal  \r\n\r\n tilbagebetales, </P>  \r\n\r\n<UL CLASS=PLAIN-LIST>  \r\n\r\n<LI>1) hvis ansøgeren har givet urigtige eller vildledende oplysninger eller  \r\n\r\n har fortiet oplysninger af betydning for afgørelsen om tilsagn om tilskud,  \r\n\r\n</LI>  \r\n\r\n<LI>2) hvis projektet viser sig at lide af tekniske fejl eller mangler, </LI>  \r\n\r\n<LI>3) hvis de som forudsætning for tilsagn om eller udbetaling af tilskud  \r\n\r\n stillede betingelser ikke opfyldes, </LI>  \r\n\r\n<LI>4) hvis forudsætninger for meddelelse af tilsagn om eller udbetaling af  \r\n\r\n tilskud efter Strukturdirektoratets eller Europa-Kommissionens skøn i øvrigt  \r\n\r\n ikke er opfyldt. </LI>  \r\n\r\n</UL>  \r\n\r\n<P>Opmærksomheden henledes på, at der til støttede projekter knytter sig en  \r\n\r\n generel tilbagebetalingsklausul, ifølge hvilken det tilskudsstøttede ikke må  \r\n\r\n udlejes eller sælges de første 5 år efter udbetaling af tilskuddene. </P>  \r\n\r\n<P>Efter gennemførelsen af et projekt skal ansøgeren give de oplysninger, som  \r\n\r\n Strukturdirektoratet eller Europa-Kommissionen skønner nødvendige for at  \r\n\r\n vurdere projektets effekt. </P>  \r\n\r\n<P>15. UDBETALING AF TILSKUD </P>  \r\n\r\n<P>Der henvises til særskilt vejledning, som af Strukturdirektoratet  \r\n\r\n fremsendes sammen med tilsagn om tilskud fra Strukturdirektoratet og  \r\n\r\n Europa-Kommissionen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Vejledningen er bortfaldet, idet bekendtgørelse nr. 1137 af 13. december 1996 er ophævet."
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/03/1998"
        },
        {
            "displayName": "Accession",
            "displayValue": "C19971311160"
        },
        {
            "displayName": "Entydig dokumentidentifikation",
            "displayValue": "CM046585"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "20/02/2018"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13111"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/02/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}