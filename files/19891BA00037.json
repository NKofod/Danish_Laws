{
    "id": 105770,
    "title": "1989 BSF 37   FORSLAG TIL FOLKETINGSBESLUTNING OM EN AKTIV INDSATS FOR AT SIKRE, AT   EUROPARÅDETS BUDGETFORSLAG BLIVER VEDTAGET AF EUROPARÅDETS MINISTERKOMITE  ",
    "documentTypeId": "480",
    "isSagsforlobPeriodValid": false,
    "shortName": "1989/1 BSF 37",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 37 </P>  \r\n\r\n<P></P>  \r\n\r\n<P>Forslag til folketingsbeslutning om en aktiv indsats for at sikre, at  \r\n\r\n Europarådets budgetforslag bliver vedtaget af Europarådets Ministerkomite  \r\n\r\n</P>  \r\n\r\n<P></P>  \r\n\r\n<P>Fremsat af Ritt Bjerregaard (S) Ivar Nørgaard (S) Dorte Bennedsen (S)  \r\n\r\n Helle Degn (S) Ole Espersen (S) Kelm-Hansen (S) Trøjborg (S) </P>  \r\n\r\n<P></P>  \r\n\r\n<P>den 23. november 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at arbejde aktivt for, at </P>  \r\n\r\n<P>Europarådets budget for 1990 som foreslået af generalsekretæren </P>  \r\n\r\n<P>bliver vedtaget af Europarådets Ministerkomite. </P>  \r\n\r\n<P>Endvidere pålægges regeringen at drage omsorg for, at Europarådets  \r\n\r\n medlemslande og herunder Danmark løbende tilpasser deres bidrag til  \r\n\r\n Europarådet, således at Europarådet kan udfylde sin vigtige rolle i  \r\n\r\n forbindelse med dialogen med de østeuropæiske lande og Sovjetunionen. </P>  \r\n\r\n<P>Bemærkninger til forslaget </P>  \r\n\r\n<P>Europarådet er Europas ældste (1949) og geografisk mest omfattende  \r\n\r\n politiske organisation. I alt 23 vesteuropæiske demokratier er medlem af  \r\n\r\n Europarådet. Europarådet arbejder for europæisk enhed, når det drejer sig om  \r\n\r\n at forsvare den enkeltes rettigheder og det parlamentariske demokrati. </P>  \r\n\r\n<P>I maj i år fejrede Europarådet sin 40-årsdag, og i denne anledning vedtog  \r\n\r\n Ministerkomiteen en politisk deklaration om Europarådets fremtidige rolle. I  \r\n\r\n teksten udtrykker Ministerkomiteen sin tiltro til Europarådets rolle i et  \r\n\r\n Europa,hvor der foregår mange store forandringer både i Vesteuropa, hvor man  \r\n\r\n forbereder sig på det indre marked, og i Østlandene, hvor flere lande  \r\n\r\n gennemfører reformer og er på vej til demokrati. I teksten giver de 23 landes  \r\n\r\n ministre også følgende tilsagn til Europarådet: &#187;Vi er fast besluttet på  \r\n\r\n at udnytte Europarådets muligheder fuldt ud ved at tilføre ny energi og give  \r\n\r\n politisk opbakning til det mellemfolkelige samarbejde, der foregår i  \r\n\r\n Europarådets regi&#171;. </P>  \r\n\r\n<P>Ministerkomiteens ord i anledning af jubilæet er desværre i skarp kontrast  \r\n\r\n til de midler, som komiteen tildeler Europarådet. Europarådet har nemlig et  \r\n\r\n meget lille budget i forhold til de andre europæiske organisationer. Hver  \r\n\r\n borger i Europarådets 23 medlemslande bidrager kun med 1,25 kr. pr. år til  \r\n\r\n organisationens budget. For indeværende år er budgettet på 435 mio. franske  \r\n\r\n franc (500 mio. kr.). </P>  \r\n\r\n<P>En af de vigtigste opgaver for Europarådet i fremtiden er at være platform  \r\n\r\n for dialogen med de østeuropæiske lande. Til dette formål vedtog Europarådets  \r\n\r\n parlamentariske forsamling i maj 1989 at give de østeuropæiske lande  \r\n\r\n gæstestatus i forsamlingen, dvs. de lande, som anvender Helsinki-Final Act,  \r\n\r\n de dokumenter, som blev vedtaget på CSCE-konferencerne, og FN's  \r\n\r\n internationale overenskomster om civile og politiske rettigheder og om  \r\n\r\n økonomiske, sociale og kulturelle rettigheder. Indtil nu har 4 østeuropæiske  \r\n\r\n lande fået tildelt gæstestatus, nemlig Sovjetunionen, Ungarn, Polen og  \r\n\r\n Jugoslavien. </P>  \r\n\r\n<P>Ifølge forslaget fra generalsekretæren er Europarådets budget for 1990 på  \r\n\r\n 475.700.000 franske franc (547 mio. kr.), hvilket er en forhøjelse på 9,3  \r\n\r\n pct. i nominel værdi og 3,98 pct. i realværdi i forhold til 1989. </P>  \r\n\r\n<P>Forslagsstillerne finder det vigtigt at understrege, at denne stigning er  \r\n\r\n forholdsvis moderat, når henses til de vigtige opgaver, som venter  \r\n\r\n Europarådet i fremtiden i forbindelse med den nævnte politiske dialog og  \r\n\r\n samarbejdet med de østeuropæiske lande og Sovjetunionen. </P>  \r\n\r\n<P>Med fremsættelsen af nærværende beslutningsforslag tilsigtes det, at  \r\n\r\n regeringen ikke alene arbejder aktivt for, at Europarådets budget bliver  \r\n\r\n vedtaget med de moderate forhøjelser, som generalsekretæren har foreslået,  \r\n\r\n men også i fremtiden sikrer, at budgettet er på et sådant niveau, at  \r\n\r\n Europarådet kan udføre sin vigtige rolle. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/11/1989"
        },
        {
            "displayName": "Accession",
            "displayValue": "19891BA00037"
        },
        {
            "displayName": "Entydig dokumentidentifikation",
            "displayValue": "CL003303"
        },
        {
            "displayName": "Dato for førstegangsindlæggelse",
            "displayValue": "23/11/1989"
        },
        {
            "displayName": "Dato for indlæggelse",
            "displayValue": "23/11/1989"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "37"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}