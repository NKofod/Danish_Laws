{
    "id": 154435,
    "title": "Ankestyrelsens principafgørelse C-16-05 om privat dagpasning - tilladelse - antal børn - maksimum",
    "documentTypeId": "240",
    "isSagsforlobPeriodValid": true,
    "shortName": "KEN nr 10677 af 01/06/2005",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse C-16-05 om privat dagpasning - tilladelse - antal børn - maksimum</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der kunne ikke gives tilladelse til pasning af mere end 5 børn i alt hos en privat dagpasser.</p>\r\n   <p class=\"TekstGenerel\">Ankestyrelsen lagde vægt på, at det af forarbejderne til reglerne om privat dagpasning og kommunal dagpleje fremgik, at det maksimale antal på 5 børn, der kunne gives tilladelse til pasning af hos en enkelt dagpasser, gjaldt uanset om børnene kun mødte en del af dagen eller enkelte dage i ugen.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social service - lovbekendtgørelse nr. 280 af 5. april 2005 - § 63, stk. 2</p>\r\n<p>Lov om social service - lovbekendtgørelse nr. 979 af 1. oktober 2008 - § 77, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om en privat dagpasser, som passede børn i kortere tidsrum. Der var typisk tale om børn af forældre, som havde skiftende arbejdstider og som havde behov for børnepasning udenfor normale daginstitutionstider.</p>\r\n<p>Dagpasseren passede mere end 5 børn ialt om ugen, men hun passede aldrig mere end 5 børn på samme tid.</p>\r\n<p>Socialministeriet udtalte den 7. oktober 2003 vejledende, at § 63 ikke giver mulighed for at give tilladelse til, at en privat dagplejer kan modtage mere end 5 forskellige børn, selvom der aldrig er flere end 5 børn til stede på én gang.</p>\r\n<p>Kommunen udstedte tilladelse til privat dagpasning til kvinden med den begrænsning, at der ikke kunne modtages mere end 5 børn i alt.</p>\r\n<p>Det sociale nævn tiltrådte kommunens afgørelse.</p>\r\n<p>Det sociale nævn fandt, at der hverken efter ordlyden eller forarbejderne til § 63, stk. 2, Socialministeriets vejledning eller Ankestyrelsens praksis var holdepunkter for, at der løbende kunne modtages mere end 5 børn i en privat dagpasning, medmindre der var mere end 1 person i hjemmet, der var godkendt af kommunen til at varetage pasning efter § 63, og bortset fra den situation, hvor et af de faste børn i den private dagpasning var fraværende i en forudsigelig længere periode.</p>\r\n<p>Sagen blev behandlet i principielt møde med henblik på afklaring af bestemmelsen i servicelovens § 63, stk. 2, hvorefter der kan gives tilladelse til pasning af op til 5 børn i privat dagpasning.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte det sociale nævns afgørelse.</p>\r\n<p>Der var kun givet tilladelse til, at kvinden kunne modtage 5 børn i alt i privat dagpasning.</p>\r\n<p>Begrundelsen for afgørelsen var, at der hverken efter ordlyd eller forarbejder til § 63 i serviceloven eller Socialministeriets vejledning af 6. marts 1998 om dagtilbud til børn var retligt grundlag for at give tilladelse til mere end 5 børn i privat dagpasning i hjemmet hos en person.</p>\r\n<p>Ankestyrelsen lagde vægt på, at det af ordlyden til § 63, stk. 2 fremgik, at der kunne gives tilladelse til pasning af op til 5 børn.</p>\r\n<p>Ankestyrelsen lagde endvidere vægt på, at der i lovbemærkningerne til § 63 (LF 229 i 1996/97, lovforslagets § 61) er henvist til, at der i lighed med, hvad der gælder ved kommunal dagpleje højst kan gives tilladelse til pasning af 5 børn under 14 år.</p>\r\n<p>Da der i bemærkningerne til § 63 henvises til reglerne om kommunal dagpleje, måtte der vedrørende fortolkningen af antalsbegrænsningen lægges væsentlig vægt på lovbemærkningerne til den tilsvarende regel om antalsbegrænsning ved kommunal dagpleje.</p>\r\n<p>Det måtte således på baggrund af de primære retskilder konkluderes, at der heller ikke ved privat dagpasning var mulighed for at give tilladelse til at passe mere end 5 børn, selvom børnene ikke blev modtaget og passet på samme tid.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20051067725"
        },
        {
            "displayName": "Entydig dokumentidentifikation",
            "displayValue": "BS007233"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10677"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "01/06/2005"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3500373-04"
        },
        {
            "displayName": "Stikord",
            "displayValue": "C-16-05"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}