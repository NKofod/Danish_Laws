{
    "id": 105934,
    "title": "1987 BSF 128   FORSLAG TIL FOLKETINGSBESLUTNING OM INDFØRELSE AF KONTROL MED   VIRKSOMHEDSOVERTAGELSER M.V. (FUSIONSKONTROL) ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 128",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 128 </P>  \r\n\r\n<P></P>  \r\n\r\n<P>Forslag til folketingsbeslutning om indførelse af kontrol med  \r\n\r\n virksomhedsovertagelser m.v. (Fusionskontrol) </P>  \r\n\r\n<P></P>  \r\n\r\n<P>Fremsat af Jørn Jespersen (SF) Tommy Dinesen (SF) Birthe Hansen (SF)  \r\n\r\n Rahbæk Møller (SF) Bjørn Poulsen (SF) Ebba Strange (SF) </P>  \r\n\r\n<P></P>  \r\n\r\n<P>den 24. februar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til inden 1. maj 1988 at fremsætte </P>  \r\n\r\n<P>forslag til lov om indførelse af kontrol med virksomhedsovertagelser </P>  \r\n\r\n<P>m.v. (Fusionskontrol) efter følgende retningslinjer: </P>  \r\n\r\n<P>1. Der indføres anmeldelsespligt for alle fusioner og planlagte </P>  \r\n\r\n<P>fusioner af en vis størrelse. </P>  \r\n\r\n<P>Anmeldelsen skal dels ske til det i punkt 3 nævnte fusionskontor, </P>  \r\n\r\n<P>dels til medarbejdernes faglige repræsentanter. </P>  \r\n\r\n<P>2. Loven skal omfatte alle fusioner, såvel egentlige fusioner som </P>  \r\n\r\n<P>fusioner mellem moderselskaber og datterselskaber og mellem </P>  \r\n\r\n<P>søsterselskaber samt indgåelse af finansielle forbindelser. </P>  \r\n\r\n<P>Fusioner i lovens forstand skal omfatte såvel juridiske og </P>  \r\n\r\n<P>økonomiske sammensmeltninger af hidtil selvstændige selskaber som </P>  \r\n\r\n<P>overtagelse af bestemmende indflydelse. </P>  \r\n\r\n<P>Loven skal omfatte horisontale og vertikale fusioner samt </P>  \r\n\r\n<P>diversifikationer. </P>  \r\n\r\n<P>3. Til administration af loven oprettes i Industriministeriet et </P>  \r\n\r\n<P>særskilt fusionskontor. </P>  \r\n\r\n<P>4. Industriministeriets fusionskontor har inden for bestemte </P>  \r\n\r\n<P>tidsmæssige frister mulighed for at optage forhandlinger med de </P>  \r\n\r\n<P>berørte parter i en påtænkt fusion, inklusive repræsentanter for </P>  \r\n\r\n<P>medarbejderne. </P>  \r\n\r\n<P>5. Forhandlingerne efter punkt 4 kan føre til tvangsmæssige </P>  \r\n\r\n<P>ændringer i vilkårene for indgåelse af fusionen eller til </P>  \r\n\r\n<P>nedlæggelse af forbud. </P>  \r\n\r\n<P>6. I forbindelse med eventuelle forhandlinger bør muligheden for en </P>  \r\n\r\n<P>alternativ løsning i form af indgåelse af aftaler med danske </P>  \r\n\r\n<P>institutionelle investorer veje tungt, når der er tale om </P>  \r\n\r\n<P>udenlandske virksomheders overtagelse af danske virksomheder, </P>  \r\n\r\n<P>ligesom en medarbejderovertagelse af virksomheden bør overvejes </P>  \r\n\r\n<P>grundigt, når der er fremsat ønske herom. </P>  \r\n\r\n<P>7. Grundlaget for indgreb i form af ændringer i vilkår eller </P>  \r\n\r\n<P>nedlæggelse af forbud kan være såvel konkurrencepolitiske hensyn </P>  \r\n\r\n<P>som hensyn til beskæftigelse, betalingsbalance, </P>  \r\n\r\n<P>teknologiudvikling og øvrige erhvervspolitiske målsætninger. </P>  \r\n\r\n<P>8. Industriministeriets fusionskontor kan under </P>  \r\n\r\n<P>forhandlingsproceduren indhente alle relevante oplysninger hos de </P>  \r\n\r\n<P>berørte parter. </P>  \r\n\r\n<P>9. I tilfælde af tvangsmæssige indgreb eller nedlæggelse af forbud </P>  \r\n\r\n<P>træffes den endelige beslutning af industriministeren efter </P>  \r\n\r\n<P>indstilling fra fusionskontoret. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>I en lang række vesteuropæiske lande er fusioner og </P>  \r\n\r\n<P>virksomhedsovertagelser underlagt forskellige former for </P>  \r\n\r\n<P>offentligt indseende og kontrol. </P>  \r\n\r\n<P>Formålet med det offentlige engagement er af såvel </P>  \r\n\r\n<P>konkurrencepolitisk som bredere erhvervspolitisk karakter. </P>  \r\n\r\n<P>I Danmark registreres fusioner og virksomhedsovertagelser af </P>  \r\n\r\n<P>Monopoltilsynet i årlige rapporter på baggrund af offentligt </P>  \r\n\r\n<P>tilgængelige informationer, men uden muligheder for indflydelse </P>  \r\n\r\n<P>på udviklingen overhovedet. Behovet for et øget offentligt </P>  \r\n\r\n<P>engagement i virksomhedsfusioner er øget voldsomt i den seneste </P>  \r\n\r\n<P>tid på baggrund af den massive udenlandske investering i danske </P>  \r\n\r\n<P>virksomheder. </P>  \r\n\r\n<P>Alene i 1987 er således omkring 12.000 danske arbejdspladser </P>  \r\n\r\n<P>overgået til udenlandsk ejede dominerede virksomheder, svarende </P>  \r\n\r\n<P>til en omsætning på ca. 12,5 mia. kr. </P>  \r\n\r\n<P>Risikoen ved udlandets storkøb af danske virksomheder er tab af </P>  \r\n\r\n<P>arbejdspladser, tab af dansk viden og knowhow og dermed </P>  \r\n\r\n<P>forringelse af forsknings- og udviklingsmulighederne i dansk </P>  \r\n\r\n<P>industri, kapitaldræn via udenlandske virksomheders hjemtagning </P>  \r\n\r\n<P>af store udbytter og endelig forringelse af betalingsbalancen og </P>  \r\n\r\n<P>en større afhængighed af udlandet i den økonomiske politik. </P>  \r\n\r\n<P>Virksomhedsfusioner kan være en fordel for såvel de berørte firmaer </P>  \r\n\r\n<P>som de lande, hvor virksomhederne er hjemmehørende, men det er </P>  \r\n\r\n<P>langt fra altid tilfældet. </P>  \r\n\r\n<P>Derfor er det afgørende for dansk industri og dansk økonomis </P>  \r\n\r\n<P>selvstændighed i fremtiden, at der sikres offentlig indsigt og </P>  \r\n\r\n<P>indflydelse på udviklingen, så også samfundsmæssige interesser er </P>  \r\n\r\n<P>repræsenteret. </P>  \r\n\r\n<P>En offentlig kontrol med virksomhedsovertagelser og fusioner må ses </P>  \r\n\r\n<P>i snæver sammenhæng med tilvejebringelse af den nødvendige mængde </P>  \r\n\r\n<P>risikovillig kapital fra dansk side, og i den forbindelse må de </P>  \r\n\r\n<P>snævre investeringsrammer for lønmodtagerfondes og </P>  \r\n\r\n<P>pensionskassers investeringer i dansk erhvervsliv beklages. </P>  \r\n\r\n<P>Kontrollen med virksomhedsovertagelser skal endvidere ses i </P>  \r\n\r\n<P>sammenhæng med gennemførelse af en tryghedsreform, der sikrer </P>  \r\n\r\n<P>lønmodtagerne beskyttelse mod pludselig afskedigelse og mulighed </P>  \r\n\r\n<P>for indflydelse på egen fremtid. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>ad 1 </P>  \r\n\r\n<P>En offentlig registrering, der finder sted efter en gennemført </P>  \r\n\r\n<P>fusion, sikrer ikke, at samfundsinteresser indgår i </P>  \r\n\r\n<P>overvejelserne om fusionen. Derfor må såvel medarbejdere som det </P>  \r\n\r\n<P>offentlige have sikkerhed for, at fusionsplaner kendes forud og i </P>  \r\n\r\n<P>god tid, så alternativer kan overvejes og forhandlinger om </P>  \r\n\r\n<P>ændring i vilkår kan foregå. </P>  \r\n\r\n<P>ad 2 </P>  \r\n\r\n<P>Definitionen af en fusion kan volde vanskeligheder. Der lægges her </P>  \r\n\r\n<P>op til en bred definition, som sikrer, at samfundsinteresser </P>  \r\n\r\n<P>repræsenteres på et så tidligt tidspunkt i en virksomheds </P>  \r\n\r\n<P>udvikling, hvor den reelle beslutning om virksomhedsovertagelse </P>  \r\n\r\n<P>finder sted. </P>  \r\n\r\n<P>Ud fra konkurrencepolitiske hensyn er det ikke nødvendigt, at alle </P>  \r\n\r\n<P>former for fusion omfattes af loven, men det bredere </P>  \r\n\r\n<P>erhvervspolitiske sigte fordrer en omfattende definition. </P>  \r\n\r\n<P>ad 4 </P>  \r\n\r\n<P>Tidsfristen for behandling af fusionsplaner bør fastsættes ud fra på </P>  \r\n\r\n<P>den ene side hensyn til de berørte virksomheder og på den anden </P>  \r\n\r\n<P>side hensyn til en forsvarlig behandling af sagen, der sikrer det </P>  \r\n\r\n<P>offentlige og medarbejderne mulighed for reel indflydelse. </P>  \r\n\r\n<P>ad 5 </P>  \r\n\r\n<P>Det er afgørende for det offentliges og medarbejdernes indflydelse, </P>  \r\n\r\n<P>at der i sidste instans er mulighed for at gennemføre </P>  \r\n\r\n<P>tvangsmæssige ændringer af vilkårene for fusion eller at nedlægge </P>  \r\n\r\n<P>forbud. </P>  \r\n\r\n<P>ad 8 </P>  \r\n\r\n<P>En forsvarlig offentlig behandling af fusionsplaner kræver indsigt i </P>  \r\n\r\n<P>de berørte virksomheders regnskaber og organisationsstrukturer, </P>  \r\n\r\n<P>og derfor må der være mulighed for at indhente relevante </P>  \r\n\r\n<P>oplysninger. </P>  \r\n\r\n<P>ad 9 </P>  \r\n\r\n<P>Beslutning om tvangsmæssige ændringer i vilkår eller forbud mod en </P>  \r\n\r\n<P>fusion må nødvendigvis være en politisk beslutning, som træffes </P>  \r\n\r\n<P>ud fra en samlet vurdering af samfundets erhvervspolitiske og </P>  \r\n\r\n<P>økonomiske målsætninger og er derfor henlagt til </P>  \r\n\r\n<P>industriministeren. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00128"
        },
        {
            "displayName": "Entydig dokumentidentifikation",
            "displayValue": "CL004501"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "128"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}