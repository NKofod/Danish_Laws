{
    "id": 59263,
    "title": "Bekendtgørelse af lov om rigsretten ",
    "documentTypeId": "30",
    "isSagsforlobPeriodValid": false,
    "shortName": "LBK nr 641 af 17/09/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af lov om rigsretten </H1>  \r\n\r\n<P></P>  \r\n\r\n<P CLASS=SUB-TITLE>Herved bekendtgøres lov nr. 100 af 31. marts 1954 om  \r\n\r\n rigsretten med de ændringer, der følger af lov nr. 385 af 4. december 1963.  \r\n\r\n</P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Rigsretten påkender de af kongen eller  \r\n\r\n folketinget mod ministrene anlagte sager. </P>  \r\n\r\n<P CLASS=STK> <I>Stk. 2. </I> For rigsretten kan kongen med folketingets  \r\n\r\n samtykke lade også andre tiltale for forbrydelser, som han finder særdeles  \r\n\r\n farlige for staten. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Rigsretten består af de ordentlige medlemmer af  \r\n\r\n Højesteret og et tilsvarende antal af folketinget efter forholdstal for 6 år  \r\n\r\n valgte medlemmer. Folketingets medlemmer kan ikke vælges til eller virke som  \r\n\r\n medlemmer af rigsretten. </P>  \r\n\r\n<P CLASS=STK> <I>Stk. 2. </I> For hver af de valgte vælges der efter  \r\n\r\n forholdstal straks to stedfortrædere. </P>  \r\n\r\n<P CLASS=STK> <I>Stk. 3. </I> Hvis nogen af de af folketinget valgte dommere  \r\n\r\n udtræder af rigsretten inden valgperiodens udløb, tager den for vedkommende  \r\n\r\n først valgte stedfortræder sæde i rigsretten i hans sted for den  \r\n\r\n tilbageværende del af perioden. Er den først valgte stedfortræder ude af  \r\n\r\n stand dertil, eller udtræder også han af rigsretten, indtræder den anden  \r\n\r\n stedfortræder. </P>  \r\n\r\n<P CLASS=STK> <I>Stk. 4. </I> Der foretages ikke supplerende valg af  \r\n\r\n stedfortrædere. </P>  \r\n\r\n<P CLASS=STK> <I>Stk. 5. </I> Er sag rejst ved rigsretten, beholder de af  \r\n\r\n folketinget valgte medlemmer deres sæde i retten for denne sags vedkommende,  \r\n\r\n selvom det tidsrum, for hvilket de er valgt, udløber. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Når valg af dommere og stedfortrædere er  \r\n\r\n foretaget af folketinget, sender dettes formand meddelelse herom til  \r\n\r\n Højesterets præsident, der derefter sammenkalder retten. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> I sit første møde vælger retten af sin midte en  \r\n\r\n formand og en næstformand. Valget gælder i almindelighed kun, indtil nyt valg  \r\n\r\n til retten foretages, jfr. dog det i § 2, stk. 5, omhandlede tilfælde;  \r\n\r\n ophører en af de valgte inden udløbet af valgperioden at være medlem af  \r\n\r\n rigsretten, vælger denne en anden i hans sted for den tilbageværende tid.  \r\n\r\n</P>  \r\n\r\n<P CLASS=STK> <I>Stk. 2. </I> Bliver formanden eller næstformanden forhindret  \r\n\r\n i at overvære de mundtlige forhandlinger i deres helhed eller deltage i  \r\n\r\n dommens forberedelse og vedtagelse i en enkelt sag, vælges en anden i hans  \r\n\r\n sted for den pågældende sag. </P>  \r\n\r\n<P CLASS=STK> <I>Stk. 3. </I> Så længe en ny formand i de anførte tilfælde  \r\n\r\n ikke er valgt, såvel som når formanden iøvrigt har forfald, udfører  \r\n\r\n næstformanden hans hverv. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Kan i et enkelt tilfælde nogle af Højesterets  \r\n\r\n dommere ikke deltage i sagens behandling og påkendelse, fratræder et  \r\n\r\n tilsvarende antal af de af folketinget efter forholdstal sidst valgte  \r\n\r\n medlemmer. </P>  \r\n\r\n<P CLASS=STK> <I>Stk. 2. </I> Er en af de valgte dommere forhindret i at  \r\n\r\n deltage i den enkelte sags behandling, tiltrædes retten af den for  \r\n\r\n vedkommende først valgte stedfortræder; er også han forhindret, indtræder den  \r\n\r\n anden stedfortræder. Er også denne forhindret, fratræder den efter  \r\n\r\n embedsalder yngste Højesteretsdommer. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Rigsretten kan i intet tilfælde beklædes af  \r\n\r\n mindre end 18 dommere. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Formanden fører forsædet i retten. </P>  \r\n\r\n<P CLASS=STK> <I>Stk. 2. </I> Højesterets dommere tager sæde i samme  \r\n\r\n rækkefølge som i Højesteret. </P>  \r\n\r\n<P CLASS=STK> <I>Stk. 3. </I> De af folketinget valgte dommere tager sæde i  \r\n\r\n den rækkefølge, hvori de er valgt; en stedfortræder indtager vedkommende  \r\n\r\n medlems plads. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Hver af rigsrettens dommere afgiver skriftlig en  \r\n\r\n højtidelig forsikring på ære og samvittighed om opmærksomt at ville følge  \r\n\r\n forhandlingerne i retten og dømme således, som han finder ret og sandt at  \r\n\r\n være efter loven og sagens bevisligheder. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Retsskriverforretningerne ved rigsretten udføres  \r\n\r\n efter formandens nærmere bestemmelse af Højesterets justitssekretær,  \r\n\r\n protokolsekretærer og de ved Højesterets justitskontor ansatte tjenestemænd.  \r\n\r\n</P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Rigsrettens retsbøger autoriseres af  \r\n\r\n folketingets formand og forsynes med tingets segl. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Rettens almindelige sæde er i København, men  \r\n\r\n retten kan, når omstændighederne taler derfor, også sættes et andet sted i  \r\n\r\n riget. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Forhandlingerne i rigsretten med undtagelse af  \r\n\r\n dommernes indbyrdes forhandlinger og afstemninger er offentlige, medmindre  \r\n\r\n retten undtagelsesvis, når særlige grunde foreligger, finder det påkrævet, at  \r\n\r\n dørene lukkes. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Beslutter folketinget at rejse tiltale mod en  \r\n\r\n minister, vælger det samtidig en anklager. </P>  \r\n\r\n<P CLASS=STK> <I>Stk. 2. </I> I andre under rigsretten hørende sager udføres  \r\n\r\n hvervet som anklager af rigsadvokaten, medmindre folketinget vælger en anden  \r\n\r\n anklager. </P>  \r\n\r\n<P CLASS=STK> <I>Stk. 3. </I> Meddelelse om tiltalen samt om valget af  \r\n\r\n anklager tilstilles uopholdelig rigsrettens formand, der herom underretter  \r\n\r\n tiltalte. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> I sager om strafansvar beskikker rigsrettens  \r\n\r\n formand en forsvarer, medmindre tiltalte inden 8 dage efter at være blevet  \r\n\r\n bekendt med tiltalen erklærer selv at ville drage omsorg for forsvaret. </P>  \r\n\r\n<P CLASS=STK> <I>Stk. 2. </I> Som forsvarer for rigsretten kan anvendes  \r\n\r\n enhver mand eller kvinde, der er valgbar til folketinget. Beskikker  \r\n\r\n rigsrettens formand en forsvarer, vælges denne blandt de til udførelsen af  \r\n\r\n offentlige og beneficerede sager ved Højesteret antagne advokater medmindre  \r\n\r\n der fremkommer begæring om beskikkelse af en anden, der kan anvendes som  \r\n\r\n forsvarer for rigsretten. </P>  \r\n\r\n<P CLASS=STK> <I>Stk. 3. </I> Om antagelse af forsvarer sendes der  \r\n\r\n uopholdelig meddelelse til rettens formand og til anklageren. Sidstnævnte  \r\n\r\n bliver at underrette om beskikkelse af forsvarer. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Forsvareren er berettiget til at overvære  \r\n\r\n samtlige retsmøder, selvom møderne holdes for lukkede døre. Fra møder under  \r\n\r\n de foreløbige undersøgelseshandlinger kan den valgte forsvarer dog udelukkes  \r\n\r\n ved rettens kendelse, når der er grund til at antage, at han vil modvirke  \r\n\r\n undersøgelsen ved at påvirke andre sigtede eller vidner til at afgive urigtig  \r\n\r\n forklaring, ved at forvanske gerningens spor eller på lignende måde. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Så snart formanden har modtaget den i § 13  \r\n\r\n omhandlede meddelelse, træder retten efter hans foranstaltning uden ophold i  \r\n\r\n virksomhed. Han leder forhandlingerne, våger over, at orden iagttages, og  \r\n\r\n påser, at sagerne fremmes med tilbørlig hurtighed. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Det kommer rigsretten under iagttagelse af  \r\n\r\n retsplejelovens bestemmelser om fængsling at afgøre, om tiltalte bør være  \r\n\r\n fængslet under sagen, uanset om fængsling måtte være iværksat, forinden sagen  \r\n\r\n henvistes til rigsretten. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Finder anklageren, at en tiltalt, som er på fri  \r\n\r\n fod, bør underkastes varetægtsfængsel, kan han derom gøre indstilling til  \r\n\r\n rigsretten. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Er tiltalte fængslet, foranlediger rigsrettens  \r\n\r\n formand ham fremstillet i retten under dennes møder. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Det påhviler anklageren uden ophold at påstævne  \r\n\r\n sagen. Han tilvejebringer så vidt gørligt de fornødne bevisligheder,  \r\n\r\n forbereder den bevisførelse, der skal finde sted under domsforhandlingen, og  \r\n\r\n gør indstilling til rigsretten om de foreløbige undersøgelseshandlinger, han  \r\n\r\n anser for nødvendige. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Stævningen udfærdiges efter anklagerens udkast  \r\n\r\n i rettens navn, forsynes med dennes segl og underskrives på rettens vegne af  \r\n\r\n justitssekretæren. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Rigsrettens formand fastsætter efter  \r\n\r\n forhandling med anklageren og forsvareren, hvilken dag og tid og hvilket sted  \r\n\r\n for rettens møde der skal opgives i stævningen. </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Indstævningen sker med 14 dages varsel.  \r\n\r\n Opholder tiltalte sig på Færøerne eller i Grønland eller uden for riget,  \r\n\r\n fastsætter dog retten efter forhandling med anklageren og forsvareren et  \r\n\r\n sådant varsel, som efter omstændighederne må anses for tilstrækkeligt. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Kendes tiltaltes opholdssted ikke, udstedes  \r\n\r\n offentlig stævning, der indrykkes to gange i statstidende. Stævnevarslet  \r\n\r\n fastsættes af rigsretten. </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Genpart af stævningen bliver ved formandens  \r\n\r\n foranstaltning at tilstille forsvareren. </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Efter indstilling af anklageren eller tiltalte  \r\n\r\n kan rigsretten træffe bestemmelse om foretagelse af foreløbige  \r\n\r\n undersøgelseshandlinger og om, hvad disse skal omfatte; det bliver herved at  \r\n\r\n iagttage, at kun sådanne beviser tilstedes ført, som det må anses for umuligt  \r\n\r\n eller dog forbundet med særlig ulempe at tilvejebringe under  \r\n\r\n domsforhandlingen. </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Foreløbige undersøgelseshandlinger foretages af  \r\n\r\n vedkommende underretsdommer, jfr. retsplejelovens § 694. </P>  \r\n\r\n<P CLASS=STK> <I>Stk. 2. </I> Finder undersøgelsesretten, at det til opnåelse  \r\n\r\n af undersøgelsens formål er påkrævet at foranstalte husundersøgelse,  \r\n\r\n undersøgelse eller beslaglæggelse af breve eller andre papirer, kan den ved  \r\n\r\n kendelse træffe bestemmelse derom. </P>  \r\n\r\n<P CLASS=STK> <I>Stk. 3. </I> Kære over undersøgelsesdommerens virksomhed  \r\n\r\n sker til rigsretten. </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Under en foreløbig undersøgelse skal vidner  \r\n\r\n ikke tages i ed, medmindre dette er bestemt af rigsretten. </P>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> På den dag og tid, da sagen ifølge stævningen  \r\n\r\n skal foretages, møder anklageren og fremlægger stævningen, et anklageskrift,  \r\n\r\n udskrift af de i sagen foretagne retslige undersøgelseshandlinger og andre  \r\n\r\n dokumenter, som han måtte have erhvervet, samt en fortegnelse over de vidner  \r\n\r\n og andre personer, som han agter at lade afhøre i retten, med kort angivelse  \r\n\r\n af, hvad dermed agtes godtgjort, hvilken fortegnelse dog også kan optages i  \r\n\r\n anklageskriftet. </P>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Anklageskriftet skal indeholde en nøjagtig  \r\n\r\n betegnelse af tiltalte og en angivelse af de handlinger, for hvilke han  \r\n\r\n drages til ansvar, samt af de omstændigheder, som vil have indflydelse på  \r\n\r\n straffen. Nedlægges der påstand på erstatning, skal den udformes således, at  \r\n\r\n tiltalte kan forberede sit forsvar. Endelig anføres de lovbestemmelser,  \r\n\r\n hvorpå anklageren støtter sin påstand. </P>  \r\n\r\n</DIV>  \r\n\r\n<A NAME=\"\"P31\"\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Af de i § 29 omhandlede dokumenter bliver  \r\n\r\n genpart at overlevere tiltalte eller hans forsvarer, og disse er da  \r\n\r\n berettigede til en passende udsættelse til at gøre sig bekendt dermed. </P>  \r\n\r\n</DIV>  \r\n\r\n<A NAME=\"\"P32\"\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> Er ingen forsvarer for tiltalte beskikket, og  \r\n\r\n møder tiltalte hverken personlig eller ved fuldmægtig den dag, da stævningen  \r\n\r\n fremlægges, eller udebliver han en senere tægtedag, beskikker rigsrettens  \r\n\r\n formand en forsvarer for ham. </P>  \r\n\r\n</DIV>  \r\n\r\n<A NAME=\"\"P33\"\"></A>\r\n\r\n<DIV CLASS=PARAGRAPH ID=\"P33\">  \r\n\r\n<P CLASS=PARAB> <B>§ 33. </B> Udebliver tiltalte uden lovligt forfald fra det  \r\n\r\n i § 29 omhandlede eller noget senere retsmøde, kan rigsretten træffe de  \r\n\r\n foranstaltninger, som måtte kræves til at sikre hans tilstedeværelse,  \r\n\r\n derunder i fornødent fald lade ham afhente ved magt. </P>  \r\n\r\n</DIV>  \r\n\r\n<A NAME=\"\"P34\"\"></A>\r\n\r\n<DIV CLASS=PARAGRAPH ID=\"P34\">  \r\n\r\n<P CLASS=PARAB> <B>§ 34. </B> I det i § 29 omhandlede retsmøde opfordrer  \r\n\r\n formanden parterne til at fremsætte deres mulige indsigelser mod noget af  \r\n\r\n rettens medlemmer, og retten tager derefter beslutning i anledning af sådanne  \r\n\r\n indsigelser. </P>  \r\n\r\n</DIV>  \r\n\r\n<A NAME=\"\"P35\"\"></A>\r\n\r\n<DIV CLASS=PARAGRAPH ID=\"P35\">  \r\n\r\n<P CLASS=PARAB> <B>§ 35. </B> Inden den af rigsretten fastsatte frist skal  \r\n\r\n tiltalte fremlægge de dokumenter, han agter at påberåbe sig under sagen, og  \r\n\r\n en fortegnelse over de personer, han ønsker afhørt, forsåvidt de ikke  \r\n\r\n allerede findes opført på anklagerens bevisfortegnelse. </P>  \r\n\r\n<P CLASS=STK> <I>Stk. 2. </I> Af det fremlagte leveres der anklageren  \r\n\r\n genpart, og anklageren er berettiget til en passende udsættelse til at gøre  \r\n\r\n sig bekendt med modpartens dokumenter. Fremlægger han derefter nye  \r\n\r\n dokumenter, finder tilsvarende regler anvendelse. </P>  \r\n\r\n</DIV>  \r\n\r\n<A NAME=\"\"P36\"\"></A>\r\n\r\n<DIV CLASS=PARAGRAPH ID=\"P36\">  \r\n\r\n<P CLASS=PARAB> <B>§ 36. </B> Ønsker nogen af parterne under  \r\n\r\n domsforhandlingen at gøre brug af andre beviser end de i hans  \r\n\r\n bevisfortegnelse opførte, eller ønsker han noget bevis optaget på anden måde  \r\n\r\n end deri opgivet, kan dette kun ske med modpartens samtykke eller rettens  \r\n\r\n tilladelse. </P>  \r\n\r\n</DIV>  \r\n\r\n<A NAME=\"\"P37\"\"></A>\r\n\r\n<DIV CLASS=PARAGRAPH ID=\"P37\">  \r\n\r\n<P CLASS=PARAB> <B>§ 37. </B> Finder anklageren, at et af de af tiltalte  \r\n\r\n opgivne vidner ikke kan give oplysning om sagen, kan han opfordre tiltalte  \r\n\r\n til at angive, hvad han med dette vidne vil bevise. Efterkommer tiltalte ikke  \r\n\r\n opfordringen, kan anklageren undlade at indkalde vidnet. Tvist mellem  \r\n\r\n parterne om indkaldelse af et vidne afgøres ved rettens kendelse. </P>  \r\n\r\n</DIV>  \r\n\r\n<A NAME=\"\"P38\"\"></A>\r\n\r\n<DIV CLASS=PARAGRAPH ID=\"P38\">  \r\n\r\n<P CLASS=PARAB> <B>§ 38. </B> Efter forslag af anklageren og forsvareren  \r\n\r\n berammer retten dagen for domsforhandling af sagen. </P>  \r\n\r\n</DIV>  \r\n\r\n<A NAME=\"\"P39\"\"></A>\r\n\r\n<DIV CLASS=PARAGRAPH ID=\"P39\">  \r\n\r\n<P CLASS=PARAB> <B>§ 39. </B> Vidnestævning udfærdiges efter anklagerens  \r\n\r\n udkast på den i § 21 fastsatte måde og forkyndes for vidnet med samme varsel  \r\n\r\n som i § 23 for tiltaltes vedkommende bestemt. Af vidnestævningen leveres der  \r\n\r\n samtidig modparten genpart. </P>  \r\n\r\n</DIV>  \r\n\r\n<A NAME=\"\"P40\"\"></A>\r\n\r\n<DIV CLASS=PARAGRAPH ID=\"P40\">  \r\n\r\n<P CLASS=PARAB> <B>§ 40. </B> Alle personer, som er indstævnet for at afgive  \r\n\r\n forklaring, er pligtige at møde på det sted, hvor rigsretten holdes. </P>  \r\n\r\n</DIV>  \r\n\r\n<A NAME=\"\"P41\"\"></A>\r\n\r\n<DIV CLASS=PARAGRAPH ID=\"P41\">  \r\n\r\n<P CLASS=PARAB> <B>§ 41. </B> Når retten på den til domsforhandling berammede  \r\n\r\n dag er sat, møder anklageren, tiltalte og hans forsvarer, og rigsrettens  \r\n\r\n formand meddeler, hvilken sag der kommer til forhandling. </P>  \r\n\r\n</DIV>  \r\n\r\n<A NAME=\"\"P42\"\"></A>\r\n\r\n<DIV CLASS=PARAGRAPH ID=\"P42\">  \r\n\r\n<P CLASS=PARAB> <B>§ 42. </B> Udebliver tiltalte, og kan han ikke straks  \r\n\r\n bringes til stede, afgør retten, efter at anklageren og forsvareren har ytret  \r\n\r\n sig, om sagen desuagtet skal fremmes, eller om udsættelse skal finde sted.  \r\n\r\n</P>  \r\n\r\n</DIV>  \r\n\r\n<A NAME=\"\"P43\"\"></A>\r\n\r\n<DIV CLASS=PARAGRAPH ID=\"P43\">  \r\n\r\n<P CLASS=PARAB> <B>§ 43. </B> Fremmes sagen, lader formanden de til at afgive  \r\n\r\n forklaring indkaldte personer påråbe. </P>  \r\n\r\n<P CLASS=STK> <I>Stk. 2. </I> Er nogen af dem udeblevet, træffer retten  \r\n\r\n foranstaltning til, at han om muligt straks bringes til stede. Kan dette ikke  \r\n\r\n ske, afgør retten, efter at der er givet parterne lejlighed til at ytre sig  \r\n\r\n derover, om vidnets forklaring må anses så vigtig for sagen, at denne bør  \r\n\r\n udsættes, indtil vidnet kan komme tilstede eller dets forklaring på anden  \r\n\r\n måde kan erhverves (§ 26). Udsættes sagen, pålægges det vidnerne at møde på  \r\n\r\n ny den fastsatte dag. </P>  \r\n\r\n</DIV>  \r\n\r\n<A NAME=\"\"P44\"\"></A>\r\n\r\n<DIV CLASS=PARAGRAPH ID=\"P44\">  \r\n\r\n<P CLASS=PARAB> <B>§ 44. </B> Udebliver et lovmæssig indkaldt vidne uden  \r\n\r\n lovligt forfald eller uden betimeligt at have anmeldt sit forfald, kan retten  \r\n\r\n idømme det bøder eller hæfte indtil 6 måneder og tilpligte det at erstatte de  \r\n\r\n udgifter, som måtte være forårsagede ved udeblivelsen. </P>  \r\n\r\n<P CLASS=STK> <I>Stk. 2. </I> Kendelse, hvorved straf eller erstatning er  \r\n\r\n idømt et fraværende vidne, kan omgøres, når begæring derom fremsættes i det  \r\n\r\n første retsmøde, i hvilket vidnet derefter giver møde eller fremstilles,  \r\n\r\n eller, hvis det ikke senere møder eller fremstilles, inden en uge, efter at  \r\n\r\n kendelsen er forkyndt for det. </P>  \r\n\r\n</DIV>  \r\n\r\n<A NAME=\"\"P45\"\"></A>\r\n\r\n<DIV CLASS=PARAGRAPH ID=\"P45\">  \r\n\r\n<P CLASS=PARAB> <B>§ 45. </B> Er vidnerne til stede, eller bestemmer retten,  \r\n\r\n at sagen skal fremmes uanset et eller flere vidners udeblivelse, begiver de  \r\n\r\n mødte vidner sig ind i det for dem bestemte værelse. </P>  \r\n\r\n<P CLASS=STK> <I>Stk. 2. </I> Rigsrettens formand kan, når han finder det  \r\n\r\n fornødent, træffe foranstaltning til at forhindre, at vidnerne samtaler  \r\n\r\n angående deres udsagn. </P>  \r\n\r\n</DIV>  \r\n\r\n<A NAME=\"\"P46\"\"></A>\r\n\r\n<DIV CLASS=PARAGRAPH ID=\"P46\">  \r\n\r\n<P CLASS=PARAB> <B>§ 46. </B> Efter at tiltalte er afhørt af rettens formand  \r\n\r\n om navn, alder, stilling og andre personlige forhold, som kan være af  \r\n\r\n betydning for sagen, opfordres han til at fremkomme med mulige indsigelser  \r\n\r\n mod den form, hvorunder sagen er anlagt eller fremmet. Angående sådanne  \r\n\r\n indsigelser tager retten, efter at anklageren og forsvareren har ytret sig,  \r\n\r\n beslutning, førend forhandlingerne fortsættes. </P>  \r\n\r\n</DIV>  \r\n\r\n<A NAME=\"\"P47\"\"></A>\r\n\r\n<DIV CLASS=PARAGRAPH ID=\"P47\">  \r\n\r\n<P CLASS=PARAB> <B>§ 47. </B> Anklageskriftet oplæses af retsskriveren, og  \r\n\r\n anklageren giver derefter en kort fremstilling af sagens nærmere  \r\n\r\n omstændigheder. </P>  \r\n\r\n</DIV>  \r\n\r\n<A NAME=\"\"P48\"\"></A>\r\n\r\n<DIV CLASS=PARAGRAPH ID=\"P48\">  \r\n\r\n<P CLASS=PARAB> <B>§ 48. </B> Formanden gør tiltalte bekendt med, at han ikke  \r\n\r\n er pligtig at afgive forklaring; derpå udspørger først anklageren og derefter  \r\n\r\n forsvareren ham, hvorhos formanden og rigsrettens øvrige dommere kan stille  \r\n\r\n yderligere spørgsmål. Er tiltalen rettet mod flere personer, bestemmer  \r\n\r\n formanden, i hvilken orden de skal afhøres, om nogen af dem skal aftræde,  \r\n\r\n medens andre afhøres, og om de skal stilles mod hinanden. </P>  \r\n\r\n<P CLASS=STK> <I>Stk. 2. </I> Så ofte vidners udsagn, oplæste dokumenter  \r\n\r\n eller andre omstændigheder giver anledning dertil, bliver tiltalte påny at  \r\n\r\n afhøre. </P>  \r\n\r\n<P CLASS=STK> <I>Stk. 3. </I> Ingen tvang kan anvendes mod tiltalte for at  \r\n\r\n bringe ham til at svare i det hele eller på enkelte spørgsmål. </P>  \r\n\r\n</DIV>  \r\n\r\n<A NAME=\"\"P49\"\"></A>\r\n\r\n<DIV CLASS=PARAGRAPH ID=\"P49\">  \r\n\r\n<P CLASS=PARAB> <B>§ 49. </B> Afgiver tiltalte i rigsretten en fuldstændig  \r\n\r\n tilståelse, afgør retten, om og i hvilken udstrækning yderligere bevisførelse  \r\n\r\n skal finde sted. </P>  \r\n\r\n</DIV>  \r\n\r\n<A NAME=\"\"P50\"\"></A>\r\n\r\n<DIV CLASS=PARAGRAPH ID=\"P50\">  \r\n\r\n<P CLASS=PARAB> <B>§ 50. </B> Er der sket foreløbig afhøring af tiltalte,  \r\n\r\n bliver udskriften heraf kun at oplæse i rigsretten, forsåvidt tiltalte  \r\n\r\n udebliver, vægrer sig ved at give svar angående forhold, hvorom han har  \r\n\r\n afgivet forklaring under den foreløbige afhøring, eller benægter, hvad han  \r\n\r\n under denne har tilstået. </P>  \r\n\r\n</DIV>  \r\n\r\n<A NAME=\"\"P51\"\"></A>\r\n\r\n<DIV CLASS=PARAGRAPH ID=\"P51\">  \r\n\r\n<P CLASS=PARAB> <B>§ 51. </B> Om et vidne skal bekræfte sin forklaring med  \r\n\r\n ed, afgøres af rigsretten. </P>  \r\n\r\n</DIV>  \r\n\r\n<A NAME=\"\"P52\"\"></A>\r\n\r\n<DIV CLASS=PARAGRAPH ID=\"P52\">  \r\n\r\n<P CLASS=PARAB> <B>§ 52. </B> Rigsrettens formand bestemmer, i hvilken orden  \r\n\r\n vidnerne skal afhøres. Anklageren afhører de af ham fremstillede vidner.  \r\n\r\n Vidner, som fremstilles fra forsvarets side, afhøres af forsvareren eller af  \r\n\r\n tiltalte. Yderligere spørgsmål kan derpå fremsættes såvel af modparten som af  \r\n\r\n formanden og de øvrige dommere. </P>  \r\n\r\n<P CLASS=STK> <I>Stk. 2. </I> Det tilkommer ligeledes formanden at afgøre, om  \r\n\r\n vidner skal stilles imod hinanden, og om et vidne, efter at være afhørt, kan  \r\n\r\n blive tilstede i retssalen, foreløbig skal aftræde eller kan forlade retten.  \r\n\r\n</P>  \r\n\r\n<P CLASS=STK> <I>Stk. 3. </I> Afhørte vidner kan senere påny afhøres. </P>  \r\n\r\n</DIV>  \r\n\r\n<A NAME=\"\"P53\"\"></A>\r\n\r\n<DIV CLASS=PARAGRAPH ID=\"P53\">  \r\n\r\n<P CLASS=PARAB> <B>§ 53. </B> Vægrer et vidne sig uden lovlig grund ved at  \r\n\r\n svare, kan retten idømme det samme straf som i § 44 bestemt. Har vidnet selv  \r\n\r\n eller nogen af parterne fremsat indsigelse mod dets forpligtelse til at  \r\n\r\n udtale sig, skal spørgsmålet herom dog først, efter at alle vedkommende har  \r\n\r\n haft lejlighed til at ytre sig, være afgjort ved rettens kendelse. </P>  \r\n\r\n</DIV>  \r\n\r\n<A NAME=\"\"P54\"\"></A>\r\n\r\n<DIV CLASS=PARAGRAPH ID=\"P54\">  \r\n\r\n<P CLASS=PARAB> <B>§ 54. </B> På syns- og skønsmænd finder reglerne om vidner  \r\n\r\n tilsvarende anvendelse. </P>  \r\n\r\n</DIV>  \r\n\r\n<A NAME=\"\"P55\"\"></A>\r\n\r\n<DIV CLASS=PARAGRAPH ID=\"P55\">  \r\n\r\n<P CLASS=PARAB> <B>§ 55. </B> Parterne fremlægger de bevisførelsen  \r\n\r\n vedkommende genstande og lader ved retsskriveren oplæse af sagens dokumenter,  \r\n\r\n hvad de finder fornødent. Vidneforklaringer, som er afgivet under en  \r\n\r\n foreløbig undersøgelse, oplæses ikke, medmindre vidnets udsagn i rigsretten  \r\n\r\n står i modstrid dermed, eller dets indstævning for rigsretten er undladt  \r\n\r\n efter dennes bestemmelse eller ikke har kunnet iværksættes, eller vidnet er  \r\n\r\n udeblevet, og der ikke af den grund er fundet anledning til at udsætte sagen,  \r\n\r\n indtil vidnet personlig kan møde. </P>  \r\n\r\n</DIV>  \r\n\r\n<A NAME=\"\"P56\"\"></A>\r\n\r\n<DIV CLASS=PARAGRAPH ID=\"P56\">  \r\n\r\n<P CLASS=PARAB> <B>§ 56. </B> Viser det sig under forhandlingerne, at der ved  \r\n\r\n vidner eller på anden måde kan fås nye oplysninger, som på grund af  \r\n\r\n omstændighederne ikke tidligere har været kendt, afgør rigsretten, efter at  \r\n\r\n parterne har haft lejlighed til at ytre sig derover, om sådanne nye  \r\n\r\n oplysninger bør tilvejebringes eller ej. Bestemmes det, at de bør søges  \r\n\r\n tilvejebragt, bør dette om muligt ske straks, uden at retten hæves. I modsat  \r\n\r\n fald udsættes sagen. </P>  \r\n\r\n<P CLASS=STK> <I>Stk. 2. </I> Vidner, som efter sådan bestemmelse skal føres,  \r\n\r\n er pligtige at møde efter tilsigelse med det varsel, som retten i det enkelte  \r\n\r\n tilfælde finder tilstrækkeligt. </P>  \r\n\r\n</DIV>  \r\n\r\n<A NAME=\"\"P57\"\"></A>\r\n\r\n<DIV CLASS=PARAGRAPH ID=\"P57\">  \r\n\r\n<P CLASS=PARAB> <B>§ 57. </B> Bliver det i noget tilfælde, efter at  \r\n\r\n bevisførelsen i retten er begyndt, nødvendigt at udsætte sagen, bestemmer  \r\n\r\n retten, hvorvidt og i hvilket omfang det allerede foretagne skal gentages,  \r\n\r\n når sagen atter kommer for. </P>  \r\n\r\n</DIV>  \r\n\r\n<A NAME=\"\"P58\"\"></A>\r\n\r\n<DIV CLASS=PARAGRAPH ID=\"P58\">  \r\n\r\n<P CLASS=PARAB> <B>§ 58. </B> Efter bevisførelsens slutning får først  \r\n\r\n anklageren, dernæst forsvareren og, såfremt tiltalte begærer det, denne ordet  \r\n\r\n for at udtale sig om bevisførelsens resultat samt om retsspørgsmålene i sagen  \r\n\r\n og nedlægge endelig påstand. </P>  \r\n\r\n</DIV>  \r\n\r\n<A NAME=\"\"P59\"\"></A>\r\n\r\n<DIV CLASS=PARAGRAPH ID=\"P59\">  \r\n\r\n<P CLASS=PARAB> <B>§ 59. </B> Anklageren kan atter tage ordet, men tiltalte  \r\n\r\n eller hans forsvarer har stedse det sidste ord, og tiltalte er, efter at hans  \r\n\r\n forsvarer har talt, berettiget til selv at tilføje, hvad han finder påkrævet.  \r\n\r\n</P>  \r\n\r\n</DIV>  \r\n\r\n<A NAME=\"\"P60\"\"></A>\r\n\r\n<DIV CLASS=PARAGRAPH ID=\"P60\">  \r\n\r\n<P CLASS=PARAB> <B>§ 60. </B> Af de udsagn, der afgives under afhøringen,  \r\n\r\n optages det væsentligste i retsbogen. Såfremt udsagn gengives i stenografisk  \r\n\r\n referat eller optages på bånd eller lignende, afgør formanden, hvorvidt der  \r\n\r\n yderligere skal ske tilførsel til retsbogen. </P>  \r\n\r\n<P CLASS=STK> <I>Stk. 2. </I> Parternes påstande, begæringer og indsigelser  \r\n\r\n samt indsigelser, som fremsættes af vidner eller syns- eller skønsmænd, skal  \r\n\r\n ordret tilføres retsbogen, hvorimod udviklinger og foredrag til begrundelse  \r\n\r\n heraf ikke nedskrives, medmindre formanden træffer særlig bestemmelse derom.  \r\n\r\n</P>  \r\n\r\n</DIV>  \r\n\r\n<A NAME=\"\"P61\"\"></A>\r\n\r\n<DIV CLASS=PARAGRAPH ID=\"P61\">  \r\n\r\n<P CLASS=PARAB> <B>§ 61. </B> Når forhandlingerne er sluttet, går retten i  \r\n\r\n almindelighed straks over til at forberede dommens afsigelse. </P>  \r\n\r\n</DIV>  \r\n\r\n<A NAME=\"\"P62\"\"></A>\r\n\r\n<DIV CLASS=PARAGRAPH ID=\"P62\">  \r\n\r\n<P CLASS=PARAB> <B>§ 62. </B> Ophævet. </P>  \r\n\r\n</DIV>  \r\n\r\n<A NAME=\"\"P63\"\"></A>\r\n\r\n<DIV CLASS=PARAGRAPH ID=\"P63\">  \r\n\r\n<P CLASS=PARAB> <B>§ 63. </B> Den senest udnævnte Højesteretsdommer stemmer  \r\n\r\n først, derefter det af folketinget valgte medlem, som har det nederste sæde,  \r\n\r\n og senere således afvekslende mellem Højesterets dommere og de af folketinget  \r\n\r\n valgte medlemmer. Formanden stemmer sidst. </P>  \r\n\r\n<P CLASS=STK> <I>Stk. 2. </I> De afgivne stemmer indføres i en særlig  \r\n\r\n stemmegivningsbog. </P>  \r\n\r\n</DIV>  \r\n\r\n<A NAME=\"\"P64\"\"></A>\r\n\r\n<DIV CLASS=PARAGRAPH ID=\"P64\">  \r\n\r\n<P CLASS=PARAB> <B>§ 64. </B> Bedømmelsen af bevisernes vægt er ikke bundet  \r\n\r\n af lovregler. </P>  \r\n\r\n</DIV>  \r\n\r\n<A NAME=\"\"P65\"\"></A>\r\n\r\n<DIV CLASS=PARAGRAPH ID=\"P65\">  \r\n\r\n<P CLASS=PARAB> <B>§ 65. </B> Tiltalte kan kun dømmes for de i  \r\n\r\n anklageskriftet nævnte forhold. Derimod er retten, forsåvidt angår idømmelse  \r\n\r\n af straf, ikke bundet ved anklagerens påstand. </P>  \r\n\r\n</DIV>  \r\n\r\n<A NAME=\"\"P66\"\"></A>\r\n\r\n<DIV CLASS=PARAGRAPH ID=\"P66\">  \r\n\r\n<P CLASS=PARAB> <B>§ 66. </B> Findes der ikke grund til at idømme tiltalte  \r\n\r\n straf, afsiger retten for så vidt frifindelsesdom. </P>  \r\n\r\n<P CLASS=STK> <I>Stk. 2. </I> Erstatningskrav, der er fremsat under sagen,  \r\n\r\n afgøres ved samme dom. Ved denne bestemmes tillige, om tiltalte skal udrede  \r\n\r\n sagens omkostninger, jfr. herved kapitel 91 i lov om rettens pleje. </P>  \r\n\r\n</DIV>  \r\n\r\n<A NAME=\"\"P67\"\"></A>\r\n\r\n<DIV CLASS=PARAGRAPH ID=\"P67\">  \r\n\r\n<P CLASS=PARAB> <B>§ 67. </B> Afgives stemmer for forskellige meninger,  \r\n\r\n udfindes stemmeflerheden efter retsplejelovens almindelige regler, og dommen  \r\n\r\n affattes efter de fleste stemmer. Af to meninger, for hvilke der er lige  \r\n\r\n mange stemmer, foretrækkes med hensyn til strafansvar og forpligtelser mod  \r\n\r\n staten, derunder idømmelse af omkostninger, den for tiltalte gunstigste  \r\n\r\n mening; iøvrigt gør formandens, eventuelt den efter stemmeordenen ældste i  \r\n\r\n afgørelsen deltagende dommers stemme udslaget. </P>  \r\n\r\n</DIV>  \r\n\r\n<A NAME=\"\"P68\"\"></A>\r\n\r\n<DIV CLASS=PARAGRAPH ID=\"P68\">  \r\n\r\n<P CLASS=PARAB> <B>§ 68. </B> Dommen skal indeholde angivelse af de grunde,  \r\n\r\n hvorpå domsslutningen støtter sig, samt oplysning om de forskellige meninger  \r\n\r\n under afstemningen, såvel vedrørende resultatet som vedrørende begrundelsen,  \r\n\r\n med oplysning om stemmetal, men uden angivelse af dommernes navne. </P>  \r\n\r\n</DIV>  \r\n\r\n<A NAME=\"\"P69\"\"></A>\r\n\r\n<DIV CLASS=PARAGRAPH ID=\"P69\">  \r\n\r\n<P CLASS=PARAB> <B>§ 69. </B> Dommen indføres i en særlig dombog. </P>  \r\n\r\n</DIV>  \r\n\r\n<A NAME=\"\"P70\"\"></A>\r\n\r\n<DIV CLASS=PARAGRAPH ID=\"P70\">  \r\n\r\n<P CLASS=PARAB> <B>§ 70. </B> Ophævet. </P>  \r\n\r\n</DIV>  \r\n\r\n<A NAME=\"\"P71\"\"></A>\r\n\r\n<DIV CLASS=PARAGRAPH ID=\"P71\">  \r\n\r\n<P CLASS=PARAB> <B>§ 71. </B> Dommen udfærdiges i rettens navn, forsynes med  \r\n\r\n dens segl, underskrives af formanden og paraferes af retsskriveren. Udskrift  \r\n\r\n af dommen bliver ved formandens foranstaltning at tilstille folketingets  \r\n\r\n formand og justitsministeren. </P>  \r\n\r\n<P CLASS=STK> <I>Stk. 2. </I> Finder retten anledning til at indstille til  \r\n\r\n formildelse eller eftergivelse af idømt straf, fremsender den til  \r\n\r\n justitsministeren sammen med domsudskriften beretning om sagen med  \r\n\r\n indstilling om benådning. Enhver af dommerne kan forlange, at retten efter  \r\n\r\n afstemningens slutning tager standpunkt til spørgsmål herom. </P>  \r\n\r\n</DIV>  \r\n\r\n<A NAME=\"\"P72\"\"></A>\r\n\r\n<DIV CLASS=PARAGRAPH ID=\"P72\">  \r\n\r\n<P CLASS=PARAB> <B>§ 72. </B> Justitsministeren gør forestilling angående  \r\n\r\n sagen til kongen og drager omsorg for dommens fuldbyrdelse. </P>  \r\n\r\n</DIV>  \r\n\r\n<A NAME=\"\"P73\"\"></A>\r\n\r\n<DIV CLASS=PARAGRAPH ID=\"P73\">  \r\n\r\n<P CLASS=PARAB> <B>§ 73. </B> Sagens omkostninger afholdes, forsåvidt ingen  \r\n\r\n tilpligtes at tilsvare dem, såvel som når den, hvem de pålægges, ikke er i  \r\n\r\n stand til at udrede dem, af statskassen. </P>  \r\n\r\n</DIV>  \r\n\r\n<A NAME=\"\"P74\"\"></A>\r\n\r\n<DIV CLASS=PARAGRAPH ID=\"P74\">  \r\n\r\n<P CLASS=PARAB> <B>§ 74. </B> Den valgte anklager og den beskikkede forsvarer  \r\n\r\n har ret til erstatning for nødvendige udgifter og til godtgørelse for deres  \r\n\r\n arbejde. Størrelsen af denne godtgørelse bestemmes ved dommen. En lignende  \r\n\r\n godtgørelse kan tillægges den valgte forsvarer, når det findes rimeligt, at  \r\n\r\n den pågældende er valgt til forsvarer af tiltalte. </P>  \r\n\r\n</DIV>  \r\n\r\n<A NAME=\"\"P75\"\"></A>\r\n\r\n<DIV CLASS=PARAGRAPH ID=\"P75\">  \r\n\r\n<P CLASS=PARAB> <B>§ 75. </B> Der tilkommer vidner og syns- og skønsmænd  \r\n\r\n godtgørelse efter de almindelige regler herom i lov om rettens pleje. </P>  \r\n\r\n</DIV>  \r\n\r\n<A NAME=\"\"P76\"\"></A>\r\n\r\n<DIV CLASS=PARAGRAPH ID=\"P76\">  \r\n\r\n<P CLASS=PARAB> <B>§ 76. </B> Der tilkommer enhver af rigsretsdommerne og  \r\n\r\n retsskriverne dagpenge og godtgørelse af udgifter til befordring  \r\n\r\n overensstemmende med tjenestemandslovens regler om vederlag til medlemmer af  \r\n\r\n kommissioner, nævn m.m. </P>  \r\n\r\n<P CLASS=STK> <I>Stk. 2. </I> Udgifterne hertil kan tiltalte ikke tilpligtes  \r\n\r\n at tilsvare. </P>  \r\n\r\n</DIV>  \r\n\r\n<A NAME=\"\"P77\"\"></A>\r\n\r\n<DIV CLASS=PARAGRAPH ID=\"P77\">  \r\n\r\n<P CLASS=PARAB> <B>§ 77. </B> Iøvrigt finder, hvor ikke denne lov hjemler  \r\n\r\n andet, lov om rettens pleje anvendelse på rettergangsmåden ved rigsretten.  \r\n\r\n</P>  \r\n\r\n</DIV>  \r\n\r\n<A NAME=\"\"P78\"\"></A>\r\n\r\n<DIV CLASS=PARAGRAPH ID=\"P78\">  \r\n\r\n<P CLASS=PARAB> <B>§ 78. </B> Lov om rigsretten af 3. marts 1852 ophæves.  \r\n\r\n</P>  \r\n\r\n<P>Lov nr. 100 af 31. marts 1954 om rigsretten blev bekendtgjort i Lovtidende  \r\n\r\n den 8. april 1954 og trådte således i henhold til § 3 i Lovtidendeloven i  \r\n\r\n kraft den 15. april 1954. </P>  \r\n\r\n<P>Lov nr. 385 af 4. december 1963 om ændringer i lov om rigsretten blev  \r\n\r\n bekendtgjort i Lovtidende den 5. december 1963 og trådte således i henhold  \r\n\r\n til § 3 i Lovtidendeloven i kraft den 12. december 1963. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 17. september  \r\n\r\n 1986 </I> </P>  \r\n\r\n<P CLASS=UNDERSKREVET-AF ALIGN=CENTER>Erik Ninn-Hansen </P>  \r\n\r\n<P CLASS=MINISTER ALIGN=RIGHT>/Bo Vestendorf </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/09/1986"
        },
        {
            "displayName": "Accession",
            "displayValue": "A19860064129"
        },
        {
            "displayName": "Entydig dokumentidentifikation",
            "displayValue": "CM018215"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "01/05/2007"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "641"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "17/09/1986"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin. j.nr. L.A. 1986-512-7"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}