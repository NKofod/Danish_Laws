{
    "id": 72786,
    "title": "Skrivelse om aftale af 1. april 1980 om folkekirkens tjenestemænds forhold i forbindelse med sygdom. ",
    "documentTypeId": "200",
    "isSagsforlobPeriodValid": false,
    "shortName": "SKR nr 12009 af 29/08/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om aftale af 1. april 1980 om  \r\n\r\n folkekirkens tjenestemænds forhold i forbindelse med sygdom. </H1>  \r\n\r\n<P></P>  \r\n\r\n<BR>  \r\n\r\n<P>Kirkeministeriet har den 1.april 1980 efter bemyndigelse af  \r\n\r\n finansministeriet indgået vedlagte aftale med Tjenestemændenes  \r\n\r\n centralorganisationer om folkekirkens tjenestemænds forhold i forbindelse med  \r\n\r\n sygdom. </P>  \r\n\r\n<P>I overensstemmelse med aftalens regler fastsættes følgende: </P>  \r\n\r\n<P>Præsters sygdomsforfald skal som hidtil anmeldes til biskoppen eller  \r\n\r\n provsten efter biskoppens bemyndigelse. En provsts sygdomsforfald anmeldes  \r\n\r\n til biskoppen. </P>  \r\n\r\n<P>Biskoppen træffer afgørelse om, i hvilke tilfælde og hvornår lægeerklæring  \r\n\r\n efter aftalens § 1, stk.2-3, skal fremskaffes. </P>  \r\n\r\n<P>Man henleder opmærksomheden på økonomi-og budgetministeriets cirkulære  \r\n\r\n nr.47 af 15. marts 1973 om afsked af tjenestemænd i staten, folkeskolen og  \r\n\r\n folkekirken på grund af helbredsbetinget utjenstdygtighed eller alder, hvis  \r\n\r\n regler er uændret gældende. Man beder Dem være opmærksom på, at  \r\n\r\n kirkeministeriet i alle tilfælde modtager indberetning, når en præst eller  \r\n\r\n provst indenfor et tidsrum af 12 på hinanden følgende måneder har været  \r\n\r\n fraværende som følge af sygdom ialt 120 dage. Indberetning udbedes, uanset om  \r\n\r\n det kan påregnes, at præsten i en nærmere fremtid vil genoptage tjenesten.  \r\n\r\n Indberetningen bedes vedlagt eventuelle lægeerklæringer, som De måtte have  \r\n\r\n modtaget i medfør af aftalens § 1, stk.3. Den i cirkulærets §§ 1-2 omhandlede  \r\n\r\n lægeerklæring vil blive indhentet herfra. </P>  \r\n\r\n<P>Der er ved § 1, stk.4, i vedlagte aftale tilvejebragt hjemmel for, at en  \r\n\r\n tjenestemand, der hyppigt er sygemeldt, eller hvis tilstand giver anledning  \r\n\r\n til tvivl om, hvorvidt han kan anses for helbredsmæssigt egnet til at  \r\n\r\n varetage sin stilling, har pligt til at fremskaffe sådanne  \r\n\r\n helbredsoplysninger, som af kirkeministeriet efter indhentet udtalelse fra  \r\n\r\n Nævnet for helbredsbedømmelser i tjenestemandssager forlanges til brug ved  \r\n\r\n bedømmelse af tjenstdygtigheden. Denne pligt påhviler tjenestemanden, uanset  \r\n\r\n at han ikke har været fraværende på grund af sygdom i 120 dage i 12 på  \r\n\r\n hinanden følgende måneder. I tilfælde, hvor biskoppen skønner, at der er  \r\n\r\n grundlag for at bringe bestemmelsen i anvendelse, udbeder man sig indstilling  \r\n\r\n herom. </P>  \r\n\r\n<P>Man skal i denne forbindelse bemærke, at der i tjenestemandspensionslovens  \r\n\r\n § 7 er hjemmel til at udbetale en særlig fordelagtig pension (kvalificeret  \r\n\r\n svagelighedspension), såfremt tjenestemanden afskediges på grund af  \r\n\r\n nedsættelse af erhvervsevnen til en tredjedel af fuld erhvervsevne eller  \r\n\r\n derunder og derfor vil være berettiget til mindst mellemste invalidepension.  \r\n\r\n Det er dog en betingelse, at tjenestemanden ikke ved afskeden er fyldt 60 år.  \r\n\r\n Det er derfor vigtigt, at der i tilfælde, hvor præsten nærmer sig 60 års  \r\n\r\n alderen, og hvor der kan være tvivl om, hvorvidt præsten af helbredsårsager  \r\n\r\n vil være i stand til fortsat at varetage - eller ved sygdomsforfald  \r\n\r\n genovertage - tjenesten, snarest og uden at afvente, at sygdomsfraværet inden  \r\n\r\n for det sidste år har udgjort 120 dage, sker indberetning hertil. </P>  \r\n\r\n<P>Man skal endelig henlede opmærksomheden på bestemmelsen i aftalens § 5,  \r\n\r\n hvorefter det for en begrænset tid kan tillades, at tjenesten for en præst,  \r\n\r\n der af helbredsmæssige grunde midlertidigt er ude af stand til at udføre fuld  \r\n\r\n tjeneste, nedsættes indtil halvdelen med bibeholdelse af fuld lønning. </P>  \r\n\r\n<P>Udgiften til lægeerklæringer efter aftalens § 1, stk.3, og stk.4 afholdes  \r\n\r\n af fællesfonden. Derimod skal lægeattest efter § 1 stk.2, betales af præsten  \r\n\r\n (provsten) selv. </P>  \r\n\r\n<P>Ministeriet finder ikke for tiden tilstrækkelig anledning til at give  \r\n\r\n nærmere regler for førelse af sygedagslister. </P>  \r\n\r\n<P>P.M.V. </P>  \r\n\r\n<P> <B>Maria Topp</B>  </P>  \r\n\r\n<P>B A G G E R </P>  \r\n\r\n<P>Til biskopperne. </P>  \r\n\r\n<P> Aftale om folkekirkens tjenestemænds forhold i forbindelse med  sygdom.  \r\n\r\n</P>  \r\n\r\n<P>I medfør af § 45, stk.2 i lov om tjenestemænd staten, folkeskolen og  \r\n\r\n folkekirken indgås herved følgende aftale: </P>  \r\n\r\n<P> § 1. Sygdomsforfald skal anmeldes uden ugrundet ophold efter  \r\n\r\n kirkeministeriets anvisninger. </P>  \r\n\r\n<P> stk.2. Sygdomsforfald skal bekræftes ved en af tjenestemanden  \r\n\r\n underskrevet erklæring eller på forlangende ved lægeattest. </P>  \r\n\r\n<P> stk.3. Under sygdom af mere end 2 ugers varighed kan det forlanges, at  \r\n\r\n tjenestemanden fra en læge fremskaffer nærmere oplysning om sygdommens  \r\n\r\n varighed. </P>  \r\n\r\n<P> stk.4. En tjenestemand, der hyppigt er sygemeldt, eller hvis tilstand i  \r\n\r\n øvrigt giver anledning til tvivl om, hvorvidt han kan anses for  \r\n\r\n helbredsmæssigt egnet til at varetage sin stilling, har pligt til at  \r\n\r\n fremskaffe sådanne helbredsoplysninger, som efter indhentet udtalelse fra  \r\n\r\n Nævnet for helbredsbedømmelser i tjenestemandssager forlanges til brug ved  \r\n\r\n bedømmelse af tjenstdygtigheden. </P>  \r\n\r\n<P> § 2. En tjenestemand har pligt til, såfremt der blandt det ansatte  \r\n\r\n personale konstateres tilfælde af tuberkulose, på forlangende at underkaste  \r\n\r\n sig tuberkuloseundersøgelse. </P>  \r\n\r\n<P> stk.2. Kirkeministeren kan pålægge enkelte tjenestemandsgrupper i  \r\n\r\n folkekirken at deltage i regelmæssige tuberkuloseundersøgelser, der omfatter  \r\n\r\n såvel tjenestemænd som andre. </P>  \r\n\r\n<P> § 3. Udgifter til lægeattest efter § 1, stk.3, og udgifter til  \r\n\r\n speciallægeundersøgelse eller anden særlig undersøgelse, som forlanges  \r\n\r\n foretaget efter § 1, stk.4, samt eventuelle udgifter til  \r\n\r\n tuberkuloseundersøgelse i henhold til § 2 afholdes af folkekirkens  \r\n\r\n lønningsmidler. </P>  \r\n\r\n<P> § 4. Kirkeministeren kan foreskrive førelse af sygedagslister og give  \r\n\r\n nærmere regler for indretning af disse. </P>  \r\n\r\n<P> § 5. Kirkeministeren kan efter indhentet udtalelse fra Nævnet for  \r\n\r\n helbredsbedømmelser i tjenestemandssager tillade, at tjenestetiden for en  \r\n\r\n tjenestemand i folkekirken, der af helbredsmæssige grunde midlertidigt er ude  \r\n\r\n af stand til at udføre fuld tjeneste, nedsættes indtil halvdelen i indtil 3  \r\n\r\n måneder med bibeholdelse af fuld løn. Nedsættelse af tjenestetiden udover 3  \r\n\r\n måneder kan ske efter indhentet udtalelse fra finansministeriet, der samtidig  \r\n\r\n tager stilling til tjenestemandens lønmæssige stilling under den fortsatte  \r\n\r\n tjenestetidsnedsættelse. </P>  \r\n\r\n<P> Stk.2. Kirkeministeren kan efter indhentet udtalelse fra  \r\n\r\n finansministeriet give en tjenestemand, der er delvis utjenstdygtig som følge  \r\n\r\n af tilskadekomst under udførelse af tjenesten, tilladelse til nedsættelse af  \r\n\r\n tjenestetiden for begrænset tid eller indtil videre med bibeholdelse af fuld  \r\n\r\n lønning. </P>  \r\n\r\n<P> §6. Den tid, i hvilken en tjenestemand udfører tjeneste med nedsat  \r\n\r\n tjenestetid i henhold til § 5, indgår uafkortet i lønancienniteten og  \r\n\r\n pensionsalderen. </P>  \r\n\r\n<P> § 7. Aftalen træder i kraft straks. </P>  \r\n\r\n<P> Stk.2. Aftalens bestemmelser finder tilsvarende anvendelse for ansatte i  \r\n\r\n folkekirken med tjenestemandslignende ansættelsesvilkår. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 1. april 1980 </I> </P>  \r\n\r\n<P CLASS=UNDERSKREVET-AF ALIGN=CENTER>Statstjenestemændenes  \r\n\r\n Centralorganisation I </P>  \r\n\r\n<P ALIGN=CENTER>Børge Aasnæs </P>  \r\n\r\n<P ALIGN=CENTER>Statstjenestemændenes Centralorganisation II </P>  \r\n\r\n<P ALIGN=CENTER>Hans Strunge </P>  \r\n\r\n<P ALIGN=CENTER>Akademikernes Centralorganisation </P>  \r\n\r\n<P ALIGN=CENTER>Bent Nysted Jørgensen </P>  \r\n\r\n<P ALIGN=CENTER>Kirkeministeriet </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P ALIGN=CENTER>K. BAGGER </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19801200954"
        },
        {
            "displayName": "Entydig dokumentidentifikation",
            "displayValue": "CM031982"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "08/10/2003"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12009"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "29/08/1980"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Kirkemin.2.kt.j.nr. 148/76"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}