{
    "id": 105802,
    "title": "1989 BSF 70   FORSLAG TIL FOLKETINGSBESLUTNING OM NEDSÆTTELSE AF EN ØKONOMISK-ØKOLOGISK   KOMMISSION ",
    "documentTypeId": "480",
    "isSagsforlobPeriodValid": false,
    "shortName": "1989/1 BSF 70",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 70 </P>  \r\n\r\n<P></P>  \r\n\r\n<P>Forslag til folketingsbeslutning om nedsættelse af en økonomisk-økologisk  \r\n\r\n kommission </P>  \r\n\r\n<P></P>  \r\n\r\n<P>Fremsat af Aage Frandsen (SF) Gade (SF) Lilli Gyldenkilde (SF) Birgitte  \r\n\r\n Husmark (SF) Jes Lunde (SF) Holger K. Nielsen (SF) Bjørn Poulsen (SF) Ebba  \r\n\r\n Strange (SF) </P>  \r\n\r\n<P></P>  \r\n\r\n<P>den 24. april 1990 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at nedsætte en </P>  \r\n\r\n<P>økonomisk-økologisk kommission, der har følgende formål: </P>  \r\n\r\n<P>1. At give en økonomisk vurdering af den økologiske udvikling og at give  \r\n\r\n en økologisk vurdering af den økonomiske udvikling. </P>  \r\n\r\n<P>2. At udvikle analysemetoder og et begrebsapparat, der giver mulighed for  \r\n\r\n at følge den økologiske situation på linje med den økonomiske situation og at  \r\n\r\n supplere nationalregnskaber med relevante økologiske aspekter. </P>  \r\n\r\n<P>3. At vurdere, om der er behov for oprettelse af et økologisk råd på linje  \r\n\r\n med det økonomiske råd, eller om økologiske aspekter skal behandles på lige  \r\n\r\n fod med økonomiske aspekter i et nyt fælles økonomisk-økologisk råd. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Baggrunden for forslaget er et ønske om i højere grad at inddrage  \r\n\r\n økologiske aspekter i vurderinger af landets situation, således at  \r\n\r\n vurderingerne ikke alene sker på baggrund af økonomiske forhold. </P>  \r\n\r\n<P>Forslaget tager sigte på, at der skal nedsættes en kommission, der får til  \r\n\r\n opgave at vurdere, i hvilket omfang økologiske aspekter kan indgå på linje  \r\n\r\n med økonomiske aspekter, og i hvilket omfang de skal ses i sammenhæng eller  \r\n\r\n vurderes hver for sig. Kommissionen tænkes sammensat på en sådan måde, at  \r\n\r\n personer med indsigt i både økonomiske forhold og økologiske forhold bliver  \r\n\r\n repræsenteret. Forslagsstillerne mener endvidere, at personer med forskellig  \r\n\r\n baggrund - f.eks. interesseorganisationer, græsrodsbevægelser, embedsmænd -  \r\n\r\n skal være repræsenteret. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad 1 </P>  \r\n\r\n<P>Der tænkes for det første på, hvilke økologiske problemer der følger af  \r\n\r\n den økonomiske udvikling, f.eks. problemer vedrørende forurening, forbrug af  \r\n\r\n knappe ressourcer, miljøproblemer og angreb på naturgrundlaget. </P>  \r\n\r\n<P>For det andet tænkes der på, hvilke økonomiske problemer denne  \r\n\r\n ubalancerede økologiske udvikling medfører i form af udgifter til bekæmpelse  \r\n\r\n af forurening, miljøødelæggelse m.v. </P>  \r\n\r\n<P>Konkret opfordres den økonomisk-økologiske kommission til at overveje </P>  \r\n\r\n<P>- at etablere en årlig opgørelse af forbruget af udtømmelige  \r\n\r\n ressourcer/råstoffer, som potentielt kan belaste miljøet, </P>  \r\n\r\n<P>- at udvikle metoder til opgørelse af forureningsbidrag, hvilket i første  \r\n\r\n omgang omfatter forurening, som oprenses. Hertil kommer i næste fase en  \r\n\r\n systematisering og vurdering af de forureningsbidrag (i bred forstand), der  \r\n\r\n ikke oprenses: </P>  \r\n\r\n<P>Ad 2 </P>  \r\n\r\n<P>Nationalregnskabet, der anvendes til at måle et lands økonomiske  \r\n\r\n situation, forekommer i stigende omfang mangelfuldt og vildledende, når et  \r\n\r\n lands situation og udvikling skal vurderes. Det må umiddelbart forekomme  \r\n\r\n utilfredsstillende, at f.eks. forurening og efterfølgende bekæmpelse af  \r\n\r\n forurening tæller positivt på nationalregnskabet. Og dertil kommer, at et  \r\n\r\n land kan have vækst i bruttonationalproduktet (BNP), samtidig med at  \r\n\r\n naturgrundlaget ødelægges og miljøproblemerne bliver større og større. Det  \r\n\r\n betyder bl.a., at problemet for senere generationer bliver større og større.  \r\n\r\n Dette kan imidlertid ikke aflæses i den aktuelle opgørelse af BNP. Herudover  \r\n\r\n er der behov for at udvikle metoder, der kan sammenholde langsigtede  \r\n\r\n miljøbelastninger med erhvervsmæssige investeringer, der typisk har et  \r\n\r\n 5-10-årigt perspektiv. </P>  \r\n\r\n<P>Ideelt set burde det være muligt at foretage en opgørelse af de fysiske  \r\n\r\n materialestrømme og af naturmiljøers økologiske tilstand svarende til de  \r\n\r\n opgørelser over pengestrømme og af økonomiske ubalancer, der allerede  \r\n\r\n foretages. Forslagsstillerne er opmærksomme på, at dette er en vanskelig  \r\n\r\n opgave. Imidlertid er der såvel i OECD-regi som i en række lande påbegyndt et  \r\n\r\n arbejde for at måle den økologiske situation. Danmark roser sig ofte af at  \r\n\r\n være en miljøbevidst nation og bør naturligvis deltage i dette arbejde. I  \r\n\r\n øjeblikket sker det i yderst begrænset omfang i Miljøministeriets regi og i  \r\n\r\n Danmarks Statistik. Dette arbejde skal ganske anderledes opprioriteres, og  \r\n\r\n det vil senere kunne danne grundlag for et &#187;grønt BNP&#171; på linje med  \r\n\r\n det nuværende BNP. </P>  \r\n\r\n<P>Ad 3 </P>  \r\n\r\n<P>Det afgørende er, at de økologiske aspekter vurderes på linje med de  \r\n\r\n økonomiske aspekter. I nogle tilfælde må økologiske hensyn gå forud for  \r\n\r\n økonomiske. Det er derfor utilfredsstillende, at Danmark har Det Økonomiske  \r\n\r\n Råd, der alene vurderer økonomiske problemer, og ikke tilsvarende råd, der  \r\n\r\n vurderer økologiske problemer. Oprettelsen af et økologisk råd er een  \r\n\r\n mulighed. En anden mulighed var, at der var et råd, der fik pålagt at måle  \r\n\r\n både økonomiske og økologiske problemer. Skal det imidlertid ske i Det  \r\n\r\n Økonomiske Råds regi, forudsætter det, at Det Økonomiske Råd omdannes til et  \r\n\r\n råd, der både inddrager økonomiske og økologiske aspekter på lige fod. </P>  \r\n\r\n<P>Det vil ikke være tilfredsstillende, hvis Det Økonomiske Råd alene får  \r\n\r\n tillagt økologiske vurderinger som et af de mange delaspekter i Det  \r\n\r\n Økonomiske Råds arbejde. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "24/04/1990"
        },
        {
            "displayName": "Accession",
            "displayValue": "19891BA00070"
        },
        {
            "displayName": "Entydig dokumentidentifikation",
            "displayValue": "CL003331"
        },
        {
            "displayName": "Dato for førstegangsindlæggelse",
            "displayValue": "24/04/1990"
        },
        {
            "displayName": "Dato for indlæggelse",
            "displayValue": "24/04/1990"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}