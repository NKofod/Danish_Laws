{
    "id": 108418,
    "title": "1996 BTL 183   BETÆNKNING OVER FORSLAG TIL LOV OM ÆNDRING AF LOV OM OFFENTLIGE ARKIVER   M.V. (YDERLIGERE ÅBENHED I ARKIVADGANG M.V.)    NR L 183 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 183",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 183 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om offentlige arkiver  \r\n\r\n m.v. (Yderligere åbenhed i arkivadgang m.v.) <BR>  \r\n\r\n Nr L 183 1996-97, 1. samling </P>  \r\n\r\n<P></P>  \r\n\r\n<P>Afgivet af Kulturudvalget </P>  \r\n\r\n<P></P>  \r\n\r\n<P>Afgivet: 19970507 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til kulturministeren, som denne har besvaret </P>  \r\n\r\n<P>skriftligt. Et af udvalgets spørgsmål og kulturministerens svar </P>  \r\n\r\n<P>herpå og 2 notater fra Kulturministeriet er optrykt som bilag til </P>  \r\n\r\n<P>betænkningen. </P>  \r\n\r\n<P>Endvidere har udvalget modtaget skriftlige og mundtlige henvendelser fra  \r\n\r\n Dansk Journalistforbund og Sammenslutningen af Lokalarkiver. </P>  \r\n\r\n<P>Udvalget finder som udgangspunkt, at en myndigheds afgørelse af, hvorvidt  \r\n\r\n og på hvilken måde en ansøgning kan imødekommes, bør foreligge inden for en  \r\n\r\n frist af 10 dage, men med henvisning til ministerens svar på spørgsmål 15,  \r\n\r\n der er optrykt som bilag til betænkningen, er der forståelse for, at  \r\n\r\n 30-dages-fristen fastholdes, idet det understreges, at de 30 dage er den  \r\n\r\n maksimale tid, der kan accepteres. Udgangspunktet må være, at der gives svar  \r\n\r\n så hurtigt, som det er muligt. </P>  \r\n\r\n<P>I forbindelse med den planlagte lovrevision bør der fremlægges en oversigt  \r\n\r\n over, hvor lang svartiden i praksis har været. På baggrund heraf kan en  \r\n\r\n 10-dages-frist genovervejes. </P>  \r\n\r\n<P>Udvalget udtrykker tilfredshed med den positive holdning til de lokale  \r\n\r\n arkiver m.v., der er kommet til udtryk i Kulturministeriets notat om  \r\n\r\n privatarkivområdet, som er optrykt som bilag til betænkningen. </P>  \r\n\r\n<P>Udvalget ser frem til, at der i forbindelse med lovrevisionen er mulighed  \r\n\r\n for at overveje, om også dette område kan styrkes yderligere. </P>  \r\n\r\n<P>Endelig forudsætter udvalget, at den praksis, der er beskrevet i  \r\n\r\n Kulturministeriets notat om beskyttelse af personlig integritet og af  \r\n\r\n privatlivets fred hos enkeltpersoner i forbindelse med bevaring og benyttelse  \r\n\r\n af arkivalier i Statens Arkiver, fortsættes. </P>  \r\n\r\n<P>Der tænkes især på den praksis, der gælder, for så vidt angår private  \r\n\r\n personarkiver og institutionsarkiver, når der ikke er truffet aftale i  \r\n\r\n forbindelse med modtagelsen, f.eks. fordi modtagelse er sket efter  \r\n\r\n testamentarisk disposition. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse  \r\n\r\n uændret.</I>  </P>  \r\n\r\n<P>Et mindretal (Socialistisk Folkepartis medlemmer af udvalget) udtrykker  \r\n\r\n forbløffelse over, at de offentligt ejede selskaber som udgangspunkt ikke er  \r\n\r\n omfattet af arkivloven. Hensynet til disse selskabers konkurrenceevne, der  \r\n\r\n sædvanligvis anvendes som begrundelse for at undtage selskaberne fra  \r\n\r\n offentlighedslovens bestemmelser om aktindsigt, kan jo ikke gøres gældende,  \r\n\r\n for så vidt angår arkivloven. Nøjagtig det samme kan anføres mod  \r\n\r\n Kulturministeriets henvisning til den ringe anvendelse af de bemyndigelser i  \r\n\r\n offentlighedsloven og forvaltningsloven, der svarer til arkivlovens § 8, der  \r\n\r\n åbner mulighed for at inddrage nærmere angivne selskaber, institutioner,  \r\n\r\n foreninger m.v., som ikke kan henregnes til den offentlige forvaltning, under  \r\n\r\n lovens område. </P>  \r\n\r\n<P>Derfor burde kulturministeren selvsagt tage initiativ til, at disse  \r\n\r\n selskaber får arkivpligt, så deres historie sikres for den fælles hukommelse,  \r\n\r\n uanset at de har været unddraget den demokratiske kontrol, mens tid var. Det  \r\n\r\n er dog folkets penge og ejendom, selskaberne har forvaltet. </P>  \r\n\r\n<P>Hanne Andersen (S) fmd. <I>Søren Hansen (S) Eva Fatum (S) Poul Qvist  \r\n\r\n Jørgensen (S) Peder Sass (S) Margrete Auken (SF) Henrik Svane (RV) Aage  \r\n\r\n Frandsen (SF) Peter Duetoft (CD) Ester Larsen (V) Helge Sander (V) Lars Løkke  \r\n\r\n Rasmussen (V)</I> nfmd. <I>Hans Christian Schmidt (V) Torben Rechendorff (KF)  \r\n\r\n Agnete Laustsen (KF) Brian Mikkelsen (KF) Ole Donner (DF) </I></P>  \r\n\r\n<P>Fremskridtspartiet og Enhedslisten havde ikke medlemmer i udvalget. </P>  \r\n\r\n<P>  <B>Bilag I </B></P>  \r\n\r\n<P>Et af udvalgets spørgsmål til kulturministeren og dennes svar herpå </P>  \r\n\r\n<P>  <I>Spørgsmål nr. 15: </I></P>  \r\n\r\n<P> Ministerens bistand til udarbejdelse af et ændringsforslag til § 20, stk.  \r\n\r\n 3, udbedes. Ændringen skal indebære, at myndighedens svarfrist fastsættes til  \r\n\r\n 10 dage svarende til svarfristen i offentlighedsloven, idet myndigheden i  \r\n\r\n særlige tilfælde dog bør have en svarfrist på 30 dage. I givet fald skal  \r\n\r\n myndigheden underrette ansøgeren om grunden hertil samt om, hvornår en  \r\n\r\n afgørelse kan forventes at foreligge. </P>  \r\n\r\n<P> <I>Svar: </I></P>  \r\n\r\n<P> Ministeriet skal bemærke, at man finder et sådant ændringsforslag  \r\n\r\n uhensigtsmæssigt, da forholdet mellem de to frister, der nævnes i  \r\n\r\n spørgsmålet, forekommer uklart. Det bemærkes i denne forbindelse, at det  \r\n\r\n efter ministeriets opfattelse bør undgås at fastsætte en absolut frist for  \r\n\r\n afgivelsen af det egentlige svar. En sådan absolut frist findes heller ikke i  \r\n\r\n offentlighedsloven. </P>  \r\n\r\n<P>Det forekommer endvidere, at det i praksis vil være vanskeligt at arbejde  \r\n\r\n med to frister for myndighedens meddelelse af enten det egentlige svar eller  \r\n\r\n orientering om, hvornår det egentlige svar forventes at foreligge. </P>  \r\n\r\n<P> <B>Notat fra kulturministerenBilag II </B></P>  \r\n\r\n<P> 2. maj 1997 </P>  \r\n\r\n<P> <B>Privatarkivområdet </B></P>  \r\n\r\n<P> For så vidt angår angår privatarkivområdet, indeholder lovforslaget  \r\n\r\n bestemmelse om, at privatarkivudvalget gøres permanent. Privatarkivudvalget  \r\n\r\n har ifølge sit kommissorium til hovedopgave at fremme og lægge rammer for  \r\n\r\n samarbejdet mellem Statens Arkiver og de offentlige og private institutioner,  \r\n\r\n der indsamler og tilgængeliggør private arkivalier. Privatarkivudvalget har i  \r\n\r\n sin rapport fremlagt en række forslag til det videre arbejde på dette område.  \r\n\r\n</P>  \r\n\r\n<P>Det anses i denne forbindelse for vigtigt, at det indgår i  \r\n\r\n privatarkivudvalgets fortsatte virksomhed at videreudvikle samarbejdet om  \r\n\r\n bevaring og tilgængeliggørelse af udvalgte dele af det privat skabte  \r\n\r\n arkivmateriale. I det kommende arbejde bør således indgå en stillingtagen til  \r\n\r\n opfølgningen af bl.a. pilotprojektet vedrørende fælles privatarkivdatabase.  \r\n\r\n Endvidere bør udvalget vurdere, om det vil være hensigtsmæssigt, at arbejdet  \r\n\r\n med private arkivalier, herunder på lokalarkivområdet, gøres til genstand for  \r\n\r\n yderligere omtale i lovgivningen i forbindelse med en kommende lovrevision.  \r\n\r\n Kulturministeren vil være indstillet på af tipsmidlerne for 1997 at stille et  \r\n\r\n beløb til rådighed for privatarkivområdet, herunder særligt til det videre  \r\n\r\n arbejde med databaseprojektet. </P>  \r\n\r\n<P> <B>Notat fra kulturministerenBilag III </B></P>  \r\n\r\n<P> KULTURMINISTERIET </P>  \r\n\r\n<P>28. april 1997 </P>  \r\n\r\n<P> <B>Beskyttelse af personlig integritet og af privatlivets fred hos  \r\n\r\n enkeltpersoner i forbindelse med </B></P>  \r\n\r\n<P>bevaring og benyttelse af arkivalier i Statens Arkiver. </P>  \r\n\r\n<P>  <I>1. Offentlige myndigheders arkivalier </I></P>  \r\n\r\n<P> Hensynet til beskyttelse af privatlivets fred og den personlige  \r\n\r\n integritet hos enkeltpersoner varetages i arkivloven ved den 80 års  \r\n\r\n tilgængelighedsfrist, der er fastsat i lovens § 22, stk. 1, eller de frister,  \r\n\r\n der i medfør af lovens § 21 og 22, stk. 2, kan fastsættes for arkivmateriale,  \r\n\r\n der indeholder særligt følsomme oplysninger. </P>  \r\n\r\n<P>80 års tilgængelighedsfristen, fastsat efter § 22, stk. 1, omfatter  \r\n\r\n arkivalier, der indeholder oplysninger om enkeltpersoners private og  \r\n\r\n økonomiske forhold, herunder registre, der er omfattet af lov om offentlige  \r\n\r\n myndigheders registre. Endvidere finder 80 års tilgængelighedsfristen  \r\n\r\n anvendelse på sager inden for strafferetsplejen, på myndighedernes  \r\n\r\n brevveksling med sagkyndige til brug i retssager eller ved overvejelse af, om  \r\n\r\n retssag bør føres, samt på materiale, der tilvejebringes som grundlag for  \r\n\r\n Danmarks Statistiks udarbejdelse af offentlig statistik. </P>  \r\n\r\n<P>I medfør af lovens § 22, stk. 2, kan den afleverende myndighed, hvor  \r\n\r\n forholdene taler herfor, efter drøftelse med det modtagende arkiv fastsætte  \r\n\r\n en kortere eller længere tilgængelighedsfrist end 80 år for arkivenheder, der  \r\n\r\n er omfattet af § 22, stk. 1. </P>  \r\n\r\n<P>I medfør af lovens § 21 kan endvidere fastsættes en længere  \r\n\r\n tilgængelighedsfrist end 30 år til beskyttelse af væsentlige hensyn. Der kan  \r\n\r\n være tale om beskyttelse af sigtede, vidner eller andre i sager om  \r\n\r\n strafferetlig eller disciplinær forfølgning. Der kan også være tale om  \r\n\r\n beskyttelse af enkeltpersoners eller private selskabers økonomiske interesse  \r\n\r\n i forbindelse med oplysninger om tekniske indretninger eller fremgangsmåder  \r\n\r\n eller om drifts- eller forretningsforhold eller lignende. Endelig kan der  \r\n\r\n være tale om at beskytte private og offentlige interesser, hvor  \r\n\r\n hemmeligholdelse efter forholdets særlige karakter er påkrævet. </P>  \r\n\r\n<P>For så vidt der over for benyttere - forskere og andre - dispenseres fra  \r\n\r\n fristerne, således at materiale, der indeholder følsomme oplysninger, stilles  \r\n\r\n til rådighed for benyttelse inden fristernes udløb, varetages hensynet gennem  \r\n\r\n den tavshedspligt, benytteren ved arkivlovens § 25 pålægges. Af § 25 fremgår,  \r\n\r\n at den, der får adgang til arkivenheder, ikke uberettiget må offentliggøre,  \r\n\r\n videregive eller udnytte fortrolige oplysninger, hvortil den pågældende i den  \r\n\r\n forbindelse har fået kendskab. </P>  \r\n\r\n<P>Strafferammen for tilsidesættelse af tavshedspligten efter arkivlovens §  \r\n\r\n 25 går op til fængsel i 6 måneder, hvilket svarer til den strafferamme, der  \r\n\r\n gælder for offentligt ansattes tilsidesættelse af den tjenstlige  \r\n\r\n tavshedspligt i almindelighed. </P>  \r\n\r\n<P>I øvrigt bemærkes, at der ved afgørelse af spørgsmål om dispensation fra  \r\n\r\n de tidsfrister, der er fastsat til beskyttelse af privatlivets fred m.v. hos  \r\n\r\n enkeltpersoner, tages hensyn til det formål, der tilsigtes med benyttelsen af  \r\n\r\n det pågældende arkivmateriale. Der kan endvidere stilles yderligere vilkår  \r\n\r\n for udnyttelsen af de oplysninger, det konkrete materiale indeholder, jf.  \r\n\r\n bekendtgørelse nr. 857 af 21. oktober 1992 om offentlige arkivalier og om  \r\n\r\n offentlige arkivers virksomhed, §§ 16 og 17. Herunder kan det stilles som  \r\n\r\n vilkår, at oplysninger om enkeltpersoner i materialet ikke viderebringes på  \r\n\r\n en måde, der gør identifikation af de pågældende mulig. I medfør af lovens §  \r\n\r\n 34, stk. 3, er det i bekendtgørelse nr. 857 af 21. oktober 1992, § 20,  \r\n\r\n fastsat, at overtrædelse af vilkår straffes med bøde. </P>  \r\n\r\n<P>Dispensation fra 80 års fristen kan, for så vidt det drejer sig om  \r\n\r\n oplysninger om enkeltpersoners private og økonomiske forhold i almindelighed,  \r\n\r\n meddeles af rigsarkivaren. Drejer det sig derimod om oplysninger i materiale,  \r\n\r\n der omfatter f.eks. sager inden for strafferetsplejen, kræves samtykke fra  \r\n\r\n ressortmyndigheden, og hvis det drejer sig om materiale, der er omfattet af  \r\n\r\n lov om offentlige myndigheders registre, tillige fra Registertilsynet. </P>  \r\n\r\n<P> <I>2. Private arkivalier </I></P>  \r\n\r\n<P> Statens Arkiver indsamler, modtager og bevarer i lighed med en række  \r\n\r\n andre institutioner på arkivområdet arkivalier fra private personer,  \r\n\r\n institutioner, selskaber, foreninger m.v. </P>  \r\n\r\n<P>For private arkivalier gælder, at tilgængelighedsfrister og betingelser  \r\n\r\n aftales mellem den afleverende part og det modtagende arkiv. Der kan herunder  \r\n\r\n træffes aftale om tilgængelighedsfrister, om dispensationskompetence m.v.  \r\n\r\n</P>  \r\n\r\n<P>I Statens Arkiver søger man i forbindelse med modtagelse af private  \r\n\r\n arkivalier at få aftalt tilgængelighedsbestemmelser, der i princippet svarer  \r\n\r\n til dem, der gælder for offentlige arkivalier. For så vidt ingen aftale  \r\n\r\n træffes i forbindelse med modtagelsen (hvor modtagelse f.eks. sker efter  \r\n\r\n testamentarisk disposition), fastsættes efter praksis i Statens Arkiver en 80  \r\n\r\n års frist for private personarkiver og en 30 års frist for  \r\n\r\n institutionsarkiver, idet oplysninger om enkeltpersoners private forhold også  \r\n\r\n i det sidstnævnte tilfælde vil være omfattet af en tilgængelighedsfrist på 80  \r\n\r\n år. </P>  \r\n\r\n<P>Den, der efter dispensation benytter ikke umiddelbart tilgængelige private  \r\n\r\n arkivalier i Statens Arkiver, er underkastet samme tavshedspligt efter  \r\n\r\n arkivlovens § 25 som benyttere af ikke umiddelbart tilgængelige offentlige  \r\n\r\n arkivalier. </P>  \r\n\r\n<P>Ændringsforslag </P>  \r\n\r\n<P>Af <I>Keld Albrechtsen</I> (EL): </P>  \r\n\r\n<P>Til § 1 <B>1)</B> I den under <I>nr. 8</I> foreslåede affattelse af <I>§  \r\n\r\n 13</I> udgår ordene &#187;, medmindre modstående hensyn gør sig  \r\n\r\n gældende,&#187;, og &#187;30 år&#171; ændres til: &#187;25 år&#171;. </P>  \r\n\r\n<P> <B>2)</B> Efter nr. 9 indsættes som nyt nummer: </P>  \r\n\r\n<P> <B>&#187;01.</B> I <I>§ 20, stk. 1,</I> ændres &#187;30 år&#171; til:  \r\n\r\n &#187;25 år&#171;.' </P>  \r\n\r\n<P> <B>3)</B> I det under <I>nr. 10</I> foreslåede <I>§ 20, stk. 2, 1.  \r\n\r\n pkt.,</I> ændres &#187;30 år&#171; til: &#187;25 år&#171;. </P>  \r\n\r\n<P> <B>4)</B> I det under <I>nr. 10</I> foreslåede <I>§ 20, stk. 3,</I>  \r\n\r\n ændres &#187;30 dage&#171; til: &#187;10 dage&#171; (2 steder), og efter 2.  \r\n\r\n pkt. indsættes som nyt punktum: </P>  \r\n\r\n<P>&#187;Endelig skriftlig afgørelse skal foreligge inden 20 dage.&#171; </P>  \r\n\r\n<P> <B>5)</B> Efter nr. 10 indsættes som nyt nummer: </P>  \r\n\r\n<P> <B>&#187;02.</B> I <I>§ 21, stk. 1,</I> ændres &#187;30 år&#171; til:  \r\n\r\n &#187;25 år&#171;.' </P>  \r\n\r\n<P> <B>6)</B> I det under <I>nr. 12</I> foreslåede <I>§ 21, stk. 2,</I> udgår  \r\n\r\n ordene &#187;, herunder ressourcemæssige forhold,&#187;. </P>  \r\n\r\n<P> <B>7)</B> Efter nr. 12 indsættes som nyt nummer: </P>  \r\n\r\n<P> <B>&#187;03.</B> I <I>§ 22, stk. 1,</I> ændres &#187;80 år&#171; til:  \r\n\r\n &#187;40 år&#171;.' </P>  \r\n\r\n<P> <B>8)</B> I den under <I>nr. 15</I> foreslåede affattelse af <I>§ 24,  \r\n\r\n stk. 2, nr. 3,</I> ændres &#187;30 år&#171; til: &#187;25 år&#171;. </P>  \r\n\r\n<P> <B>9)</B> I det under <I>nr. 16</I> foreslåede <I>§ 24, stk. 4,</I>  \r\n\r\n indsættes efter &#187;skal Statens Arkiver&#171; ordet:  \r\n\r\n &#187;skriftligt&#171;. </P>  \r\n\r\n<P> <B>10)</B> I det under <I>nr. 16</I> foreslåede <I>§ 24, stk. 5</I>  \r\n\r\n ændres &#187;30 dage&#171; til: &#187;10 dage&#171; (2 steder). </P>  \r\n\r\n<P> <B>11)</B> Efter nr. 17 indsættes som nyt nummer: </P>  \r\n\r\n<P> <B>&#187;04.</B> I <I>§ 26</I> indsættes efter stk. 2 som nyt stykke:  \r\n\r\n</P>  \r\n\r\n<P>&#187; <I>Stk. 3.</I> Udvalget kan udtale sig om konkrete afgørelser om  \r\n\r\n tilgængelighed. Udvalget kan, såfremt der er flertal herfor i udvalget,  \r\n\r\n henstille til en myndighed at omgøre en afgørelse herom.&#171;&#187; </P>  \r\n\r\n<P>Bemærkninger </P>  \r\n\r\n<P>Til nr. 1 Ændringsforslaget sikrer med bestemmelsen om aflevering af  \r\n\r\n arkiver, inden de er 25 år gamle, større åbenhed. Endvidere bør der ikke være  \r\n\r\n mulighed for af ressourcemæssige, herunder økonomiske, grunde at kunne  \r\n\r\n udskyde afleveringen. </P>  \r\n\r\n<P>Til nr. 2 og 7 Det fremgår af undertitlen til lovforslaget, at det er  \r\n\r\n hensigten at forbedre adgangen til Statens Arkiver, hvilket tilgodeses ved  \r\n\r\n ændringsforslaget. </P>  \r\n\r\n<P>Til nr. 3 og 5 Ændringsforslaget er en konsekvens af ændringsforslag nr.  \r\n\r\n 2. </P>  \r\n\r\n<P>Til nr. 4 og 10 Ændringsforslaget følger tilgængelighedsudvalgets  \r\n\r\n indstilling om, at der indsættes en bestemmelse, der i sit indhold svarer til  \r\n\r\n svarfristen i forvaltningsloven og offentlighedsloven. </P>  \r\n\r\n<P>Til nr. 6 Der bør ikke være mulighed for af ressourcemæssige, herunder  \r\n\r\n økonomiske, grunde at kunne udskyde afleveringen. </P>  \r\n\r\n<P>Til nr. 8 Ændringsforslaget er en konsekvens af ændringsforslag nr. 1.  \r\n\r\n</P>  \r\n\r\n<P>Til nr. 9 Ændringsforslaget sikrer, at en myndigheds svar, herunder især  \r\n\r\n afslag, gives skriftligt. </P>  \r\n\r\n<P>Til nr. 11 Ændringsforslaget har til formål at styrke princippet om størst  \r\n\r\n mulig åbenhed samt at give brugere af Statens Arkiver og offentligheden,  \r\n\r\n herunder Folketinget, en mulighed for en uvildig rådgivning vedrørende  \r\n\r\n afvejningen af hensynet mellem ønsket om åbenhed og de i arkivlovens §§ 21 og  \r\n\r\n 22 anførte beskyttelseshensyn. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde og har </P>  \r\n\r\n<P>herunder stillet spørgsmål til kulturministeren, som denne har </P>  \r\n\r\n<P>besvaret skriftligt. Nogle af udvalgets spørgsmål og </P>  \r\n\r\n<P>kulturministerens svar herpå er optrykt som bilag til betænkningen. </P>  \r\n\r\n<P>Spørgsmålet om adoptivbørns adgang til deres sag, jf. arkivlovens § 22,  \r\n\r\n stk. 1, nr. 1, har været gjort til genstand for en drøftelse i udvalget. </P>  \r\n\r\n<P>Udvalget understreger, at arkivlovens § 22 i sig selv ikke hindrer  \r\n\r\n adoptivbørn i at opnå indsigt i deres sag. Udvalget understreger det  \r\n\r\n ønskelige i, at adoptivbørn som hovedregel bør have adgang til deres sag,  \r\n\r\n såfremt ikke andre hensyn afgørende strider derimod. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse  \r\n\r\n uændret.</I>  </P>  \r\n\r\n<P>Et mindretal (Socialistisk Folkepartis medlemmer af udvalget)  \r\n\r\n understreger, at det er en svaghed ved arkivloven, at den ikke udtrykkeligt  \r\n\r\n medtager offentligt ejede selskaber, uanset at de forvalter betydelige  \r\n\r\n offentlige summer og er ansvarlige for vidtrækkende beslutninger. Af grunde,  \r\n\r\n der er ret uigennemskuelige, er de stadig væk unddraget offentlighed. Den  \r\n\r\n begrundelse for lukkethed, der anføres, når man spørger til  \r\n\r\n offentlighedsloven, er hensynet til konkurrencen. Men den har jo ikke meget  \r\n\r\n med arkivloven at gøre. Kulturministeriet må da også ty til helt  \r\n\r\n abstrakt-formalistiske grunde, når man skal forklare, hvorfor disse selskaber  \r\n\r\n ikke som en selvfølge er arkivpligtige. </P>  \r\n\r\n<P>Ved 2. behandling gav kulturministeren udtryk for, at man ville undersøge  \r\n\r\n de enkelte selskaber for at se, om deres arkiver er af historisk interesse og  \r\n\r\n så eventuelt sikre dem for Statens Arkiver, men svarene på spørgsmål 21 og 22  \r\n\r\n giver ikke noget sikkert signal om, at det faktisk også vil ske på en  \r\n\r\n forsvarlig og tilstrækkelig måde. Heller ikke vore efterkommere må se, hvad  \r\n\r\n der skete, hvem der var ansvarlig for dumheder, heltebedrifter osv. I  \r\n\r\n betragtning af, i hvor høj grad disse selskaber vedkommer offentligheden -  \r\n\r\n det er faktisk den, der ejer dem - er det helt utilfredsstillende, at de kan  \r\n\r\n leve et så skjult et liv - også om 30 år. </P>  \r\n\r\n<P>Problemet er selvsagt langt vigtigere at få løst inden for  \r\n\r\n offentlighedsloven og forvaltningsloven, men mindretallet håber alligevel, at  \r\n\r\n ministeren ikke helt vil glemme ansvaret for eftertiden, så denne urimelighed  \r\n\r\n i arkivloven bringes i orden. Det kan sagtens lade sig gøre, hvis blot viljen  \r\n\r\n til åbenhed er til stede. Ministeren kan f.eks. ved 3. behandling love, at  \r\n\r\n han vil undersøge disse selskaber og at kun meget gode - og alment  \r\n\r\n forståelige - grunde kan friholde selskaberne for arkivpligt. </P>  \r\n\r\n<P>Hanne Andersen (S) fmd. <I>Søren Hansen (S) Eva Fatum (S) Poul Qvist  \r\n\r\n Jørgensen (S) Peder Sass (S) Margrete Auken (SF) Henrik Svane (RV) Aage  \r\n\r\n Frandsen (SF) Peter Duetoft (CD) Ester Larsen (V) Helge Sander (V) Lars Løkke  \r\n\r\n Rasmussen (V)</I> nfmd. <I>Hans Christian Schmidt (V) Torben Rechendorff (KF)  \r\n\r\n Agnete Laustsen (KF) Brian Mikkelsen (KF) Ole Donner (DF) </I></P>  \r\n\r\n<P>Fremskridtspartiet og Enhedslisten havde ikke medlemmer i udvalget. </P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål til kulturministeren og dennes svar herpå  \r\n\r\n</P>  \r\n\r\n<P> <I>Spørgsmål nr. 16:</I>  </P>  \r\n\r\n<P>Finder ministeren det rimeligt, at adoptivbørn ikke kan få adgang til  \r\n\r\n deres &#187;sag&#171; med henvisning til arkivlovens § 22? </P>  \r\n\r\n<P> <I>Svar:</I>  </P>  \r\n\r\n<P>Arkivlovens § 22, stk. 1, nr. 1, fastsætter en tilgængelighedsfrist på 80  \r\n\r\n år for arkivenheder, der indeholder oplysninger om enkeltpersoners private,  \r\n\r\n herunder økonomiske forhold. Adoptionssager falder ind under denne  \r\n\r\n bestemmelse. Ifølge lovens § 24, stk. 1, kan rigsarkivaren dispensere fra  \r\n\r\n denne frist. </P>  \r\n\r\n<P>Statens Arkiver har oplyst, at der i adskillige tilfælde er meddelt  \r\n\r\n adoptivbørn tilladelse til at benytte deres &#187;sag&#171;. Der er således  \r\n\r\n ikke grundlag for at hævde, at arkivlovens § 22 i sig selv hindrer  \r\n\r\n adoptivbørn i at opnå indsigt i deres sag. </P>  \r\n\r\n<P>I vurderingen af den enkelte sag om adgang til adoptionssager må det efter  \r\n\r\n Statens Arkivers opfattelse også indgå, om det pågældende barns virkelige  \r\n\r\n forældre f.eks. har betinget sig anonymitet i forbindelse med adoptionen og  \r\n\r\n derved har et krav på beskyttelse af privatlivets fred, der må afvejes over  \r\n\r\n for adoptivbarnets interesse i at kende sin biologiske slægt. Det bemærkes,  \r\n\r\n at beskyttelseshensynene som regel vil gøre sig gældende med mindre vægt for  \r\n\r\n sager, der er væsentlig ældre end 30 år. </P>  \r\n\r\n<P> <I>Spørgsmål nr. 17:</I>  </P>  \r\n\r\n<P>Ville ministeren finde det rimeligt med en opblødning af arkivlovens § 22  \r\n\r\n med henblik på, at adoptivbørn kunne få adgang til deres &#187;sag&#171;,  \r\n\r\n f.eks. når de bliver myndige? </P>  \r\n\r\n<P> <I>Svar:</I>  </P>  \r\n\r\n<P>Indledningsvis bemærkes, at arkivlovgivningen regulerer tilgængelighed til  \r\n\r\n arkivmateriale, der er over 30 gammelt. Sager om dispensation fra den 80-års  \r\n\r\n tilgængelighedsfrist, jf. svar på spørgsmål 16, der gælder for  \r\n\r\n arkivmateriale, der er omfattet af arkivlovens § 22, stk. 1, nr. 1, afgøres  \r\n\r\n af rigsarkivaren, der i tvivlstilfælde kan indhente udtalelser fra de  \r\n\r\n afleverende myndigheder. </P>  \r\n\r\n<P>Det er Statens Arkivers opfattelse, at den gældende ordning udgør et  \r\n\r\n hensigtsmæssigt grundlag for den afvejning af modstående hensyn, som konkrete  \r\n\r\n spørgsmål om arkivadgang kan give anledning til. </P>  \r\n\r\n<P>Ministeriet kan tilslutte sig denne opfattelse. </P>  \r\n\r\n<P>Hvorvidt f.eks. adoptivbørn skal tillægges særlig ret til indsigt i deres  \r\n\r\n sag, bør efter ministeriets mening ikke reguleres gennem arkivlovgivningen.  \r\n\r\n</P>  \r\n\r\n<P> <I>Spørgsmål nr. 18:</I>  </P>  \r\n\r\n<P>Er det rigtigt forstået, at danske børn, adopteret af danske forældre,  \r\n\r\n alle har en &#187;sag&#171; i Rigsarkivet eller andre steder? </P>  \r\n\r\n<P> <I>Svar:</I>  </P>  \r\n\r\n<P>Adoption fandt indtil adoptionsloven af 1923 sted ved kgl. bevilling,  \r\n\r\n derefter ved bevilling gennem statsamtet. Adoption har således ikke kunnet  \r\n\r\n finde sted uden statslige myndigheders mellemkomst. Alle adoptivbørn har  \r\n\r\n således en &#187;sag&#171; hos det pågældende statsamt, i visse tilfælde  \r\n\r\n tillige hos Civilretsdirektoratet. </P>  \r\n\r\n<P>Sager fra de statslige myndigheder, der behandler adoptionssager,  \r\n\r\n afleveres til Statens Arkiver (Rigsarkivet og landsarkiverne), når de er 30  \r\n\r\n år gamle. </P>  \r\n\r\n<P> <I>Spørgsmål nr. 19:</I>  </P>  \r\n\r\n<P>I forlængelse af svar på spørgsmål 17 bedes ministeren oplyse, gennem  \r\n\r\n hvilken lovgivning spørgsmålet om adoptivbørns eventuelle &#187;særlige  \r\n\r\n ret&#171; kunne tænkes reguleret. </P>  \r\n\r\n<P> <I>Svar:</I>  </P>  \r\n\r\n<P>Indledningsvis bemærkes, at det ikke forekommer hensigtsmæssigt at  \r\n\r\n regulere adoptivbørns eventuelle &#187;særlige ret&#171; til indsigt i deres  \r\n\r\n &#187;sag&#171; gennem særlig lovgivning. Det bemærkes i den forbindelse, at  \r\n\r\n Civilretsdirektoratet over for Statens Arkiver om praksis med hensyn til  \r\n\r\n adoptivbørns indsigt i deres &#187;sag&#171; har oplyst, at der rutinemæssigt  \r\n\r\n gives adoptivbørn oplysning om deres biologiske forældres navn, fødselsdato,  \r\n\r\n eventuelle stilling samt adresse på adoptionstidspunktet. </P>  \r\n\r\n<P>Det vil således være muligt for et adoptivbarn på grundlag af de meddelte  \r\n\r\n oplysninger at søge forbindelse med sin virkelige slægt. Oplysningerne  \r\n\r\n meddeles efter offentlighedslovens regler om aktindsigt, herunder om  \r\n\r\n meroffentlighed. Derimod meddeles der af hensyn til beskyttelse af  \r\n\r\n privatlivets fred ikke aktindsigt i eventuelle oplysninger om private forhold  \r\n\r\n hos såvel de biologiske forældre som adoptanterne. </P>  \r\n\r\n<P> <I>Spørgsmål nr. 20:</I>  </P>  \r\n\r\n<P>Ministeren bedes angive, på hvilken måde det kan sikres, at adoptivbørn  \r\n\r\n som hovedregel kan få udleveret deres &#187;sag&#171; fra Rigsarkivet. </P>  \r\n\r\n<P>Det ønskes herunder præciseret, hvordan arkivlovens § 24, stk. 1, i  \r\n\r\n praksis kan administreres for at sikre, at udlevering kun nægtes, hvis der  \r\n\r\n foreligger ganske særlige omstændigheder, der taler herimod. </P>  \r\n\r\n<P> <I>Svar:</I>  </P>  \r\n\r\n<P>Statens Arkiver har om den praksis, der følges med hensyn til afgørelse af  \r\n\r\n dispensationsansøgninger, der drejer sig om adgang til indsigt i  \r\n\r\n adoptionssager, oplyst, at der i de konkrete tilfælde foretages en vurdering  \r\n\r\n af følsomheden af de oplysninger om enkeltpersoners private forhold, der  \r\n\r\n indgår i de enkelte sager. Herunder tages sagens alder i betragtning, da  \r\n\r\n beskyttelseshensynene som hovedregel vil gøre sig gældende med mindre vægt,  \r\n\r\n hvor der er tale om sager, der er væsentlig ældre end 30 år, men endnu ikke  \r\n\r\n 80 år gamle. Udlevering af sagen vil således efter praksis kun blive nægtet,  \r\n\r\n hvor der i sagen indgår oplysninger af en karakter, der af hensyn til  \r\n\r\n privatlivets fred hos de pågældende fordrer hemmeligholdelse i 80 år. Der kan  \r\n\r\n f.eks. være tale om oplysninger om strafbare forhold, om væsentlige sociale  \r\n\r\n problemer, om helbredsmæssige og om seksuelle forhold m.v. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/06/1997"
        },
        {
            "displayName": "Accession",
            "displayValue": "199614K00183"
        },
        {
            "displayName": "Entydig dokumentidentifikation",
            "displayValue": "CL007831"
        },
        {
            "displayName": "Dato for førstegangsindlæggelse",
            "displayValue": "06/06/1997"
        },
        {
            "displayName": "Dato for indlæggelse",
            "displayValue": "06/06/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "183"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}