{
    "id": 158194,
    "title": "SU - fribeløb - ferieperiode mellem bacheloruddannelse og kandidatuddannelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9437 af 21/08/2013",
    "documentHtml": "<div class=\"bjelke\">Den fulde tekst</div><p class=\"Titel2\">SU - fribeløb - ferieperiode mellem bacheloruddannelse og kandidatuddannelse</p>\r\n<div class=\"Resume\">\r\n   <p class=\"TekstGenerel\">En studerende, som var indskrevet på kandidatuddannelsen i juli og august måned i umiddelbar forlængelse af bacheloruddannelsens afslutning, var alene berettiget til det mellemste fribeløb i juli og august.</p>\r\n   <p class=\"TekstGenerel\">Der var ikke grundlag for at tilsidesætte et krav om tillæg på 7 procent til tilbagebetalingsbeløbet.</p>\r\n   <p class=\"TekstGenerel\">Det lå uden for ankenævnets kompetenceområde at tage stilling til en klage over førsteinstansens generelle sagsbehandling.</p>\r\n</div>\r\n<p>\r\n   <span class=\"Bold\">Din klage vedrørende tilbagebetaling af SU for støtteåret 2011</span>\r\n</p>\r\n<p>I brev af 3. maj 2012 har du klaget over Styrelsen for Videregående Uddannelser og Uddannelsesstøttes (herefter: styrelsen) afgørelse af 27. april 2012 om tilbagebetaling af SU for støtteåret 2011.</p>\r\n<p>\r\n   <span class=\"Underline\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 27. april 2012 om tilbagebetaling af SU for støtteåret 2011.</p>\r\n<p>\r\n   <span class=\"Underline\">Begrundelse</span>\r\n</p>\r\n<p>SU-loven (lovbekendtgørelse nr. 661 af 29. juni 2009) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 22.</span> Uddannelsesstøtten i et støtteår nedsættes ved den endelige tildeling for dette år, hvis den uddannelsessøgendes egenindkomst i støtteåret, jf. § 23, overstiger et beløb, der er summen af de månedlige fribeløb i støtteåret, jf. § 24 og § 25, stk. 6, (årsfribeløbet).</p>\r\n<p>[. . . ]</p>\r\n<p>\r\n   <span class=\"Bold\">§ 23.</span> [. . . ]</p>\r\n<p>\r\n   <span class=\"Italic\">Stk. 2.</span> Egenindkomsten er enhver positiv indkomst, der henføres til eller indgår i den personlige indkomst, kapitalindkomsten og aktieindkomst, der beskattes efter personskattelovens § 8 a, stk. 2.</p>\r\n<p>[. . . ]</p>\r\n<p>\r\n   <span class=\"Bold\">§ 24.</span> Laveste fribeløb udgør</p>\r\n<p>[. . . ]</p>\r\n<p>2) [8.625 kr. i 2011] for uddannelsessøgende, der modtager SU inden for klippekortet.</p>\r\n<p>\r\n   <span class=\"Italic\">Stk. 2.</span> Fribeløbet er [i 2011 17.432 kr. pr. måned] (mellemste fribeløb) for hver måned i støtteåret eller uddannelsesperioden, hvor den uddannelsessøgende har</p>\r\n<p>1) valgt stipendium og studielån fra,</p>\r\n<p>[. . . ]</p>\r\n<p>\r\n   <span class=\"Italic\">Stk. 3.</span> Fribeløbet er [i 2011 33.552 kr. pr. måned] (højeste fribeløb) for hver måned i støtteåret eller uddannelsesperioden, hvor den uddannelsessøgende</p>\r\n<p>1) ikke gennemgår en uddannelse i Danmark eller i udlandet, der giver ret til uddannelsesstøtte efter afsnit I,</p>\r\n<p>[. . . ]</p>\r\n<p>\r\n   <span class=\"Bold\">§ 28.</span> Uddannelsesstøtten udbetales med foreløbige beløb i støtteåret. Uddannelsesstøtten tildeles med endelige beløb efter støtteårets afslutning.</p>\r\n<p>\r\n   <span class=\"Bold\">§ 29.</span> Den foreløbige støttetildeling sker på grundlag af de oplysninger, der foreligger ved støttetildelingen.</p>\r\n<p>[. . . ]</p>\r\n<p>\r\n   <span class=\"Bold\">§ 30.</span> Uddannelsesstøtten tildeles med endelige beløb på grundlag af oplysninger om den uddannelsessøgendes egenindkomst, forældrenes indkomstgrundlag, studieforhold, anden offentlig støtte, bopælsstatus mv.</p>\r\n<p>\r\n   <span class=\"Italic\">Stk. 2.</span> Foreløbige beløb, der er udbetalt, men ikke kan tildeles endeligt, skal betales tilbage. [. . . ]</p>\r\n<p>[. . . ]</p>\r\n<p>\r\n   <span class=\"Italic\">Stk. 5.</span> Der lægges 7 pct. til de beløb, der kræves tilbage efter stk. 2 og 4, hvis beløbet overstiger summen af det månedlige stipendium for udeboende og det månedlige studielån. Tillægget beregnes uden hensyn til, om beløbet helt eller delvis er betalt tilbage.</p>\r\n<p>[. . . ]</p>\r\n<p>\r\n   <span class=\"Bold\">§ 46.</span> Afgørelser truffet af styrelsen om grundlaget for tildeling og beregning af uddannelsesstøtte til en uddannelsessøgende og om en støttemodtagers tilbagebetaling af uddannelsesstøtte kan af den, som afgørelsen vedrører, indbringes for Ankenævnet for Statens Uddannelsesstøtteordninger efter reglerne i lov om Ankenævnet for Statens Uddannelsesstøtteordninger, jf. dog § 45, stk. 1, og § 46 h. Klagen skal indbringes, inden 4 uger efter at klageren har fået meddelelse om afgørelsen.</p>\r\n<p>SU-bekendtgørelsen (dagældende bekendtgørelse nr. 455 af 08. juni 2009, nu bekendtgørelse nr. 1269 af 17. december 2012) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 15.</span> [. . . ]</p>\r\n<p>\r\n   <span class=\"Italic\">Stk. 3.</span> Uddannelsessøgende, der begynder på en kandidatuddannelse umiddelbart i forlængelse af en bacheloruddannelse, betragtes i støttemæssig henseende som om, de er indskrevet på og gennemgår kandidatuddannelsen fra den første måned efter bacheloruddannelsens afslutning, selvom kandidatuddannelsen først påbegyndes efter indtil 2 måneders ferie. Styrelsen kan bestemme, at der på tilsvarende måde gives uddannelsesstøtte i ferieperioden mellem uddannelserne i lignende uddannelsesforløb.</p>\r\n<p>Ankenævnet skal indledningsvis bemærke, at nævnet alene har kompetence til at prøve grundlaget for tildeling og beregning af uddannelsesstøtte til en uddannelsessøgende og om en støttemodtagers tilbagebetaling af uddannelsesstøtte, jf. § 46 i SU-loven. Ankenævnet kan derfor ikke tage stilling til styrelsens sagsbehandling. Klager over styrelsens sagsbehandling kan sendes til Ministeriet for Forskning, Innovation og Videregående Uddannelser.</p>\r\n<p>\r\n   <span class=\"Italic\">Fribeløbet</span>\r\n</p>\r\n<p>Uddannelsesstøtte er en trangsbestemt ydelse, der er derfor fastsat regler for, hvor meget studerende må tjene sideløbende med, at de modtager uddannelsesstøtte. Grænsen for, hvor meget en studerende må tjene i det år, hvor vedkommende modtager SU, kaldes årsfribeløbet. Årsfribeløbet er summen af de månedlige fribeløb, jf. § 22 i SU-loven.</p>\r\n<p>Studerende er berettiget til det laveste fribeløb i de perioder, hvor den studerende modtager SU, jf. § 24, stk. 1 i SU-loven. Er den studerende berettiget til SU, men vælger den studerende støtten fra, er den studerende berettiget til det mellemste fribeløb, jf. § 24, stk. 2, nr. 1 i SU-loven. Studerende er berettiget til det højeste fribeløb, når de ikke gennemgår en uddannelse, der giver ret til SU, jf. § 24, stk. 3, nr. 1 i SU-loven.</p>\r\n<p>Fra politisk side har man ved indførelsen af reglerne om den uddannelsesmæssige grundstruktur, 3 + 2 (bachelor + kandidat), ønsket at bevare de studerendes mulighed for at modtage SU i sommerferieperioden mellem bachelordelen og kandidatdelen af en uddannelse. Det fremgår således af lovbemærkningerne til lov nr. 403 af 28. maj 2003 (universitetsloven), at: \"Kandidatuddannelser er heltidsuddannelser, som skal tilrettelægges sådan, at den studerende kan fuldføre uddannelsen på 24 måneder i de tilfælde, hvor kandidatuddannelsen fortsætter i umiddelbar tilknytning til bacheloruddannelsen. Uddannelserne tilrettelægges i måneder af hensyn til bestemmelser herom i lov om statens uddannelsesstøtte, [. . . ]. \"</p>\r\n<p>Dette betyder i praksis, at studerende, der søger om optagelse i umiddelbar tilknytning til afslutningen af deres bacheloruddannelse, kan indskrives på kandidatuddannelsen fra og med juli måned, selvom undervisningen først påbegyndes i september måned. Dermed kan de studerende opfylde betingelsen i § 2, stk. 1, nr. 2, i SU-loven i sommerferieperioden mellem bacheloruddannelsen og kandidatuddannelsen.</p>\r\n<p>Da den studerende således er indskrevet på uddannelsen i juli og august måned, når den studerende påbegynder kandidatuddannelsen i umiddelbar forlængelse af bacheloruddannelsen, er den studerende alene berettiget til det mellemste fribeløb i sommerferieperioden. Dette fremgår også af § 15, stk. 3, i SU-bekendtgørelsen.</p>\r\n<p>\r\n   <span class=\"Italic\">Tillægget på syv procent</span>\r\n</p>\r\n<p>Ankenævnet bemærker, at tillægget på syv procent ikke kan undgås, selvom den for meget udbetalte SU indbetales forud for, at styrelsen fremsender et tilbagebetalingskrav. Det fremgår således af bestemmelsen i § 30, stk. 5, i SU-loven, at der lægges 7 pct. til de beløb, der kræves tilbagebetalt, fordi de ikke kan endeligt tildeles, og at dette gør sig gældende uden hensyn til, om beløbet helt eller delvis er betalt tilbage.</p>\r\n<p>Den studerende kan således alene undgå tillægget ved at framelde sin uddannelsesstøtte, før denne kommer til udbetaling.</p>\r\n<p>Ankenævnet finder på baggrund af ovenstående gennemgang af det retlige grundlag, at der ikke er anledning til at ændre på styrelsens afgørelse af 27. april 2012 om, at du skal tilbagebetale en del af den SU, som du har modtaget i støtteåret 2011.</p>\r\n<p>\r\n   <span class=\"Underline\">Sagsfremstilling</span>\r\n</p>\r\n<p>Du har afsluttet din bacheloruddannelse i juni 2011, og du har i umiddelbar forlængelse heraf påbegyndt din kandidatuddannelse. Undervisningen på kandidatuddannelsen startede den 1. september 2011. Du har i 2011 modtaget SU i månederne januar til og med juni samt fra og med september til og med november, du har således ikke modtaget SU i månederne juli, august og december.</p>\r\n<p>Styrelsen har ved brev af 27. april 2012 meddelt, at du skulle tilbagebetale en del af den SU, som du havde modtaget i støtteåret 2011, da din egenindkomst oversteg dit årsfribeløb.</p>\r\n<p>Du har i brev af 3. maj 2012 klaget til Ankenævnet for Statens Uddannelsesstøtteordninger og bl.a. anført, at du alene har fået det mellemste fribeløb henover sommeren, selvom du, efter din mening, ikke var under uddannelse henover sommeren, da du skiftede fra bachelordelen af din uddannelse til kandidatdelen af din uddannelse. Du har endvidere spurgt, hvorfor du ikke skal have muligheden for at skabe dig en opsparing, bare fordi du er studerende og modtager SU. Du har endvidere oplyst, at du forud for modtagelsen af tilbagebetalingskravet kontaktede styrelsen, da du ønskede præventivt at indbetale eventuelt for megen modtaget SU, så du kunne undgå tillægget på syv procent. Du har desuden oplyst, at du har taget alle eksaminer på studiet rettidigt, og at du aldrig har udskudt en eksamen.</p>\r\n<p>Styrelsen har ved brev af 4. juni 2012 oplyst, at egenindkomsten beregnes på baggrund af de oplysninger, som styrelsen får fra SKAT. Styrelsen gav endvidere en redegørelse for formålet med uddannelsesstøtten.</p>\r\n<p>Du har ved e-mail af 15. juni 2012 tilkendegivet din utilfredshed med styrelsens svar. Du har således anført, at du netop forsøgte at indbetale for megen modtaget SU, inden du modtog et tilbagebetalingskrav, da du ønskede at undgå tillægget på syv procent.</p>\r\n<p>Styrelsen har i brev af 7. august 2012 besvaret din henvendelse. Styrelsen har bl.a. oplyst, at studerende i årets løb kan fravælge SU, således at de ikke overskrider deres årsfribeløb, og at støtten skal fravælges forud for udbetalingen. Styrelsen har endvidere oplyst, at styrelsen ikke har fundet anledning til at uddybe styrelsens svar yderligere.</p>\r\n<p>Du har ved e-mail af 29. november 2012 rykket styrelsen for svar på din klage.</p>\r\n<p>Styrelsen har ved e-mail af 20. december 2012 oplyst, at styrelsen ikke har opfattet din oprindelige henvendelse med overskriften \"klage over SU-systemet\" som en klage, hvorfor styrelsen opfattede din henvendelse som besvaret ved brevene af 4. juni 2012 og 7. august 2012. Styrelsen anmodede dig derfor om at bekræfte, at du forstsat ønskede at klage.</p>\r\n<p>Du har ved e-mail af 20. december 2012 bekræftet over for styrelsen, at du fortsat ønskede at klage.</p>\r\n<p>Styrelsen har ved brev af 16. januar 2013 videresendt sagen sammen med en udtalelse til ankenævnet. Styrelsen har i udtalelsen bl.a. oplyst, at når man modtager SU, er der en grænse for, hvor meget man må tjene udover uddannelsesstøtten. Denne grænse bestemmes af årsfribeløbet, der er summen af de 12 måneders fribeløb, som er fastsat efter den uddannelsesmæssige status. Styrelsen har endvidere oplyst, at nå man begynder på en kandidatuddannelse i umiddelbar forlængelse af en bacheloruddannelse, så betragtes man i støttemæssig henseende, som om at man er indskrevet på og gennemgår kandidatuddannelsen fra den første måned efter bacheloruddannelsens afslutning. Styrelsen har endvidere oplyst, at dit årsfribeløb er beregnet på baggrund af ni måneder med laveste fribeløb og tre måneder med mellemste fribeløb.</p>\r\n<p>Ankenævnet har ved brev af 17. januar 2013 fremsendt sagens akter til dig, således at du havde lejlighed til at fremkomme med bemærkninger hertil.</p>\r\n<p>Du har ved e-mail af 7. februar 2013, med vedhæftet bilag, fremsendt et tillæg til klagen. Du har bl.a. gjort en del indvendinger overfor sagsbehandlingen hos styrelsen og hos SKAT. Du har endvidere anført, at du allerede ved modtagelsen af IK-kravet for 2010 rettede henvendelse til styrelsen, da du vidste, at du også skulle tilbagebetale SU for 2011. Du ønskede med henvendelsen til styrelsen at tilbagebetale den for megen modtagne SU for 2011, før end at styrelsen fremsatte et tilbagebetalingskrav, således at du kunne undgå tillægget på syv procent. Du har endvidere anført, at SU-reglerne ikke er helt nemme at forstå, og at reglerne ikke er gennemskuelige. Du har således været af den opfattelse, at du var berettiget til det højeste fribeløb i perioden mellem bachelordelen af din uddannelse og kandidatdelen, ganske som du oplevede det ved overgangen fra gymnasiet til universitetet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/08/2013"
        },
        {
            "displayName": "Accession",
            "displayValue": "W20130943725"
        },
        {
            "displayName": "Entydig dokumentidentifikation",
            "displayValue": "BR000314"
        },
        {
            "displayName": "Dato for indlæggelse",
            "displayValue": "28/08/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9437"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "21/08/2013"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "13/000986"
        },
        {
            "displayName": "Stikord",
            "displayValue": "Anke, SU, uddannelsesstøtte"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}