{
    "id": 33525,
    "title": "Hjælpemiddel - maskinfremstillet paryk (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19081 af 02/05/1985",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at der ikke kunne ydes økonomisk støtte helt eller delvist til  \r\n\r\n anskaffelse af en håndlavet paryk til en ansøger, der fandtes omfattet af  \r\n\r\n bestemmelsen § 13, stk. 1, i socialministeriets bekendtgørelse af 19.  \r\n\r\n december 1983 og således var berettiget til bevilling af en maskinfremstillet  \r\n\r\n paryk. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Hjælpemiddel - maskinfremstillet paryk (* 1) (*  \r\n\r\n 3) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En hudlæge søgte i december 1983 for en patient social- og  \r\n\r\n sundhedsforvaltningen om hjælp til paryk. Patienten - en 48-årig kvinde -  \r\n\r\n havde gennem 10 år haft en svær tricotelomani, der havde efterladt hårbunden  \r\n\r\n med hårsække eller ganske korte terminalhår. </P>  \r\n\r\n<P>Af hensyn til ansøgerens selvværd anbefalede hendes hudlæge en kosmetisk  \r\n\r\n acceptabel paryk i form af en ægte paryk. </P>  \r\n\r\n<P>Social- og sundhedsforvaltningen afslog at yde støtte i henhold til  \r\n\r\n bistandslovens § 58 til håndlavet paryk, da ansøgeren ikke fandtes at opfylde  \r\n\r\n betingelserne herfor. </P>  \r\n\r\n<P>Ansøgeren klagede til amtsankenævnet over, at socialforvaltningen ikke  \r\n\r\n ville yde et beløb svarende til en almindelig paryk, således at hun selv  \r\n\r\n betalte differencen til en håndlavet paryk. Socialforvaltningen anførte over  \r\n\r\n for amtsankenævnet, at forvaltningen havde afslået hjælp til en håndlavet  \r\n\r\n paryk af ægte hår på grund af en attest fra en speciallæge i hudsygdomme,  \r\n\r\n hvoraf fremgik, at ansøgeren ikke var allergisk over for syntetiske stoffer.  \r\n\r\n</P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet stadfæstede socialforvaltningens afgørelse. Ud fra det til  \r\n\r\n sagen lægeligt oplyste fandt nævnet, at ansøgeren alene var omfattet af  \r\n\r\n bestemmelsen i § 13, stk. 1, i socialministeriets bekendtgørelse af 19.  \r\n\r\n december 1983, hvorefter ansøgeren var berettiget til bevilling af en  \r\n\r\n maskinfremstillet paryk. Der var således ikke grundlag for at pålægge  \r\n\r\n socialforvaltningen at bevilge ansøgeren hjælp til anskaffelse af håndlavet  \r\n\r\n paryk, jfr. § 13, stk. 2. </P>  \r\n\r\n<P>Når endvidere hensås til, at den givne bevilling i form af  \r\n\r\n maskinfremstillet paryk i tilstrækkelig grad sås at afhjælpe ansøgerens  \r\n\r\n lidelse, fandt ankenævnet ikke ansøgeren berettiget til hjælp - hverken helt  \r\n\r\n eller delvist - til anskaffelse af en håndlavet paryk af naturhår. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af ansøgeren, der blandt andet gjorde gældende, at hun  \r\n\r\n havde måttet smide en syntetisk paryk væk, da hun ikke kunne tåle den.  \r\n\r\n Ansøgeren havde i udlandet fået tilbudt en håndfremstillet paryk til samme  \r\n\r\n pris som de bedste syntetiske parykker i Danmark. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Socialstyrelsen oplyste telefonisk over for ankestyrelsen, at det var  \r\n\r\n socialstyrelsens opfattelse, at der ikke kunne bevilges et beløb svarende til  \r\n\r\n maskinfremstillet paryk, mod at ansøgeren selv betalte differencen til en  \r\n\r\n håndlavet paryk, da ansøgerens lidelse sås at være afhjulpet af  \r\n\r\n maskinfremstillet paryk. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 58. Socialministeriets bekendtgørelse nr. 644 af 19.  \r\n\r\n december 1983, § 13. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>På grundlag af de lægelige oplysninger i sagen finder ankestyrelsen, at  \r\n\r\n ansøgeren er omfattet af bestemmelsen i § 13, stk. 1, i socialministeriets  \r\n\r\n bekendtgørelse af 19. december 1983 og således er berettiget til bevilling af  \r\n\r\n en maskinfremstillet paryk. </P>  \r\n\r\n<P>Ankestyrelsen finder ikke , at der i socialministeriets bekendtgørelse af  \r\n\r\n 19. december 1983 er åbnet mulighed for til personer, der er omfattet af §  \r\n\r\n 13, stk. 1, at yde økonomisk støtte helt eller delvist til anskaffelse af en  \r\n\r\n håndlavet paryk. </P>  \r\n\r\n<P>Ankestyrelsen tiltræder således amtsankenævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden 1989.",
        "(* 2) Dagældende retsforskrift: Bekendtgørelse nr. 644 af 19. december 1983 om ydelse af hjælpemidler efter bistandslovens § 58.",
        "(* 1) Offentliggort af Socialstyrelsen i SM O-032-85 25/06/1985."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19851908125"
        },
        {
            "displayName": "Entydig dokumentidentifikation",
            "displayValue": "CA001453"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19081"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "02/05/1985"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "21120-84"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}