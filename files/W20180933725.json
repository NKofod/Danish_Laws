{
    "id": 201337,
    "title": "Ankestyrelsens principafgørelse 19-18 om arbejdsskade - fast bopæl - udstationering - personkreds - dansk arbejdsgiver - EU-forordning",
    "documentTypeId": "240",
    "isSagsforlobPeriodValid": true,
    "shortName": "KEN nr 9337 af 18/05/2018",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 19-18 om arbejdsskade - fast bopæl - udstationering - personkreds - dansk arbejdsgiver - EU-forordning</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Når personer, der er bosat i lande uden for EU, udsendes af en dansk arbejdsgiver for at udføre arbejde i et andet EU-land og udsættes for en arbejdsskade i landet, gælder de EU-retlige regler kun, hvis personen umiddelbart forud for udsendelsen har arbejdet for arbejdsgiveren i Danmark.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Når personer, der er bosat i lande uden for EU, udsendes af en dansk arbejdsgiver for at udføre arbejde i et land uden for EU og udsættes for en arbejdsskade i landet, gælder hverken de EU-retlige eller danske regler.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I de to principielle sager har skadelidte en dansk arbejdsgiver, men har fast bopæl i Thailand.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I sag nr. 1 var skadelidte ansat hos en virksomhed, som var hjemmehørende i Danmark. Skadelidte var ansat som rejsemontør og udførte arbejde i hele verden. Skadelidte kom til skade under udførelse af arbejde for virksomheden i Sverige. Skadelidte havde på skadestidspunktet bopæl i Thailand. Før skadestidspunktet rejste skadelidte direkte fra Thailand til Sverige. Skadelidte udførte aldrig arbejde i Danmark, og havde derfor ikke udført arbejde i Danmark umiddelbart forud for udsendelsen til Sverige. Skadelidte var hverken omfattet af de EU-retlige regler om social sikring eller af arbejdsskadesikringsloven.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I sag nr. 2 var skadelidte ansat som rejsemontør i en virksomhed, der var hjemmehørende i Danmark. Skadelidte var udrejst fra Danmark i 2004 og fik efterfølgende fast bopæl i Thailand. Skadelidte var udsat for en hændelse i 2014, da han udførte arbejde i Australien for virksomhedens australske enhed. Skadelidte var ikke omfattet af arbejdsskadesikringslovens regler, da han ikke havde fast bopæl i Danmark inden udrejsen til Australien.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">1.</span> <span class=\"Bold\">Baggrund for at behandle sagerne principielt</span></p>\r\n<p>\r\n</p>\r\n<p>Ankestyrelsen har behandlet 2 sager principielt. Det har vi gjort for at fastslå, at arbejdstagere med dansk arbejdsgiver og fast bopæl uden for Danmark, der kommer til skade i udlandet og ikke har udført arbejde i Danmark umiddelbart forud for udsendelse, ikke er omfattet af reglerne om social sikring efter EF-forordningen eller reglerne om arbejdsskadesikring for personer, der udsendes til midlertidigt arbejde i udlandet.</p>\r\n<p>\r\n</p>\r\n<p>\r\n   <span class=\"Bold\">2.</span> <span class=\"Bold\">Reglerne</span></p>\r\n<p>\r\n</p>\r\n<p>\r\n   <span class=\"Italic\">Forordninger og vejledninger</span>\r\n</p>\r\n<p>EUROPA-PARLAMENTETS OG RÅDETS FORORDNING (EF) nr. 883/2004 af 29. april 2014 om koordinering af de sociale sikringsordninger.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> artikel 11, almindelige regler om fastlæggelse af, hvilken lovgivning der skal anvendes</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> artikel 12, særlige regler om fastlæggelse af, hvilken lovgivning der skal anvendes</p>\r\n<p>\r\n</p>\r\n<p>Vejledning om EF-regler om social sikring – Lovvalg – nr. 9229 af 23. maj 2013.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Kapitel 5, udsendelse/udstationering i to år, lønmodtagere</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>Lov om arbejdsskadesikring, senest bekendtgjort i lovbekendtgørelse nr. 216 af 27. februar 2017.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 2 og 3, om lovens personkreds</p>\r\n<p>\r\n</p>\r\n<p>Bekendtgørelse om arbejdsskadesikring for personer, der udsendes til midlertidigt arbejde i udlandet nr. 1481 af 2. december 2016.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 2, om udsendelse til traktatlande</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 3, om udsendelse til tredjelande</p>\r\n<p>\r\n</p>\r\n<p>Bekendtgørelse af nordisk konvention om social sikring af 12. juni 2012.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Artikel 4, om udvidet anvendelse af forordningen</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Artikel 5, om bopæl</p>\r\n<p>\r\n</p>\r\n<p>\r\n   <span class=\"Bold\">3.</span> <span class=\"Bold\">Andre principafgørelser</span></p>\r\n<p>\r\n</p>\r\n<p>Følgende principafgørelser gælder stadig:</p>\r\n<p>\r\n</p>\r\n<p>\r\n   <span class=\"Bold\">U-8-02</span> om personkreds – udstationering – udland – færden – friperiode – arbejdsskade</p>\r\n<p>\r\n</p>\r\n<p>Ankestyrelsen vurderede, at sikrede var omfattet af personkredsen og lagde i den forbindelse blandt andet vægt på, at sikrede var antaget til at udføre arbejde for en arbejdsgiver, der var hjemmehørende i Danmark, og at udstationereingen i udlandet skulle vare maximalt et år<span class=\"Italic\">.</span></p>\r\n<p>\r\n</p>\r\n<p>\r\n   <span class=\"Bold\">U-22-02</span> om personkreds – udenlandsk arbejdsgiver – arbejde i udlandet – antagelsesforhold – arbejdsskade</p>\r\n<p>\r\n</p>\r\n<p>Ankestyrelsen vurderede, at en person ikke var omfattet af personkredsen ved langtidssygemelding efter vaccination i forbindelse med planlagt udstationering i Asien. I vurderingen indgik, at han ikke var antaget til at udføre arbejde i en arbejdsgivers tjeneste her i landet. Dette uanset, at den organisation, der var hjemmehørende i Danmark havde deltaget ved ansættelsen af personen og dækket tab af arbejdsfortjeneste under et forberedelseskursus samt udgiften til vaccinationen.</p>\r\n<p>\r\n</p>\r\n<p>\r\n   <span class=\"Bold\">4.</span> <span class=\"Bold\">De konkrete afgørelser</span></p>\r\n<p>\r\n</p>\r\n<p>\r\n   <span class=\"Bold\">Sag nr. 1, j.nr. 2016-5010-67110</span>\r\n</p>\r\n<p>\r\n</p>\r\n<p>Dit forbund har klaget over Arbejdsmarkedets Erhvervssikrings afgørelse om afslag på, at du er omfattet af den danske arbejdsskadesikring.</p>\r\n<p>\r\n</p>\r\n<p>Arbejdsmarkedets Erhvervssikring afgjorde din sag den 31. oktober 2016.</p>\r\n<p>\r\n</p>\r\n<p>Ankestyrelsen har nu afgjort din sag.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Du er ikke social sikret i Danmark under dit arbejde i Sverige den 28. november 2015</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Du er heller ikke omfattet af den danske arbejdsskadelov under dit arbejde i Sverige den 28. november 2015</p>\r\n<p>\r\n</p>\r\n<p>Det betyder, at din skade ikke kan anerkendes som en arbejdsskade efter dansk lov.</p>\r\n<p>\r\n</p>\r\n<p>Vi stadfæster således Arbejdsmarkedets Erhvervssikrings afgørelse, da vi er kommet til samme resultat. Vi ændrer dog begrundelsen for afgørelsen.</p>\r\n<p>\r\n</p>\r\n<p>Du bør rette henvendelse til de svenske myndigheder og få vurderet, om du kan blive tilsluttet de sociale sikringsordninger i Sverige.</p>\r\n<p>\r\n</p>\r\n<p>\r\n   <span class=\"Bold\">Begrundelen for afgørelsen om, at du ikke er social sikret i Danmark</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>Ankestyrelsen vurderer, at du ikke er omfattet af de danske regler om social sikring under dit arbejde i Sverige den 28. november 2015.</p>\r\n<p>\r\n</p>\r\n<p>Det skyldes, at du ikke opfylder betingelserne om, at du enten skal have bopæl i Danmark eller have arbejdet i Danmark umiddelbart inden du blev udsendt til at udføre arbejde i et andet EU-land.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>Du kom den 28. november 2015 til skade i Sverige, mens du udførte arbejde for din arbejdsgiver, som er hjemmehørende i Danmark. Du er ansat som rejsemontør, hvor du udfører arbejde i hele verden.</p>\r\n<p>\r\n</p>\r\n<p>Vi lægger vægt på dine oplysninger om, at du har haft bopæl i Thailand de seneste 7 år, og at du før hændelsen den 28. november 2015 rejste direkte fra Thailand til Sverige, hvor skaden skete.</p>\r\n<p>\r\n</p>\r\n<p>Vi lægger også vægt på, at du har oplyst, at du aldrig udfører arbejde for din arbejdsgiver i Danmark. Du har derfor ikke arbejdet i Danmark umiddelbart før, du tog til Sverige.</p>\r\n<p>\r\n</p>\r\n<p>Du er derfor ikke omfattet af EF-forordning 883/2004. De danske regler om social sikring gælder derfor ikke for din skade.</p>\r\n<p>\r\n</p>\r\n<p>Oplysningerne fremgår særligt af anmeldelsen af din skade, dine spørgeskemabesvarelser af 12. august 2016 og 7. september 2016, og dine oplysninger ved telefonisk samtale den 19. januar 2017.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>EF-forordning 883/2004 tager stilling til, hvilket lands lov, der skal gælde, når en person er ansat i ét EU-land, men udfører arbejde i et andet EU-land.</p>\r\n<p>\r\n</p>\r\n<p>En person, der har en dansk arbejdsgiver, og udsendes til et andet EU-land for at udføre arbejde der, er ifølge EF-forordningen omfattet af lovgivningen i Danmark under udsendelsen. Det er dog et krav, at personen har haft bopæl i Danmark eller har arbejdet i Danmark umiddelbart forud for udsendelsen til det andet EU-land.</p>\r\n<p>\r\n</p>\r\n<p>\r\n   <span class=\"Bold\">Begrundelsen for afgørelsen om, at du ikke er omfattet af den danske arbejdsskadelov</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>Ankestyrelsen vurderer, at du ikke er omfattet af den danske arbejdsskadelov under dit arbejde i Sverige den 28. november 2015.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>Vi lægger vægt på, at du kom til skade i Sverige den 28. november 2015, mens du udførte arbejde for din danske arbejdsgiver.</p>\r\n<p>\r\n</p>\r\n<p>Vi lægger også vægt, at du har haft bopæl i Thailand de seneste 7 år.</p>\r\n<p>\r\n</p>\r\n<p>Oplysningerne fremgår særligt af anmeldelsen af din skade og dine spørgeskemabesvarelser af 12. august 2016 og 7. september 2016.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>En person er omfattet af den danske arbejdsskadelov, når skaden er sket i Danmark under udførelse af arbejde for en dansk arbejdsgiver.</p>\r\n<p>\r\n</p>\r\n<p>Hvis en person er udsendt til et nordisk land for at udføre arbejde for en dansk arbejdsgiver, kan personen være omfattet af den danske arbejdsskadelov, hvis personen har bopæl i Danmark.</p>\r\n<p>\r\n</p>\r\n<p>\r\n   <span class=\"Bold\">Sag nr. 2, j.nr. 2016-5012-35634</span>\r\n</p>\r\n<p>\r\n</p>\r\n<p>Forsikringsselskabet Codan har klaget over Arbejdsmarkedets Erhvervssikrings afgørelse om anerkendelse af en ulykke samt godtgørelse for varigt mén på 10 procent.</p>\r\n<p>\r\n</p>\r\n<p>Arbejdsmarkedets Erhvervssikring afgjorde sagen den 2. juni 2016.</p>\r\n<p>\r\n</p>\r\n<p>Ankestyrelsen har nu afgjort din sag.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Du er ikke omfattet af lovens personkreds</p>\r\n<p>\r\n</p>\r\n<p>Det betyder, at vi ændrer Arbejdsmarkedets Erhvervssikrings afgørelse.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Vi ophæver derfor afgørelsen om varigt mén</p>\r\n<p>\r\n</p>\r\n<p>Det betyder, at afgørelsen om varigt mén på 10 procent ikke længere gælder.</p>\r\n<p>\r\n</p>\r\n<p>\r\n   <span class=\"Bold\">Begrundelse for hvorfor du ikke er omfattet af personkredsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>Ankestyrelsen vurderer, at du ikke opfylder kravene for at være omfattet af lovens personkreds.</p>\r\n<p>\r\n</p>\r\n<p>Det skyldes, at du ikke kan anses for at være midlertidigt udstationeret fra Danmark, fordi du ikke havde bopæl i Danmark på tidspunktet for din udsendelse til Vestas Australien.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>Du kom til skade den 28. april 2014, mens du udførte arbejde for en virksomhed i Australien.</p>\r\n<p>\r\n</p>\r\n<p>Den sikrede personkreds i arbejdsskadesikringsloven omfatter som udgangspunkt kun personer, der udfører arbejde for en arbejdsgiver her i landet, medmindre der er tale om en midlertidig udstationering i udlandet.</p>\r\n<p>\r\n</p>\r\n<p>Vi lægger vægt på, at du påbegyndte arbejdet for virksomheden i Australien den 6. januar 2014.</p>\r\n<p>\r\n</p>\r\n<p>Vi lægger også vægt på, at du rejste ud af Danmark den 9. januar 2004 og bosatte dig i Thailand.</p>\r\n<p>\r\n</p>\r\n<p>Vi vurderer, at du ikke kan anses for at være midlertidig udstationeret fra Danmark, fordi du ikke havde bopæl i Danmark på tidspunktet for din udsendelse til en virksomhed i Australien.</p>\r\n<p>\r\n</p>\r\n<p>Vi er opmærksomme på, at du modtog løn fra en dansk arbejdsgiver, og at de havde instruktionsbeføjelse i forbindelse med det udførte arbejde. Dette ændrer dog ikke ved resultatet, fordi bopælskravet ikke er opfyldt.</p>\r\n<p>\r\n</p>\r\n<p>Da Australien ikke er et EU-land eller har indgået aftale med Danmark om dækning af reglerne i lov om arbejdsskadesikring, er du heller ikke på det grundlag omfattet af arbejdsskadesikringsloven.</p>\r\n<p>\r\n</p>\r\n<p>Du kan henvende dig til arbejdsskademyndighederne i Australien med henblik på anmeldelse af skaden.</p>\r\n<p>\r\n</p>\r\n<p>Oplysningerne fremgår særligt af udfyldt spørgeskema af 13. april 2015, ansættelseskontrakt af 12. januar 2015 med tillæg, mailkorrespondance af 15. august 2016 med din arbejdsgiver, notat af 18. januar 2017 og CPR-udtræk vedrørende bopæl fra 18. august 1973 frem til 9. januar 2004.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>Personer, der udsendes til midlertidigt arbejde i udlandet for en dansk arbejdsgiver er omfattet af reglerne i arbejdsskadesikringsloven.</p>\r\n<p>\r\n</p>\r\n<p>\r\n   <span class=\"Bold\">Begrundelse for at ophæve afgørelsen om varigt mén</span>\r\n</p>\r\n<p>\r\n</p>\r\n<p>Afgørelsen om godtgørelsen for varigt mén gælder ikke længere.</p>\r\n<p>\r\n</p>\r\n<p>Grunden er, at det er en forudsætning for at træffe afgørelse om og tilkende erstatning, at du er omfattet af lovens personkreds.</p>\r\n<p>\r\n</p>\r\n<p>Du er således ikke berettiget til godtgørelse for varigt mén, da du ikke er omfattet af lovens personkreds.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 19. februar 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/05/2018"
        },
        {
            "displayName": "Accession",
            "displayValue": "W20180933725"
        },
        {
            "displayName": "Entydig dokumentidentifikation",
            "displayValue": "CR000826"
        },
        {
            "displayName": "Dato for indlæggelse",
            "displayValue": "16/03/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9337"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "18/05/2018"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2016-5010-67110"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}