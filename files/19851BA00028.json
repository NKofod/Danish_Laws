{
    "id": 105988,
    "title": "1985 BSF 28   FORSLAG TIL FOLKETINGSBESLUTNING OM UDARBEJDELSE AF FORSLAG TIL EN ÆNDRET   STRUKTUR FOR KØBENHAVNS, FREDERIKSBERG, DRAGØR OG TÅRNBY KOMMUNER ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 28",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 28 </P>  \r\n\r\n<P></P>  \r\n\r\n<P>Forslag til folketingsbeslutning om udarbejdelse af forslag til en ændret  \r\n\r\n struktur for Københavns, Frederiksberg, Dragør og Tårnby kommuner </P>  \r\n\r\n<P></P>  \r\n\r\n<P>Fremsat af Agerschou (SF) Birthe Hansen (SF) Birthe Nielsen (SF) Ebba  \r\n\r\n Strange (SF). </P>  \r\n\r\n<P></P>  \r\n\r\n<P>den 24. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen inden udgangen af 1985 at nedsætte et </P>  \r\n\r\n<P>udvalg, der efter nedenstående retningslinjer skal udarbejde et </P>  \r\n\r\n<P>forslag til ændring af den kommunale struktur for et område </P>  \r\n\r\n<P>bestående af Københavns, Frederiksberg, Dragør og Tårnby kommuner. </P>  \r\n\r\n<P>Udvalget skal bl.a. have repræsentanter for de berørte kommuner samt </P>  \r\n\r\n<P>særlig sagkyndige og skal sammensættes, således at mindretal i </P>  \r\n\r\n<P>kommunalbestyrelser får en rimelig repræsentation. </P>  \r\n\r\n<P>Udvalgsarbejdet skal afsluttes senest 2 år efter nedsættelsen med et </P>  \r\n\r\n<P>forslag til en ændret struktur med henblik på fremsættelse af </P>  \r\n\r\n<P>lovforslag, der i givet fald skal træde i kraft 1. januar 1990. </P>  \r\n\r\n<P>Udvalget skal arbejde efter følgende retningslinjer: </P>  \r\n\r\n<P>1. Amtsfunktionerne for de fire kommuner skal samles i et Københavns </P>  \r\n\r\n<P>byamt. </P>  \r\n\r\n<P>2. Inden for byamtets område skal der oprettes ca. 20 bydelskommuner, </P>  \r\n\r\n<P>idet den nuværende Københavns kommune skal opdeles i 16 sådanne. </P>  \r\n\r\n<P>Bydelskommunerne skal være primærkommuner med disse kommuners </P>  \r\n\r\n<P>almindelige opgaver, bortset fra to typer opgave, der overføres </P>  \r\n\r\n<P>til byamtet. </P>  \r\n\r\n<P>3. De to typer opgaver, som Københavns byamt skal overtage fra </P>  \r\n\r\n<P>bydelskommunerne, skal være følgende: </P>  \r\n\r\n<P>a. Opgaver, der mest hensigtsmæssigt kan løses af et større kommunalt </P>  \r\n\r\n<P>fællesskab end bydelskommunerne. Det er f.eks. hovedstrukturen i </P>  \r\n\r\n<P>kommuneplanlægningen, varme- og elforsyningen, brandvæsen og </P>  \r\n\r\n<P>kirkegårde. </P>  \r\n\r\n<P>b. Opkrævning af den væsentligste del af den skatteudskrivning, der </P>  \r\n\r\n<P>normalt foretages af primærkommunerne. Byamtet skal herefter </P>  \r\n\r\n<P>fordele midler til bydelskommunerne efter objektive kriterier, der </P>  \r\n\r\n<P>afspejler bydelskommunernes normale udgifter til bl.a. sociale og </P>  \r\n\r\n<P>kulturelle opgaver. En del af midlerne skal fordeles til </P>  \r\n\r\n<P>bydelskommuner til særlig udgiftskrævende opgaver som f.eks. </P>  \r\n\r\n<P>løsningen af særlig tunge sociale problemer og byfornyelse og til </P>  \r\n\r\n<P>faciliteter, som visse bydelskommuner ved deres oprettelse </P>  \r\n\r\n<P>mangler. </P>  \r\n\r\n<P>Herudover skal bydelskommunerne have mulighed for selv at udskrive </P>  \r\n\r\n<P>skat. </P>  \r\n\r\n<P>4. Der skal foretages en anden fordeling af de samlede kommunale </P>  \r\n\r\n<P>midler, således at byamtet og bydelskommunerne kan tilføres flere </P>  \r\n\r\n<P>økonomiske ressourcer. Disse midler skal hovedsagelig komme fra </P>  \r\n\r\n<P>andre kommuner og amter i hovedstadsregionen i form af nye og </P>  \r\n\r\n<P>forbedrede udligningsordninger. I en overgangsperiode er det </P>  \r\n\r\n<P>nødvendigt, at staten yder et økonomisk tilskud. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Generelle bemærkninger Da man i 1970 gennemførte kommunalreformen, </P>  \r\n\r\n<P>undlod man at gøre noget ved de indre dele af hovedstadsregionen, </P>  \r\n\r\n<P>dvs. især Københavns og Frederiksberg kommuner. </P>  \r\n\r\n<P>Det har efterladt en meget problematisk kommunal struktur: en </P>  \r\n\r\n<P>usammenhængende amtsstruktur med Frederiksberg som en ø midt i </P>  \r\n\r\n<P>Københavns kommune og Tårnby og Dragør kommuner geografisk mere </P>  \r\n\r\n<P>knyttet til København end til Københavns amtskommune samt </P>  \r\n\r\n<P>Københavns kommune, hvor der på grund af størrelsen er alt for </P>  \r\n\r\n<P>langt fra beboerne til politikerne. </P>  \r\n\r\n<P>København bør derfor opdeles i flere bydelskommuner, og </P>  \r\n\r\n<P>amtsfunktionerne for de fire kommuner bør samles i et Københavns </P>  \r\n\r\n<P>byamt. </P>  \r\n\r\n<P>Opdelingen af København skal især gennemføres for at give beboerne </P>  \r\n\r\n<P>bedre muligheder for at deltage i debatten om kommunale forhold og </P>  \r\n\r\n<P>for at give dem bedre muligheder for at få indflydelse på de </P>  \r\n\r\n<P>kommunale beslutninger. Samtidig skal den nye struktur sikre, at </P>  \r\n\r\n<P>opgaverne kan løses på en bedre og mere hensigtsmæssig måde, end </P>  \r\n\r\n<P>tilfældet er i dag. </P>  \r\n\r\n<P>Bydelskommunerne skal i hovedsagen være almindelige kommuner. </P>  \r\n\r\n<P>Bydelskommunerne vil imidlertid komme til at ligge i et samlet og </P>  \r\n\r\n<P>tæt bysamfund. Der vil derfor for bydelskommunerne være opgaver, </P>  \r\n\r\n<P>der bedst kan løses af bydelskommunerne i fællesskab. Det vil være </P>  \r\n\r\n<P>praktisk at lade byamtet overtage sådanne fællesopgaver. Det vil </P>  \r\n\r\n<P>samtidig sikre, at de bliver overtaget af et demokratisk valgt </P>  \r\n\r\n<P>organ. Det tætte bysamfund gør det også rimeligt, at der er </P>  \r\n\r\n<P>tættere økonomiske forbindelser mellem kommuner i et Københavns </P>  \r\n\r\n<P>byamt end mellem kommuner i andre amter. Derfor foreslås det, at </P>  \r\n\r\n<P>byamtet får en særlig økonomisk funktion sammenlignet med andre </P>  \r\n\r\n<P>amter. Disse funktioner vil derfor forsvinde fra kommunerne i </P>  \r\n\r\n<P>byamtet. Det er baggrunden for, at de benævnes bydelskommuner. </P>  \r\n\r\n<P>Med de foreslåede relationer mellem byamtet og bydelskommunerne er </P>  \r\n\r\n<P>der søgt taget højde for nogle af de problemer, der under </P>  \r\n\r\n<P>kommunalreformarbejdet standsede forslag til ændringer af den </P>  \r\n\r\n<P>kommunale struktur for København og Frederiksberg. Der var dengang </P>  \r\n\r\n<P>ønske om at opdele i flere kommuner og samtidig modstridende </P>  \r\n\r\n<P>ønsker om at fastholde fællesopgaverne i det tætte bysamfund. </P>  \r\n\r\n<P>Bydelskommunerne må ikke forveksles med de folkevalgte lokalråd, der </P>  \r\n\r\n<P>ofte har været på tale. Sådanne lokalråd vil kun få tildelt få </P>  \r\n\r\n<P>udvalgte opgaver fra en almindelig kommune og kan derfor ikke på </P>  \r\n\r\n<P>nogen måde opfattes som en kommune. De vil ikke have egen </P>  \r\n\r\n<P>forvaltning - højst sekretærbistand. De vil ikke på en afgørende </P>  \r\n\r\n<P>måde give beboere bedre muligheder for at påvirke beslutninger, </P>  \r\n\r\n<P>der er væsentlige for dem. De vigtigste beslutninger vil altid </P>  \r\n\r\n<P>skulle træffes i kommunalbestyrelsen. For bydelskommunen gælder </P>  \r\n\r\n<P>det modsatte princip. Den skal i hovedsagen varetage alle </P>  \r\n\r\n<P>primærkommunale opgaver. Et bydelsråd kan derfor bedst </P>  \r\n\r\n<P>sammenlignes med en almindelig kommunalbestyrelse. Kun de få </P>  \r\n\r\n<P>opgaver, der er fælleskommunale, fjernes fra bydelskommunen. </P>  \r\n\r\n<P>Bydelskommunerne vil også have en stort set almindelig </P>  \r\n\r\n<P>primærkommunal administration. </P>  \r\n\r\n<P>Københavns kommune er præget af meget store udgiftsbehov og lave </P>  \r\n\r\n<P>bruttoindkomster. Disse problemer vil - med uændrede </P>  \r\n\r\n<P>udligningsordninger, bloktilskud o.lign. - også præge et </P>  \r\n\r\n<P>Københavns byamt og mange af bydelskommunerne. Det er derfor </P>  \r\n\r\n<P>nødvendigt, at der tilføres byamtet og bydelskommunerne penge </P>  \r\n\r\n<P>&#187;udefra&#171;. </P>  \r\n\r\n<P>Bemærkninger til de enkelte punkter </P>  \r\n\r\n<P>ad 1 </P>  \r\n\r\n<P>Byamtet skal have alle amtskommunale opgaver samt de primærkommunale </P>  \r\n\r\n<P>opgaver af fælleskommunal karakter, der ved lovgivning placeres </P>  \r\n\r\n<P>her. </P>  \r\n\r\n<P>ad 2 </P>  \r\n\r\n<P>Bydelskommunerne bør normalt have en størrelse på 20-40.000 </P>  \r\n\r\n<P>indbyggere. Bydelskommunerne vil med denne størrelse kunne </P>  \r\n\r\n<P>varetage alle almindelige primærkommunale opgaver. Bydelene vil </P>  \r\n\r\n<P>samtidig have en størrelse, der ikke gør bydelskommunen </P>  \r\n\r\n<P>uoverskuelig for de fleste beboere. Størrelsen passer også til en </P>  \r\n\r\n<P>stor del af de bydele, der kan dannes efter nedenstående </P>  \r\n\r\n<P>retningslinjer. </P>  \r\n\r\n<P>Til grund for opdelingen og afgrænsningen af bydelskommunerne bør </P>  \r\n\r\n<P>ligge følgende overvejelser: </P>  \r\n\r\n<P>- Områder med fælles særpræg eller som pr. tradition udgør en enhed </P>  \r\n\r\n<P>bør være i samme bydelskommune. Medfører det for store enheder, må </P>  \r\n\r\n<P>disse dog deles. </P>  \r\n\r\n<P>- Bydelene skal så vidt muligt være uden gennemkørende trafik. </P>  \r\n\r\n<P>Hovedfærdselsårer, større områder med erhverv og større rekreative </P>  \r\n\r\n<P>områder vil ofte være egnede som grænseområder for </P>  \r\n\r\n<P>bydelskommunerne. </P>  \r\n\r\n<P>Efter disse kriterier bør København opdeles i følgende 16 </P>  \r\n\r\n<P>bydelskommuner - med indbyggertal pr. 1. januar 1983 i parentes: </P>  \r\n\r\n<P>Indre By (26.072), Christianshavn (8.345), Indre Østerbro </P>  \r\n\r\n<P>(43.562), Ydre Østerbro (34.144), Indre Nørrebro (24.787), Ydre </P>  \r\n\r\n<P>Nørrebro (37.729), Vesterbro (38.288), Sydhavnen (18.401), Valby </P>  \r\n\r\n<P>(44.858), Indre Sundby (45.298), Ydre Sundby (39.685), Islands </P>  \r\n\r\n<P>Brygge (7.019), Bispebjerg/Utterslev (44.306), Brønshøj (26.341), </P>  \r\n\r\n<P>Husum (23.015) og Vanløse (23.430). Se i øvrigt bilag med </P>  \r\n\r\n<P>kortskitse. </P>  \r\n\r\n<P>Det skal under udvalgsarbejdet nærmere undersøges, om Frederiksberg </P>  \r\n\r\n<P>(88.409) bør være en bydelskommune, eller om den bør opdeles i </P>  \r\n\r\n<P>flere bydelskommuner. </P>  \r\n\r\n<P>Dragør (12.647) og Tårnby (40.915) kommuner kan umiddelbart omskabes </P>  \r\n\r\n<P>til bydelskommuner eventuelt med mindre grænsejusteringer mellem </P>  \r\n\r\n<P>Tårnby og den nuværende Københavns kommune. Dragør kommune bør </P>  \r\n\r\n<P>have de samme grænser som bydelskommune, da der er klare grænser </P>  \r\n\r\n<P>imellem Tårnby og Dragør. </P>  \r\n\r\n<P>ad 3 </P>  \r\n\r\n<P>Vedr. a: Bydelskommunerne bør kun afgive opgaver, hvor det åbenlyst </P>  \r\n\r\n<P>er mest hensigtsmæssigt at samle dem i byamtet. De i </P>  \r\n\r\n<P>beslutningsforslaget nævnte opgaver er eksempler på sådanne </P>  \r\n\r\n<P>opgaver. Det vil betyde, at man i bydelskommunerne får til opgave </P>  \r\n\r\n<P>at løse langt de fleste primærkommunale opgaver. Det er f.eks. de </P>  \r\n\r\n<P>fleste sociale opgaver, folkeskolen, biblioteker, beboerhuse, </P>  \r\n\r\n<P>sundhedshuse, daginstitutioner for børn, lokalplaner og </P>  \r\n\r\n<P>saneringsplaner, bydelsplaner samt rammebestemmelser for </P>  \r\n\r\n<P>lokalplanerne. </P>  \r\n\r\n<P>Det bør under udvalgsarbejdet undersøges, om statslige funktioner har </P>  \r\n\r\n<P>en geografisk struktur, der passer til en ny kommunestruktur for </P>  \r\n\r\n<P>det foreslåede område. F.eks. bør arbejdsformidlingen og politiets </P>  \r\n\r\n<P>struktur tilpasses. </P>  \r\n\r\n<P>Det bør også under udvalgsarbejdet undersøges, om byamtet bør have </P>  \r\n\r\n<P>ret til at udstikke retningslinjer for visse af bydelskommunernes </P>  \r\n\r\n<P>opgaver. Det kunne f.eks. være rammer for takster til </P>  \r\n\r\n<P>daginstitutioner for børn. </P>  \r\n\r\n<P>Vedr. b: Fordelingen af de økonomiske midler skal sikre, at </P>  \r\n\r\n<P>bydelskommunerne har samme økonomiske muligheder for at løse deres </P>  \r\n\r\n<P>opgaver. Uden en effektiv fordeling af midler til bydelskommunerne </P>  \r\n\r\n<P>efter deres udgiftsbehov og indtægtsmuligheder vil der i visse </P>  \r\n\r\n<P>bydelskommuner opstå økonomiske problemer, der helt svarer til de </P>  \r\n\r\n<P>problemer, som Københavns kommune har i dag. </P>  \r\n\r\n<P>Bydelskommunernes ret til selv at udskrive skat skal sikre, at de </P>  \r\n\r\n<P>også kan fungere økonomisk uafhængigt af byamtet, hvis de f.eks. </P>  \r\n\r\n<P>ønsker at etablere et højere serviceniveau eller sætte særlige </P>  \r\n\r\n<P>aktiviteter i gang. </P>  \r\n\r\n<P>Byamtets opgave med at fordele midler må ikke medføre, at byamtet </P>  \r\n\r\n<P>overtager de primærkommunale opgaver, der ligger i </P>  \r\n\r\n<P>bydelskommunerne. Det er byamtets opgave alene at fordele midler </P>  \r\n\r\n<P>til disse opgaver. </P>  \r\n\r\n<P>Hvis de nuværende kommmuner ikke opdeles eller mister deres </P>  \r\n\r\n<P>amtsstatus ved en gennemført strukturændring, skal der ikke ske </P>  \r\n\r\n<P>nogen omfordeling af deres formuer. Ved fordelingen af midler til </P>  \r\n\r\n<P>bydelskommunernes årlige budgetter skal der tages højde for </P>  \r\n\r\n<P>forskelle i bydelskommunernes formuefordeling. </P>  \r\n\r\n<P>ad 4 </P>  \r\n\r\n<P>De midler, som byamtet og bydelskommunerne skal have tilført </P>  \r\n\r\n<P>&#187;udefra&#171;, skal primært komme fra hovedstadsregionens øvrige  \r\n\r\n amter </P>  \r\n\r\n<P>og kommuner, idet det må forpligte økonomisk at være en del af en </P>  \r\n\r\n<P>samlet region. Mange af de problemer, som præger Københavns </P>  \r\n\r\n<P>kommune, er samtidig problemer, som Københvans kommune aflaster </P>  \r\n\r\n<P>andre kommuner i hovedstadsregionen for. </P>  \r\n\r\n<P>Nogle af midlerne bør desuden komme fra en anden fordeling af de </P>  \r\n\r\n<P>kommunale midler på landsplan. </P>  \r\n\r\n<P>Enstor del af Københavns økonomiske problemer skyldes </P>  \r\n\r\n<P>strukturforhold, som først ændres eller kan ændres over en længere årrække  \r\n\r\n - det er især den skæve befolkningsstruktur, de mange </P>  \r\n\r\n<P>sociale problemer og den gamle bygningsmasse. Det bør derfor </P>  \r\n\r\n<P>medføre, at der i en overgangsperiode, indtil disse </P>  \r\n\r\n<P>strukturforhold er afgørende ændret, må gives Københavns byamt og </P>  \r\n\r\n<P>visse bydelskommuner betydelige statstilskud. </P>  \r\n\r\n<P><IMG SRC=\"/image.aspx?id=105988&img=CL5626_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Kortskitse </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00028"
        },
        {
            "displayName": "Entydig dokumentidentifikation",
            "displayValue": "CL005626"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "28"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}