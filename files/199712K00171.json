{
    "id": 112000,
    "title": "1997 LSF 171   FORSLAG TIL LOV OM ÆNDRING AF LOV OM SKIBES SIKKERHED M.V.   (TILBAGEHOLDELSE AF SKIB OG OPHÆVELSE HERAF I FORBINDELSE MED ANLØBSFORBUD)  ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 171",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 171 </P>  \r\n\r\n<P></P>  \r\n\r\n<P>Forslag til Lov om ændring af lov om skibes sikkerhed m.v.  \r\n\r\n (Tilbageholdelse af skib og ophævelse heraf i forbindelse med anløbsforbud)  \r\n\r\n</P>  \r\n\r\n<P></P>  \r\n\r\n<P>Fremsat af erhvervsministeren (Jan Trøjborg) </P>  \r\n\r\n<P></P>  \r\n\r\n<P>den 4. februar 1998 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om skibes sikkerhed m.v., jf. lovbekendtgørelse nr. 594 af 26. juni  \r\n\r\n 1996, som ændret ved lov nr. 887 af 3. december 1997, foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 16, stk. 2,</I> indsættes efter  \r\n\r\n &#187;tilbageholdes,&#187;: &#187;hvis skibet mangler foreskrevne  \r\n\r\n certifikater, eller&#171;. </P>  \r\n\r\n<P> <B>2.</B> I <I>§ 16 b, stk. 1, nr. 1,</I> ændres &#187;tilbageholdelsen  \r\n\r\n eller&#171; til : &#187;tilbageholdelsen,&#187;. </P>  \r\n\r\n<P> <B>3.</B> I <I>§ 16 b, stk. 1, nr. 2,</I> ændres &#187;.&#171; til:  \r\n\r\n &#187;eller&#171;. </P>  \r\n\r\n<P> <B>4.</B> I <I>§ 16 b, stk. 1,</I> indsættes som <I>nr. 3</I> : </P>  \r\n\r\n<P>&#187;3) et skib, der er tilbageholdt alene som følge af manglende  \r\n\r\n ISM-certificering, får ophævet tilbageholdelsen uden at være  \r\n\r\n certificeret.&#171; </P>  \r\n\r\n<P> <B>5.</B>  <I>§ 16 b, stk. 2,</I> affattes således: </P>  \r\n\r\n<P>&#187; <I>Stk. 2.</I> Ligeledes kan Søfartsstyrelsen efter anmodning fra  \r\n\r\n et andet land udstede forbud mod anløb af danske havne, når et skib mangler  \r\n\r\n foreskrevet ISM-certifikat eller har overtrådt bestemmelser for en  \r\n\r\n tilbageholdelse, som er meddelt af det pågældende land.&#171; </P>  \r\n\r\n<P> <B>6.</B>  <I>§ 16 b, stk. 5,</I> affattes således: </P>  \r\n\r\n<P>&#187; <I>Stk. 5.</I> Søfartsstyrelsen kan informere andre lande om  \r\n\r\n udstedelse og ophævelse af forbud imod anløb af danske havne med henblik på  \r\n\r\n iværksættelse af tilsvarende tiltag i disse lande.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. juli 1998. </P>  \r\n\r\n<P> <B>§ 3</B>  </P>  \r\n\r\n<P>Loven gælder ikke for Færøerne og Grønland, men kan ved kongelig anordning  \r\n\r\n sættes i kraft for disse landsdele med de afvigelser, som de særlige færøske  \r\n\r\n eller grønlandske forhold tilsiger. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Lovforslaget tilvejebringer hjemmel til at gennemføre et forslag til et  \r\n\r\n ændringsdirektiv til Direktiv 95/21/EF om Havnestatskontrol, der forventes  \r\n\r\n vedtaget inden for kort tid. Direktivforslaget skal være gennemført i dansk  \r\n\r\n ret 1. juli 1998, hvor den internationale kode for sikker skibsdrift og  \r\n\r\n forebyggelse af forurening (ISM-koden) samtidig træder i kraft.  \r\n\r\n Direktivforslaget indebærer, at der skal ske tilbageholdelse af skibe, der  \r\n\r\n mangler certifikater i henhold til ISM-koden. For at undgå ophobning i  \r\n\r\n havnene åbner direktivforslaget dog mulighed for at frigive skibe, der alene  \r\n\r\n er tilbageholdt som følge af manglende certifikater. Ophævelsen forudsætter,  \r\n\r\n at skibet i øvrigt er konstateret sødygtigt. Samtidig med ophævelsen af  \r\n\r\n tilbageholdelsen skal myndighederne pålægge skibet forbud mod anløb af  \r\n\r\n Fællesskabets havne, indtil ISM-certificering er foretaget. </P>  \r\n\r\n<P>Lovforslaget præciserer Søfartsstyrelsens hjemmel til at tilbageholde  \r\n\r\n skibe uden foreskrevne certifikater og bemyndiger som noget nyt  \r\n\r\n Søfartsstyrelsen til at udstede de nævnte anløbsforbud. Da tilbageholdelse  \r\n\r\n efter direktivet er obligatorisk, vil der ved den detaljerede administrative  \r\n\r\n regelfastsættelse om den nærmere fremgangsmåde i forbindelse med  \r\n\r\n gennemførelsen af havnestatskontrollen og betingelserne for udstedelse af  \r\n\r\n anløbsforbud mv., blive foreskrevet en pligt for Søfartsstyrelsen til at  \r\n\r\n foretage tilbageholdelse. </P>  \r\n\r\n<P> <I>Høring</I>  </P>  \r\n\r\n<P>Et udkast til forslaget har været sendt i høring hos Danmarks  \r\n\r\n Rederiforening, Rederiforeningen af 1895, Rederiforeningen for mindre skibe,  \r\n\r\n Bilfærgernes Rederiforening, Dansk Navigatørforening, Maskinmestrenes  \r\n\r\n Forening, Metal Søfart, Sømændenes Forbund i Danmark,  \r\n\r\n Radiotelegrafistforeningen af 1917, Dansk Sø-Restaurations Forening, Hotel-,  \r\n\r\n Restaurant-, og Turisterhvervets Arbejdsgiverforening, Restaurations- og  \r\n\r\n Bryggeriarbejder-Forbundet, Specialarbejderforbundet i Danmark, Danmarks  \r\n\r\n Fiskeriforening, Fiskernes Forbund, Skibs- og Bådebyggeriernes  \r\n\r\n Arbejdsgiverforening, Foreningen af Jernskibs- og Maskinbyggerier i Danmark,  \r\n\r\n Dansk Arbejdsgiverforening, Landsorganisationen i Danmark, Amtsrådsforeningen  \r\n\r\n i Danmark, Kommunernes Landsforening, Trafikministeriet, Miljø- og  \r\n\r\n Energiministeriet, Forsvarsministeriet, Justitsministeriet,  \r\n\r\n Finansministeriet, Funktionærernes og Tjenestemændenes Fællesråd, Forbundet  \r\n\r\n for offentlig Ansatte, samt Statsansattes Kartel. </P>  \r\n\r\n<P> <I>Lovforslagets erhvervsøkonomiske, statsfinansielle og administrative  \r\n\r\n konsekvenser</I>  </P>  \r\n\r\n<P>Forslaget vil ikke medføre statsfinansielle konsekvenser eller  \r\n\r\n erhvervsøkonomiske og administrative konsekvenser for det danske  \r\n\r\n skibsfartserhverv. Forslaget vil medføre en begrænset øget administration i  \r\n\r\n Søfartsstyrelsen. Udgifterne hertil vil blive afholdt inden for ministeriets  \r\n\r\n økonomiske rammer. </P>  \r\n\r\n<P> <I>Lovforslagets miljømæssige konsekvenser</I>  </P>  \r\n\r\n<P>Forslaget skønnes ikke at få miljømæssige konsekvenser. </P>  \r\n\r\n<P> <I>Forholdet til EU - retten</I>  </P>  \r\n\r\n<P>Forslaget er nødvendigt for at sikre gennemførelse af et forslag til et  \r\n\r\n ændringsdirektiv til Direktiv 95/21/EF om håndhævelse over for skibe, der  \r\n\r\n anløber Fællesskabets havne og sejler i farvande under medlemsstaternes  \r\n\r\n jurisdiktion, af internationale standarder for skibes sikkerhed, for  \r\n\r\n forureningsbeskyttelse samt for leve- og arbejdsvilkår om bord  \r\n\r\n (Havnestatskontrol). Direktivforslaget forventes at blive vedtaget inden for  \r\n\r\n kort tid med gennemførelsesfrist senest den 1. juli 1998. </P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Til nr. 1 </P>  \r\n\r\n<P>Bestemmelsen præciserer, at der kan ske tilbageholdelse af skibe alene som  \r\n\r\n følge af manglende foreskrevne certifikater. Udenlandske skibe er efter  \r\n\r\n hidtidig administrativ praksis blevet tilbageholdt uden forudgående  \r\n\r\n gennemgang af skibet, når internationalt foreskrevne certifikater ikke  \r\n\r\n foreligger. Bestemmelsen præciserer hjemmelen for denne praksis. </P>  \r\n\r\n<P>Til nr. 4 </P>  \r\n\r\n<P>Bestemmelsen i nr. 4 giver Søfartsstyrelsen mulighed for at udstede  \r\n\r\n anløbsforbud til skibe, der for at undgå ophobning af skibe i havnene får  \r\n\r\n ophævet en tilbageholdelse, som alene skyldes manglende ISM-certificering.  \r\n\r\n Ophævelsen af tilbageholdelsen forudsætter, at skibet i øvrigt er konstateret  \r\n\r\n sødygtigt. </P>  \r\n\r\n<P>Bestemmelsen ændrer ikke den gældende lovs regler om, at Søfartsstyrelsen  \r\n\r\n uanset anløbsforbud kan meddele tilladelse til anløb af bestemt dansk havn i  \r\n\r\n tilfælde af risiko for de ombordværendes sikkerhed eller forurening af  \r\n\r\n havmiljøet mv. </P>  \r\n\r\n<P>Til nr. 5 </P>  \r\n\r\n<P>Når et skibs tilbageholdelse er blevet hævet, og der er udstedt  \r\n\r\n anløbsforbud, sender søfartsmyndighederne besked herom til de øvrige  \r\n\r\n medlemsstater og internationale samarbejdspartnere, som herefter kan  \r\n\r\n fastsætte anløbsforbud for deres havne. Bestemmelsen i nr. 5 muliggør, at  \r\n\r\n danske myndigheder efter anmodning fra andre lande kan udstede tilsvarende  \r\n\r\n anløbsforbud for danske havne. Såfremt et EU/EØS medlemsland anmoder herom,  \r\n\r\n følger det af direktivet, at der skal udstedes anløbsforbud. </P>  \r\n\r\n<P>Til nr. 6 </P>  \r\n\r\n<P>Lande udenfor EU/EØS deltager i samarbejdet om havnestatskontrol af skibe  \r\n\r\n og bestemmelsen præciserer, at underretning om anløbsforbud kan gives også  \r\n\r\n til andre lande end EU/EØS landene. Det følger af direktivet, at der skal  \r\n\r\n gives underretning om udstedelse og ophævelse af anløbsforbud til EU/EØS -  \r\n\r\n landene. </P>  \r\n\r\n<P>Skriftlig fremsættelse (4. februar 1998) </P>  \r\n\r\n<P> <B>Erhvervsministeren</B> (Jan Trøjborg): </P>  \r\n\r\n<P>Hermed tillader jeg mig for Folketinget at fremsætte: </P>  \r\n\r\n<P> <I>Forslag til lov om ændring af lov om skibes sikkerhed m.v.  \r\n\r\n (Tilbageholdelse af skib og ophævelse heraf i forbindelse med  \r\n\r\n anløbsforbud).</I>  </P>  \r\n\r\n<P>(Lovforslag nr. L 171). </P>  \r\n\r\n<P>Forslaget fremsættes med henblik på, at Danmark i tide kan gennemføre en  \r\n\r\n ændring af direktivet om havnestatskontrol af udenlandske skibe, som er under  \r\n\r\n vedtagelse. Direktivforslaget, der forventes vedtaget inden for kort tid, vil  \r\n\r\n skulle være gennemført senest den 1. juli 1998. </P>  \r\n\r\n<P>Direktivforslaget indebærer, at der skal ske tilbageholdelse af skibe, der  \r\n\r\n mangler certifikater i henhold til den internationale kode for sikker  \r\n\r\n skibsdrift og forebyggelse af forurening (ISM-koden). For at undgå ophobning  \r\n\r\n i havnene åbner direktivforslaget dog mulighed for at frigive skibe, der  \r\n\r\n alene er tilbageholdt som følge af manglende certifikater. Ophævelsen  \r\n\r\n forudsætter, at skibet i øvrigt er konstateret sødygtigt. Samtidig med  \r\n\r\n ophævelsen af tilbageholdelsen skal myndighederne pålægge skibet forbud mod  \r\n\r\n anløb af Fællesskabets havne. Disse forbud ophæves, når det er dokumenteret,  \r\n\r\n at ISM-certificeringen er gennemført. </P>  \r\n\r\n<P>Lovforslaget præciserer den gældende lovs hjemmel til at tilbageholde  \r\n\r\n skibe og bemyndiger Søfartsstyrelsen til at udstede anløbsforbud til skibe  \r\n\r\n uden foreskrevne ISM certifikater. De nærmere retningslinier for  \r\n\r\n gennemførelse af kontrollen m.v. vil blive fastsat administrativt. </P>  \r\n\r\n<P>Lovforslaget og direktivforslaget er et signal til omverdenen, om at  \r\n\r\n gennemførelsen af ISM-koden skal ske til tiden. </P>  \r\n\r\n<P>Med disse bemærkninger skal jeg anbefale forslaget til en hurtig og  \r\n\r\n velvillig behandling. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) indsat den gældende formulering  \r\n\r\n af de bestemmelser, der berøres af lovforslaget</I>  </P>  \r\n\r\n<P> <B>§ 1</B>  </P>  \r\n\r\n<P>I lov om skibes sikkerhed m.v., jf. lovbekendtgørelse nr. 594 af 26. juni  \r\n\r\n 1996, som ændret ved lov nr. 887 af 3. december 1997, foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 16, stk. 2,</I> indsættes efter  \r\n\r\n &#187;tilbageholdes,&#187;: &#187;hvis skibet mangler foreskrevne  \r\n\r\n certifikater, eller&#171;. </P>  \r\n\r\n<P> <B>§ 16.</B> Er det som følge af fejl eller mangler ved skrog, maskineri,  \r\n\r\n sikkerhedsudstyr, placering af ballast og ladning, bemanding eller af andre  \r\n\r\n grunde forbundet med fare for ombordværendes sikkerhed eller sundhed at lade  \r\n\r\n skibet gå til søs eller fortsætte sejladsen, kan skibet tilbageholdes,  \r\n\r\n medmindre fejlen eller mangelen omgående udbedres. </P>  \r\n\r\n<P> <I>Stk. 2.</I> Et skib kan endvidere tilbageholdes, såfremt rederen,  \r\n\r\n føreren eller den, der handler på deres vegne, lægger Søfartsstyrelsen  \r\n\r\n hindringer i vejen for en forsvarlig udøvelse af dens pligter. </P>  \r\n\r\n<P> <I>Stk. 3.</I> Beslutningen om skibets tilbageholdelse skal snarest  \r\n\r\n muligt meddeles føreren eller rederen skriftligt eller telegrafisk med  \r\n\r\n oplysning om grunden til tilbageholdelsen og om de vilkår, hvorunder  \r\n\r\n frigivelse kan finde sted. </P>  \r\n\r\n<P> <I>Stk. 4.</I> Endvidere skal tilbageholdelsen, hvis skibet bliver  \r\n\r\n indklareret, anmeldes til det stedlige toldvæsen og om fornødent til politi  \r\n\r\n eller havnemyndighed. Der skal træffes de fornødne forholdsregler til at  \r\n\r\n hindre skibets afgang. I udlandet skal tilbageholdelsen anmeldes til den  \r\n\r\n stedlige danske repræsentation, der så vidt muligt foranlediger, at der  \r\n\r\n træffes de fornødne forholdsregler til at hindre skibets afgang. </P>  \r\n\r\n<P> <B>2.</B> I <I>§ 16 b, stk. 1, nr. 1,</I> ændres &#187;tilbageholdelsen  \r\n\r\n eller&#171; til : &#187;tilbageholdelsen,&#187;. </P>  \r\n\r\n<P> <B>3.</B> I <I>§ 16 b, stk. 1, nr. 2,</I> ændres &#187;.&#171; til:  \r\n\r\n &#187;eller&#171;. </P>  \r\n\r\n<P> <B>4.</B> I <I>§ 16 b, stk. 1,</I> indsættes som <I>nr. 3</I> : </P>  \r\n\r\n<P>&#187;3) et skib, der er tilbageholdt alene som følge af manglende  \r\n\r\n ISM-certificering, får ophævet tilbageholdelsen uden at være  \r\n\r\n certificeret.&#171; </P>  \r\n\r\n<P> <B>5.</B>  <I>§ 16 b, stk. 2,</I> affattes således: </P>  \r\n\r\n<P>&#187; <I>Stk. 2.</I> Ligeledes kan Søfartsstyrelsen efter anmodning fra  \r\n\r\n et andet land udstede forbud mod anløb af danske havne, når et skib mangler  \r\n\r\n foreskrevet ISM-certifikat eller har overtrådt bestemmelser for en  \r\n\r\n tilbageholdelse, som er meddelt af det pågældende land.&#171; </P>  \r\n\r\n<P> <B>6.</B>  <I>§ 16, b, stk. 5,</I> affattes således: </P>  \r\n\r\n<P>&#187; <I>Stk. 5.</I> Søfartsstyrelsen kan informere andre lande om  \r\n\r\n udstedelse og ophævelse af forbud imod anløb af danske havne med henblik på  \r\n\r\n iværksættelse af tilsvarende tiltag i disse lande.&#171; </P>  \r\n\r\n<P> <B>§ 16 b.</B> I tilslutning til en tilbageholdelse efter § 16 kan  \r\n\r\n Søfartsstyrelsen udstede forbud mod, at et skib anløber danske havne, såfremt  \r\n\r\n</P>  \r\n\r\n<P>1) skibet afsejler eller fortsætter sin sejlads trods tilbageholdelsen  \r\n\r\n eller </P>  \r\n\r\n<P>2) skibet undlader at anløbe et reparationsværft, som udpeges efter aftale  \r\n\r\n med Søfartsstyrelsen, med henblik på at udbedre de forhold, som førte til  \r\n\r\n tilbageholdelsen. </P>  \r\n\r\n<P> <I>Stk. 2</I> . Ligeledes kan Søfartsstyrelsen efter anmodning fra et  \r\n\r\n andet EU/EØS-land udstede forbud mod anløb af danske havne, når et skib har  \r\n\r\n overtrådt bestemmelser for en tilbageholdelse, som er meddelt af dette  \r\n\r\n EU/EØS-land. </P>  \r\n\r\n<P> <I>Stk. 3</I> . Når der er udstedt et anløbsforbud over for et skib, kan  \r\n\r\n Søfartsstyrelsen give tilladelse til anløb af en bestemt dansk havn, hvis  \r\n\r\n skibets fortsatte sejlads indebærer risiko for tab af menneskeliv, skade på  \r\n\r\n havmiljøet, bydende nødvendige sikkerhedshensyn gør det påkrævet eller med  \r\n\r\n henblik på at afhjælpe fejl og mangler. </P>  \r\n\r\n<P> <I>Stk. 4</I> . Søfartsstyrelsen ophæver et anløbsforbud, når de forhold,  \r\n\r\n som førte til anløbsforbudet, er bragt i orden, jf. dog § 21, stk. 2. </P>  \r\n\r\n<P> <I>Stk. 5.</I> Søfartsstyrelsen informerer straks de øvrige EU/EØS-lande  \r\n\r\n om udstedelse og ophævelse af forbud mod anløb af danske havne med henblik på  \r\n\r\n iværksættelse af tilsvarende tiltag i disse lande. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/02/1998"
        },
        {
            "displayName": "Accession",
            "displayValue": "199712K00171"
        },
        {
            "displayName": "Entydig dokumentidentifikation",
            "displayValue": "CL008324"
        },
        {
            "displayName": "Dato for førstegangsindlæggelse",
            "displayValue": "04/02/1998"
        },
        {
            "displayName": "Dato for indlæggelse",
            "displayValue": "04/02/1998"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "171"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}