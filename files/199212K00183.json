{
    "id": 111401,
    "title": "1992 LSF 183   FORSLAG TIL LOV OM ÆNDRING AF LOV OM RETTENS PLEJE I GRØNLAND ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 183",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 183 </P>  \r\n\r\n<P></P>  \r\n\r\n<P>Forslag til Lov om ændring af lov om rettens pleje i Grønland </P>  \r\n\r\n<P></P>  \r\n\r\n<P>Fremsat af justitsministeren (Pia Gjellerup) </P>  \r\n\r\n<P></P>  \r\n\r\n<P>den 10. februar 1993 </P>  \r\n\r\n<P></P>  \r\n\r\n<P>Vedtaget ved tredjebehandling den 23. marts 1993 </P>  \r\n\r\n<P></P>  \r\n\r\n<P><a href=\"document.aspx?accn=A19930015130\"> Lov nr. 151 af 31/03/1993</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om rettens pleje i Grønland, jf. lovbekendtgørelse nr. 99 af 21.  \r\n\r\n marts 1984, som ændret ved lov nr. 188 af 23. marts 1992, foretages følgende  \r\n\r\n ændringer: </P>  \r\n\r\n<P> <B>1.</B>  <I>Kapitel 4, afsnit D,</I> affattes således: </P>  \r\n\r\n<P> <I>&#187;D. Sager om ægteskab eller forældremyndighed</I>  </P>  \r\n\r\n<P> <B>§ 13.</B> Efter reglerne i dette afsnit behandles </P>  \r\n\r\n<P>1) sager om separation, skilsmisse eller omstødelse af ægteskab, </P>  \r\n\r\n<P>2) sager om ophør af fælles forældremyndighed, </P>  \r\n\r\n<P>3) sager om overførelse af forældremyndigheden fra moderen til faderen  \r\n\r\n alene i tilfælde, hvor forældrene ikke har fælles forældremyndighed, </P>  \r\n\r\n<P>4) sager om afgørelser om forældremyndighed ved en indehavers død, </P>  \r\n\r\n<P>5) sager om ændring af aftale eller afgørelse om forældremyndighed, </P>  \r\n\r\n<P>6) sager om samværsret for den af forældrene, der ikke har del i  \r\n\r\n forældremyndigheden, </P>  \r\n\r\n<P>7) sager mellem ægtefæller om ændring eller anfægtelse af vilkår for  \r\n\r\n separation, skilsmisse eller omstødelse eller anfægtelse af aftaler om  \r\n\r\n fordeling af formuen, der er indgået med henblik på separation, skilsmisse  \r\n\r\n eller omstødelse, </P>  \r\n\r\n<P>8) sager mellem ægtefæller til afgørelse af, om separation består eller er  \r\n\r\n bortfaldet, og </P>  \r\n\r\n<P>9) sager til afgørelse af, om parterne er eller ikke er ægtefæller. </P>  \r\n\r\n<P> <B>§ 14.</B> Anlægger justitsministeren eller den, ministeren bemyndiger  \r\n\r\n dertil, eller ægtefællen i et tidligere ægteskab sag til omstødelse af et  \r\n\r\n ægteskab, skal sagen anlægges mod begge ægtefæller. Sagen anlægges ved en  \r\n\r\n ret, hvor en af ægtefællerne kan sagsøges efter § 17. </P>  \r\n\r\n<P> <B>§ 15.</B> Parterne kan optræde på egen hånd, selv om de er umyndige  \r\n\r\n eller under lavværgemål. Er en part umyndiggjort på grund af sindssygdom  \r\n\r\n eller åndssvaghed, optræder værgen dog på partens vegne. Værgen kan kun  \r\n\r\n anlægge sag med kredsrettens samtykke. </P>  \r\n\r\n<P> <B>§ 16.</B> Det afgøres efter § 448 c i lov om rettens pleje, jf.  \r\n\r\n lovbekendtgørelse nr. 905 af 10. november 1992, om en sag om ægteskab eller  \r\n\r\n forældremyndighed kan anlægges her i riget (Danmark og Grønland). </P>  \r\n\r\n<P> <B>§ 17.</B> Sag anlægges ved sagsøgtes hjemting. </P>  \r\n\r\n<P> <I>Stk. 2.</I> Har sagsøgte ikke hjemting her i riget, anlægges sagen ved  \r\n\r\n sagsøgerens hjemting. </P>  \r\n\r\n<P> <I>Stk. 3.</I> Har ingen af parterne hjemting her i riget, anlægges sagen  \r\n\r\n ved den ret, som justitsministeren bestemmer. </P>  \r\n\r\n<P> <B>§ 18.</B> Afgørelse om ægtefællebidrag sker ved dommen i forbindelse  \r\n\r\n med ægteskabssagen. </P>  \r\n\r\n<P> <I>Stk. 2.</I> Hvis ægtefællerne udskyder spørgsmålet om størrelsen af  \r\n\r\n bidraget til senere afgørelse, og hvis der senere skal træffes afgørelse om  \r\n\r\n ændring af bidragets størrelse, sker dette ved beslutning truffet af  \r\n\r\n kredsdommeren. Kredsdommerens beslutning kan indbringes for landsdommeren.  \r\n\r\n</P>  \r\n\r\n<P> <B>§ 19.</B> Omstændigheder, som er eller kunne være gjort gældende i en  \r\n\r\n tidligere sag om ægteskab eller forældremyndighed, der er pådømt i  \r\n\r\n realiteten, kan ikke benyttes som søgsmålsgrundlag i en ny sag. </P>  \r\n\r\n<P> <B>§ 20.</B> Retten kan bestemme, at en eller begge parter ikke må  \r\n\r\n overvære den samtale med et barn, der skal finde sted efter myndighedslovens  \r\n\r\n § 25. Inden sagen afgøres, skal parterne gøres bekendt med indholdet af  \r\n\r\n samtalen, medmindre dette vil stride mod de hensyn, der har ført til  \r\n\r\n udelukkelsen. </P>  \r\n\r\n<P> <B>§ 20 a.</B> Retsmøderne foregår for lukkede døre. Ved offentlig  \r\n\r\n gengivelse af domme må der ikke ske offentliggørelse af navn, stilling eller  \r\n\r\n bopæl for nogen af de i dommen nævnte personer eller på anden måde  \r\n\r\n offentliggørelse af de pågældendes identitet. Overtrædelse af bestemmelsen  \r\n\r\n kan medføre foranstaltninger efter kriminalloven for Grønland. </P>  \r\n\r\n<P> <B>§ 20 b.</B> Ankefristen er 8 uger fra domsafsigelsen. Hvis en af  \r\n\r\n parterne ikke har været til stede ved domsafsigelsen, kan fristen forlænges  \r\n\r\n indtil 16 uger. Det gælder dog kun, hvis retten skønner, at naturhindringer  \r\n\r\n kan forhale dommens forkyndelse eller ankens iværksættelse. </P>  \r\n\r\n<P> <I>Stk. 2.</I> Der kan ikke gives tilladelse til efter ankefristens udløb  \r\n\r\n at anke en dom, der går ud på separation, skilsmisse eller omstødelse af  \r\n\r\n ægteskab, eller hvorved et ægteskab er kendt ikke bestående. Tilladelse kan  \r\n\r\n dog meddeles til særskilt anke af vilkår, jf. stk. 3. </P>  \r\n\r\n<P> <I>Stk. 3.</I> Domme, der går ud på separation, skilsmisse eller  \r\n\r\n omstødelse af et ægteskab, kan ankes særskilt for så vidt angår vilkårene  \r\n\r\n eller enkelte af disse. Angår anken kun vilkårene, kan den ret, hvortil anke  \r\n\r\n er sket, kun ændre dommens bestemmelse om separation, skilsmisse eller  \r\n\r\n omstødelse, såfremt anke herom er iværksat inden ankefristens udløb. </P>  \r\n\r\n<P> <B>§ 20 c.</B> Sag om ægteskab eller forældremyndighed kan ikke anlægges  \r\n\r\n efter en parts død. </P>  \r\n\r\n<P> <I>Stk. 2.</I> Dør en af parterne inden domsafsigelse, hæves sagen. </P>  \r\n\r\n<P> <B>§ 20 d.</B> Afvises en sag, der er anlagt inden udløbet af en frist  \r\n\r\n for sagsanlæg, som er fastsat i lov om ægteskabets indgåelse eller opløsning,  \r\n\r\n kan sagsøgeren, selv om fristen i mellemtiden er udløbet, anlægge sagen på ny  \r\n\r\n indtil 1 måned efter det retsmøde, hvori sagen blev afvist. </P>  \r\n\r\n<P> <I>Stk. 2.</I> Bestemmelsen i stk. 1 finder tilsvarende anvendelse, hvis  \r\n\r\n bevilling til separation eller skilsmisse nægtes og sagen herefter indbringes  \r\n\r\n for domstolene. Fristen for sagens indbringelse for domstolene regnes fra det  \r\n\r\n tidspunkt, nægtelsen er meddelt den pågældende.&#171; </P>  \r\n\r\n<P> <B>2.</B> I <I>kapitel 7, § 17,</I> ændres &#187;samkvemsret&#171; til:  \r\n\r\n &#187;samværsret&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. juli 1993. </P>  \r\n\r\n<P>Oprindeligt fremsat forslag </P>  \r\n\r\n<P>I lov om rettens pleje i Grønland, jf. lovbekendtgørelse nr. 99 af </P>  \r\n\r\n<P>21. marts 1984 som ændret ved lov nr. 188 af 23. marts 1992, </P>  \r\n\r\n<P>foretages følgende ændringer: </P>  \r\n\r\n<P> <B>§ 1</B>  </P>  \r\n\r\n<P> <B>1.</B> Kapitel 4, afsnis D, affattes således: </P>  \r\n\r\n<P> <I>&#187;D. Sager om ægteskab eller forældremyndighed</I>  </P>  \r\n\r\n<P> <B>§ 13.</B> Efter reglerne i dette afsnit behandles: </P>  \r\n\r\n<P>1) sager om separation, skilsmisse eller omstødelse af ægteskab, </P>  \r\n\r\n<P>2) sager om ophør af fælles forældremyndighed, </P>  \r\n\r\n<P>3) sager om overførelse af forældremyndigheden fra moderen til faderen  \r\n\r\n alene i tilfælde, hvor forældrene ikke har fælles forældremyndighed, </P>  \r\n\r\n<P>4) sager om afgørelser om forældremyndighed ved en indehavers død, </P>  \r\n\r\n<P>5) sager om ændring af aftale eller afgørelse om forældremyndighed, </P>  \r\n\r\n<P>6) sager om samværsret for den af forældrene, der ikke har del i  \r\n\r\n forældremyndigheden, </P>  \r\n\r\n<P>7) sager mellem ægtefæller om ændring eller anfægtelse af vilkår for  \r\n\r\n separation, skilsmisse eller omstødelse eller anfægtelse af aftaler om  \r\n\r\n fordeling af formuen, der er indgået med henblik på separation, skilsmisse  \r\n\r\n eller omstødelse, </P>  \r\n\r\n<P>8) sager mellem ægtefæller til afgørelse af, om separation består eller er  \r\n\r\n bortfaldet, og </P>  \r\n\r\n<P>9) sager til afgørelse af, om parterne er eller ikke er ægtefæller. </P>  \r\n\r\n<P> <B>§ 14.</B> Anlægger justitsministeren eller den, ministeren bemyndiger  \r\n\r\n dertil, eller ægtefællen i et tidligere ægteskab sag til omstødelse af et  \r\n\r\n ægteskab, skal sagen anlægges mod begge ægtefæller. Sagen anlægges ved en  \r\n\r\n ret, hvor en af ægtefællerne kan sagsøges efter § 17. </P>  \r\n\r\n<P> <B>§ 15.</B> Parterne kan optræde på egen hånd, selv om de er umyndige  \r\n\r\n eller under lavværgemål. Er en part umyndiggjort på grund af sindssygdom  \r\n\r\n eller åndssvaghed, optræder værgen dog på partens vegne. Værgen kan kun  \r\n\r\n anlægge sag med kredsrettens samtykke. </P>  \r\n\r\n<P> <B>§ 16.</B> Det afgøres efter § 448 c i lov om rettens pleje, jf.  \r\n\r\n lovbekendtgørelse nr. 905 af 10. november 1992, om en sag om ægteskab eller  \r\n\r\n forældremyndighed kan anlægges her i riget (Danmark og Grønland). </P>  \r\n\r\n<P> <B>§ 17.</B> Sag anlægges ved sagsøgtes hjemting. </P>  \r\n\r\n<P> <I>Stk. 2.</I> Har sagsøgte ikke hjemting her i riget, anlægges sagen ved  \r\n\r\n sagsøgerens hjemting. </P>  \r\n\r\n<P> <I>Stk. 3.</I> Har ingen af parterne hjemting her i riget, anlægges sagen  \r\n\r\n ved den ret, som justitsministeren bestemmer. </P>  \r\n\r\n<P> <B>§ 18.</B> Afgørelse om ægtefællebidrag sker ved dommen i forbindelse  \r\n\r\n med ægteskabssagen. </P>  \r\n\r\n<P> <I>Stk. 2.</I> Hvis ægtefællerne udskyder spørgsmålet om størrelsen af  \r\n\r\n bidraget til senere afgørelse, og hvis der senere skal træffes afgørelse om  \r\n\r\n ændring af bidragets størrelse, sker dette ved beslutning truffet af  \r\n\r\n kredsdommeren. Kredsdommerens beslutning kan indbringes for landsdommeren.  \r\n\r\n</P>  \r\n\r\n<P> <B>§ 19.</B> Omstændigheder, som er eller kunne være gjort gældende i en  \r\n\r\n tidligere sag om ægteskab eller forældremyndighed, der er pådømt i  \r\n\r\n realiteten, kan ikke benyttes som søgsmålsgrundlag i en ny sag. </P>  \r\n\r\n<P> <B>§ 20.</B> Retten kan bestemme, at en eller begge parter ikke må  \r\n\r\n overvære den samtale med et barn, der skal finde sted efter myndighedslovens  \r\n\r\n § 25. Inden sagen afgøres, skal parterne gøres bekendt med indholdet af  \r\n\r\n samtalen, medmindre dette vil stride mod de hensyn, der har ført til  \r\n\r\n udelukkelsen. </P>  \r\n\r\n<P> <B>§ 20 a.</B> Retsmøderne foregår for lukkede døre. Ved offentlig  \r\n\r\n gengivelse af domme må der ikke ske offentliggørelse af navn, stilling eller  \r\n\r\n bopæl for nogen af de i dommen nævnte personer, eller på anden måde  \r\n\r\n offentliggørelse af de pågældendes identitet. Overtrædelse af bestemmelsen  \r\n\r\n kan medføre foranstaltninger efter kriminalloven for Grønland. </P>  \r\n\r\n<P> <B>§ 20 b.</B> Ankefristen er 8 uger fra domsafsigelsen. Hvis en af  \r\n\r\n parterne ikke har været til stede ved domsafsigelsen, kan fristen forlænges  \r\n\r\n indtil 16 uger. Det gælder dog kun, hvis retten skønner, at naturhindringer  \r\n\r\n kan forhale dommens forkyndelse eller ankens iværksættelse. </P>  \r\n\r\n<P> <I>Stk. 2.</I> Der kan ikke gives tilladelse til efter ankefristens udløb  \r\n\r\n at anke en dom, der går ud på separation, skilsmisse eller omstødelse af  \r\n\r\n ægteskab, eller hvorved et ægteskab er kendt ikke bestående. Tilladelse kan  \r\n\r\n dog meddeles til særskilt anke af vilkår, jf. stk. 3. </P>  \r\n\r\n<P> <I>Stk. 3.</I> Domme, der går ud på separation, skilsmisse eller  \r\n\r\n omstødelse af et ægteskab, kan ankes særskilt, for så vidt angår vilkårene  \r\n\r\n eller enkelte af disse. Angår anken kun vilkårene, kan den ret, hvortil anke  \r\n\r\n er sket, kun ændre dommens bestemmelse om separation, skilsmisse eller  \r\n\r\n omstødelse, såfremt anke herom er iværksat inden ankefristens udløb. </P>  \r\n\r\n<P> <B>§ 20 c.</B> Sag om ægteskab eller forældremyndighed kan ikke anlægges  \r\n\r\n efter en parts død. </P>  \r\n\r\n<P> <I>Stk. 2.</I> Dør en af parterne inden domsafsigelse, hæves sagen. </P>  \r\n\r\n<P> <B>§ 20 d.</B> Afvises en sag, der er anlagt inden udløbet af en frist  \r\n\r\n for sagsanlæg, som er fastsat i lov om ægteskabets indgåelse eller opløsning,  \r\n\r\n kan sagsøgeren, selv om fristen i mellemtiden er udløbet, anlægge sagen på ny  \r\n\r\n indtil 1 måned efter det retsmøde, hvori sagen blev afvist. </P>  \r\n\r\n<P> <I>Stk. 2.</I> Bestemmelsen i stk. 1 finder tilsvarende anvendelse, hvis  \r\n\r\n bevilling til separation eller skilsmisse nægtes, og sagen herefter  \r\n\r\n indbringes for domstolene. Fristen for sagens indbringelse for domstolene  \r\n\r\n regnes fra det tidspunkt, nægtelsen er meddelt den pågældende.&#171; </P>  \r\n\r\n<P> <B>2.</B> I kapitel 7, § 17, ændres &#187;samkvemsret&#171; til:  \r\n\r\n &#187;samværsret&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. juli 1993. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>1. Indledning</I>  </P>  \r\n\r\n<P>Lovforslaget skal ses på baggrund dels af de udkast til anordninger om  \r\n\r\n ikrafttræden for Grønland af myndighedsloven og ægteskabsloven, som  \r\n\r\n Justitsministeriet har udarbejdet, og dels af det samtidig hermed fremsatte  \r\n\r\n lovforslag om ikrafttræden af lov om ægteskabets retsvirkninger for Grønland.  \r\n\r\n Alle forskrifterne forudsættes sat i kraft samtidig, den 1. juli 1993.  \r\n\r\n Formålet med de foreslåede love og anordninger er i videst mulig omfang at  \r\n\r\n skabe retsenhed mellem dansk og grønlandsk ret. </P>  \r\n\r\n<P>Det foreliggende lovforslag består i det væsentlige af en række ændringer,  \r\n\r\n der har til formål at tilpasse reglerne i lov om rettens pleje i Grønland til  \r\n\r\n de foreslåede regler i myndighedsloven og ægteskabsloven. I udkastet til  \r\n\r\n anordning om ikrafttræden for Grønland af myndighedsloven er det således  \r\n\r\n bl.a. fastsat, at alle sager, hvori der er uenighed om forældremyndigheden,  \r\n\r\n skal afgøres af eller indbringes for domstolene. </P>  \r\n\r\n<P>I det følgende vil der kort blive redegjort for hovedpunkterne i  \r\n\r\n lovforslaget. </P>  \r\n\r\n<P> <I>2. Lovforslagets hovedpunkter </I></P>  \r\n\r\n<P>2.1. Ændring af overskriften </P>  \r\n\r\n<P>Efter udkastet til anordning om ikrafttræden for Grønland af  \r\n\r\n myndighedsloven skal alle tvister om, hvem forældremyndigheden skal tilkomme,  \r\n\r\n som nævnt afgøres af eller indbringes for domstolene. Efter udkastet vil der  \r\n\r\n endvidere skulle træffes afgørelse om forældremyndigheden i en række  \r\n\r\n tilfælde, hvor sagens parter ikke er eller ikke har været gift med hinanden.  \r\n\r\n Kapitel 4, afsnit D, foreslås derfor ændret, således at de nye sager bliver  \r\n\r\n omfattet af kapitlet. Det er i den forbindelse fundet hensigtsmæssigt at  \r\n\r\n foreslå kapiteloverskriften ændret fra &#187;ægteskabssager&#171; til  \r\n\r\n &#187;sager om ægteskab eller forældremyndighed&#171;, idet det ikke længere  \r\n\r\n er hensigtsmæssigt at anvende udtrykket &#187;ægteskabssager&#171; som  \r\n\r\n samlebegreb, jf. for dansk rets vedkommende overskriften til retsplejelovens  \r\n\r\n kapitel 42. </P>  \r\n\r\n<P> <I>2.2. Samtale med børn, der er fyldt 12 år</I>  </P>  \r\n\r\n<P>I udkastet til anordning om ikrafttræden for Grønland af myndighedsloven  \r\n\r\n foreslås i § 25 indsat en bestemmelse om, at der om forældremyndigheds- og  \r\n\r\n samværsretsspørgsmålet skal finde en samtale sted med et barn, der er fyldt  \r\n\r\n 12 år, før der træffes afgørelse i en sag om forældremyndighed eller  \r\n\r\n samværsret. Samtalen kan dog undlades, hvis den må anses for unødvendig eller  \r\n\r\n til skade for barnet. Bestemmelsen svarer til den gældende danske  \r\n\r\n myndighedslovs § 26. </P>  \r\n\r\n<P>I den danske retsplejelovs § 450 a er det i tilknytning hertil fastsat, at  \r\n\r\n retten, når særlige omstændigheder taler derfor, kan bestemme, at en eller  \r\n\r\n begge parter ikke må overvære den samtale med børn, der skal finde sted efter  \r\n\r\n myndighedslovens § 26. Inden sagen afgøres, skal parterne dog gøres bekendt  \r\n\r\n med indholdet af samtalen, medmindre dette vil stride mod de hensyn, der har  \r\n\r\n ført til udelukkelsen. </P>  \r\n\r\n<P>Det foreslås, at en bestemmelse, der svarer til den danske retsplejelovs §  \r\n\r\n 450 a, også skal gælde for Grønland. </P>  \r\n\r\n<P> <I>2.3. Andre ændringsforslag</I>  </P>  \r\n\r\n<P>Lovforslaget indeholder herudover en række bestemmelser, som ikke er  \r\n\r\n nødvendiggjort af de ændringer i myndighedsloven, som påtænkes sat i kraft  \r\n\r\n for Grønland. Ændringerne er derimod dels af sproglig eller redaktionel  \r\n\r\n karakter dels begrundet i et ønske om, at reglerne i den grønlandske  \r\n\r\n retsplejelov vedrørende sager om ægteskab og forældremyndighed i videst mulig  \r\n\r\n omfang svarer til dem, der gælder i Danmark. Som følge heraf foreslås, at  \r\n\r\n hele kapitel 4, afsnit D, i den grønlandske retsplejelov får en ny  \r\n\r\n affattelse. </P>  \r\n\r\n<P> <I>3. Lovforslagets administrative og økonomiske konsekvenser</I>  </P>  \r\n\r\n<P>De foreslåede ændringer af retsplejeloven kan ikke antages at ville få  \r\n\r\n administrative eller økonomiske konsekvenser af nævneværdig betydning. Det  \r\n\r\n skyldes, at de foreslåede regler i vidt omfang svarer til de regler, der  \r\n\r\n gælder i Grønland. Kredsretten har således efter den gældende myndighedslov  \r\n\r\n for Grønland kompetence til at træffe afgørelse om forældremyndighed og  \r\n\r\n samværsret. </P>  \r\n\r\n<P> <I>4. Høring</I>  </P>  \r\n\r\n<P>Lovforslaget har været sendt til høring i Statsministeriet,  \r\n\r\n (Grønlandsafdelingen), Kirkeministeriet, Rigsombudet i Grønland,  \r\n\r\n Landsdommeren i Grønland og Grønlands hjemmestyre. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P> <I>Til overskriften</I>  </P>  \r\n\r\n<P>I udkastet til anordning om ikrafttræden for Grønland af myndighedsloven  \r\n\r\n er der som nævnt i de almindelige bemærkninger foreslået en række ændringer  \r\n\r\n af reglerne om forældremyndighed. Disse regler bevirker bl.a., at der vil  \r\n\r\n skulle træffes afgørelse om forældremyndigheden i en række tilfælde, hvor  \r\n\r\n sagens parter ikke er eller har været gift med hinanden. Det foreslås derfor,  \r\n\r\n at overskriften til kapitel 4, afsnit D, i den grønlandske retsplejelov  \r\n\r\n ændres fra &#187;Ægteskabssager&#171; til &#187;Sager om ægteskab eller  \r\n\r\n forældremyndighed&#171;. Forslaget svarer til overskriften til kapitel 42 i  \r\n\r\n den danske retsplejelov. </P>  \r\n\r\n<P> <I>Til § 13</I>  </P>  \r\n\r\n<P>I bestemmelsen fastlægges, hvilke sager der skal behandles efter kapitel  \r\n\r\n 4, afsnit D, om ægteskab eller forældremyndighed. En tilsvarende bestemmelse  \r\n\r\n findes ikke i den gældende retsplejelov for Grønland, men bestemmelsen svarer  \r\n\r\n til den danske retsplejelovs § 448. I bestemmelsen er det dog i <I>nr. 6</I>  \r\n\r\n udtrykkeligt fastsat, at kapitlet også finder anvendelse på sager om  \r\n\r\n samværsret med den af forældrene, der ikke har del i forældremyndigheden. Det  \r\n\r\n skyldes, at kompetencen i disse sager er tillagt kredsretten. </P>  \r\n\r\n<P> <I>Til § 14</I>  </P>  \r\n\r\n<P>Bestemmelsen, der svarer til den danske retsplejelovs § 448 a, vedrører  \r\n\r\n spørgsmålet om, hvem en sag om omstødelse skal anlægges imod. Bestemmelsen  \r\n\r\n præciserer, at en sådan sag skal anlægges mod begge ægtefæller, og at sagen  \r\n\r\n skal anlægges ved en ret, hvor en af ægtefællerne har hjemting. Der findes  \r\n\r\n ikke en tilsvarende bestemmelse i den grønlandske retsplejelov. </P>  \r\n\r\n<P> <I>Til § 15</I>  </P>  \r\n\r\n<P>Bestemmelsen fastslår, at en af parterne kan optræde på egen hånd, selv om  \r\n\r\n de er umyndige eller under lavværgemål. Bestemmelsen erstatter den  \r\n\r\n grønlandske retsplejelovs kapitel 4, afsnit D, § 15, og svarer til den danske  \r\n\r\n retsplejelovs § 448 b. I bestemmelsen er det præciseret, at værgen optræder  \r\n\r\n på partens vegne, hvis parten er umyndiggjort på grund af sindssygdom eller  \r\n\r\n åndssvaghed. Værgen kan dog kun anlægge sag med kredsrettens samtykke. </P>  \r\n\r\n<P> <I>Til § 16</I>  </P>  \r\n\r\n<P>Bestemmelsen vedrører spørgsmålet om, hvilke sager om ægteskab eller  \r\n\r\n forældremyndighed der kan anlægges her i riget. Bestemmelsen svarer med  \r\n\r\n sproglige ændringer til den grønlandske retsplejelovs kapitel 4, afsnit D, §  \r\n\r\n 13. Efter bestemmelsen skal det afgøres efter reglerne i den danske  \r\n\r\n retsplejelovs § 448 c, om en sag kan anlægges her i riget. </P>  \r\n\r\n<P> <I>Til § 17</I>  </P>  \r\n\r\n<P>Bestemmelsen omhandler værnetingsreglerne vedrørende sager om ægteskab  \r\n\r\n eller forældremyndighed. Bestemmelsen svarer med sproglige ændringer til den  \r\n\r\n grønlandske retsplejelovs § 14. En tilsvarende regel findes i den danske  \r\n\r\n retsplejelovs § 448 d. </P>  \r\n\r\n<P> <I>Til § 18</I>  </P>  \r\n\r\n<P>Bestemmelsen fastslår i stk. 1, at afgørelse om ægtefællebidrag skal ske  \r\n\r\n ved dommen i forbindelse med ægteskabssagen. I stk. 2 er det nærmere fastsat,  \r\n\r\n at størrelsen af underholdsbidraget kan udskydes til senere afgørelse ved  \r\n\r\n kredsdommeren. Bestemmelsen svarer til den grønlandske retsplejelovs kapitel  \r\n\r\n 4, afsnit D, § 16. </P>  \r\n\r\n<P>I den grønlandske retsplejelovs kapitel 4, afsnit B, § 11, er der  \r\n\r\n tilsvarende givet nærmere regler om fastsættelse af børnebidrag i forbindelse  \r\n\r\n med separation eller skilsmisse. </P>  \r\n\r\n<P> <I>Til § 19</I>  </P>  \r\n\r\n<P>Bestemmelsen svarer til den danske retsplejelovs § 448 e og fastslår  \r\n\r\n udtrykkeligt, at omstændigheder, som er eller kunne være gjort gældende i en  \r\n\r\n tidligere sag om ægteskab eller forældremyndighed, der er pådømt i  \r\n\r\n realiteten, ikke kan benyttes som søgsmålsgrundlag i en ny sag. En  \r\n\r\n tilsvarende bestemmelse findes ikke i den grønlandske retsplejelov, men da  \r\n\r\n det findes hensigtsmæssigt, foreslås det, at bestemmelsen også skal gælde i  \r\n\r\n Grønland. </P>  \r\n\r\n<P> <I>Til § 20</I>  </P>  \r\n\r\n<P>Bestemmelsen, der svarer til § 450 a i den danske retsplejelov, findes  \r\n\r\n ikke i den grønlandske retsplejelov. Bestemmelsen omhandler muligheden for at  \r\n\r\n udelukke en eller begge forældre fra at overvære en samtale med et barn om  \r\n\r\n forældremyndigheden samt at undlade at gøre dem bekendt med indholdet af  \r\n\r\n samtalen. Bestemmelsen skal ses i tilknytning til § 25 i udkastet til  \r\n\r\n anordning om ikrafttræden for Grønland af myndighedsloven. Der henvises her  \r\n\r\n om til de almindelige bemærkninger. </P>  \r\n\r\n<P> <I>Til § 20 a</I>  </P>  \r\n\r\n<P>Bestemmelsen fastslår i 1. pkt., at retsmøderne foregår for lukkede døre.  \r\n\r\n Bestemmelsen svarer for så vidt til den grønlandske retsplejelovs kapitel 4,  \r\n\r\n afsnit D, § 17. I lighed med den danske retsplejelovs § 453 foreslås det i 2.  \r\n\r\n pkt., at der ved offentlig gengivelse af domme ikke må ske offentliggørelse  \r\n\r\n af navn, stilling eller bopæl for de i dommen nævnte personer, eller på anden  \r\n\r\n måde offentliggørelse af deres identitet. Overtrædelse af bestemmelsen kan  \r\n\r\n medføre foranstaltninger efter kriminalloven for Grønland. </P>  \r\n\r\n<P> <I>Til § 20 b</I>  </P>  \r\n\r\n<P>Bestemmelsen vedrører anke af domme vedrørende ægteskab eller  \r\n\r\n forældremyndighed. Bestemmelsen i stk. 1 svarer med sproglige ændringer til  \r\n\r\n den grønlandske retsplejelovs kapitel 4, afsnit D, § 18, 1. pkt. Det  \r\n\r\n fastslås, at ankefristen er 8 uger. Fristen kan dog forlænges indtil 16 uger,  \r\n\r\n hvis retten skønner, at naturhindringer kan forhale dommens forkyndelse eller  \r\n\r\n ankens iværksættelse. </P>  \r\n\r\n<P>Bestemmelsen i stk. 2 fastslår, at der ikke kan gives tilladelse til efter  \r\n\r\n ankefristens udløb at anke en dom, der går ud på separation, skilsmisse eller  \r\n\r\n omstødelse af ægteskab, eller hvorved et ægteskab er kendt ikke bestående.  \r\n\r\n Tilladelse kan dog meddeles til særskilt anke af vilkår. Bestemmelsen afløser  \r\n\r\n den grønlandske retsplejelovs kapitel 4, afsnit D, § 18, 2. pkt. </P>  \r\n\r\n<P>I stk. 3 er det - som efter den danske retsplejelovs § 454, stk. 2 -  \r\n\r\n præciseret, at anke kan ske særskilt af vilkårene for en dom om separation,  \r\n\r\n skilsmisse eller omstødelse af et ægteskab. Hvis anken alene angår vilkårene,  \r\n\r\n kan appelinstansen ikke ændre på dommens bestemmelse om separation,  \r\n\r\n skilsmisse eller omstødelse, medmindre en anke, der omfatter disse forhold,  \r\n\r\n er iværksat inden ankefristens udløb. </P>  \r\n\r\n<P>Bestemmelserne om særskilt anke af vilkårene for separation eller  \r\n\r\n skilsmisse forudsætter, at den pågældende i forbindelse med anken  \r\n\r\n tilkendegiver, om han alene ønsker anke iværksat vedrørende vilkårene. </P>  \r\n\r\n<P> <I>Til § 20 c</I>  </P>  \r\n\r\n<P>Bestemmelsen svarer til den danske retsplejelovs § 455 og afløser den  \r\n\r\n grønlandske retsplejelovs kapitel 4, afsnit D, § 19. I stk. 1 er det  \r\n\r\n fastslået, at sag om ægteskab eller forældremyndighed ikke kan anlægges efter  \r\n\r\n en parts død. I stk. 2 er det fastsat, at sagen skal hæves, hvis en part dør  \r\n\r\n inden domsafsigelse. </P>  \r\n\r\n<P> <I>Til § 20 d</I>  </P>  \r\n\r\n<P>Bestemmelsen omhandler retsvirkningen af, at en sag afvises, når den  \r\n\r\n skulle have været anlagt inden for en bestemt frist efter reglerne i  \r\n\r\n ægteskabsloven. Bestemmelsen svarer til den danske retsplejelovs § 456 og  \r\n\r\n afløser den grønlandske retsplejelovs kapitel 4, afsnit D, § 20. </P>  \r\n\r\n<P>Til nr. 2 </P>  \r\n\r\n<P>Udtrykket samkvemsret er i udkastet til anordning om ikrafttræden for  \r\n\r\n Grønland af myndighedsloven erstattet med udtrykket samværsret. Som følge  \r\n\r\n heraf foreslås samkvemsret i den grønlandske retsplejelovs kapitel 7, § 17  \r\n\r\n ændret til samværsret. </P>  \r\n\r\n<P> <I>Til § 2</I>  </P>  \r\n\r\n<P>Loven foreslås sat i kraft samtidig med ikrafttræden af de ovennævnte  \r\n\r\n anordninger vedrørende myndighedsloven og ægteskabsloven og af lov om  \r\n\r\n ægteskabets retsvirkninger for Grønland. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "31/03/1993"
        },
        {
            "displayName": "Accession",
            "displayValue": "199212K00183"
        },
        {
            "displayName": "Entydig dokumentidentifikation",
            "displayValue": "CL006969"
        },
        {
            "displayName": "Dato for førstegangsindlæggelse",
            "displayValue": "31/03/1993"
        },
        {
            "displayName": "Dato for indlæggelse",
            "displayValue": "31/03/1993"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "183"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}