{
    "id": 113068,
    "title": "1986 LSF 211   FORSLAG TIL LOV OM ÆNDRING AF LOV OM KOMMUNERNES STYRELSE (OPHÆVELSE AF   PÅTALEBESTEMMELSE) ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 211",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 211 </P>  \r\n\r\n<P></P>  \r\n\r\n<P>Forslag til Lov om ændring af lov om kommunernes styrelse (Ophævelse af  \r\n\r\n påtalebestemmelse) </P>  \r\n\r\n<P></P>  \r\n\r\n<P>Fremsat af Leif Hermann (SF) Agerschou (SF) Tommy Dinesen (SF) Birthe  \r\n\r\n Hansen (SF) Ebba Strange (SF) </P>  \r\n\r\n<P></P>  \r\n\r\n<P>den 19. februar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om kommunernes styrelse, jf. lovbekendtgørelse nr. 313 af 20. </P>  \r\n\r\n<P>juni 1984, foretages følgende ændring: </P>  \r\n\r\n<P>I § 61 C ophæves STK. 2. </P>  \r\n\r\n<P>Stk. 3 bliver herefter stk. 2. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Den kommunale styrelseslovs § 61 c kom ind i loven i 1984 som følge </P>  \r\n\r\n<P>af arbejdet i udvalget om ansvarsplacering i kommunestyret (se </P>  \r\n\r\n<P>betænkning nr. 996/1983 om ansvarsplacering og reaktionsmuligheder </P>  \r\n\r\n<P>i kommunestyret). I bestemmelsen indføjedes en regel om, at </P>  \r\n\r\n<P>tiltalerejsning var betinget af tilsynsrådets samtykke. Denne helt </P>  \r\n\r\n<P>enestående blokeringsmulighed i anklagemyndighedens arbejde ønskes </P>  \r\n\r\n<P>nu fjernet, da bestemmelsens brug indtil nu klart har </P>  \r\n\r\n<P>dokumenteret, at strafansvar for kommunalbestyrelsesmedlemmer med </P>  \r\n\r\n<P>den gældende formulering er indholdsløst. Dette illustreres af de </P>  \r\n\r\n<P>nedenfor anførte eksempler. </P>  \r\n\r\n<P>EKSEMPEL 1: </P>  \r\n\r\n<P>Trehøje Kommune i Ringkøbing Amt er som så mange andre kommuner i det </P>  \r\n\r\n<P>vestjyske præget af driftighed og modvilje mod bureaukrati og </P>  \r\n\r\n<P>centralstyring. Undertiden går de dog lidt over stregen for at </P>  \r\n\r\n<P>bruge en almindelig underdrivelse fra de kanter. </P>  \r\n\r\n<P>Problemet i Trehøje var, at en fabrikant af tekstiler havde brug for </P>  \r\n\r\n<P>en fabriksgrund. Han var blevet træt af hjemmesyeriet og ville nu </P>  \r\n\r\n<P>have samlet medarbejderne i en fabrik, der skulle ligge i Tæbring, </P>  \r\n\r\n<P>et mindre bysamfund i kommunen. </P>  \r\n\r\n<P>På de kanter klarer man indledningsvis den slags ved en opringning </P>  \r\n\r\n<P>til borgmesteren, hvis velvilje overfor lokale erhvervsinitiativer </P>  \r\n\r\n<P>ikke hæmmes af smålig hensyntagen til almindelige </P>  \r\n\r\n<P>forvaltningsprincipper om skriftlighed, tilladelser fra andre </P>  \r\n\r\n<P>myndigheder etc. </P>  \r\n\r\n<P>Borgmesteren giver en mundtlig byggetilladelse til den driftige mand </P>  \r\n\r\n<P>i et område, der ikke er beregnet til fabriksbyggeri. Den slags </P>  \r\n\r\n<P>områder har man ganske vist i kommunen, men når nu fabrikanten så </P>  \r\n\r\n<P>gerne vil have fabrikken liggende i Tæbring, hvorfor så ikke føje </P>  \r\n\r\n<P>ham? Den sag klares nok. Problemet, der lidt senere dukker op, er, </P>  \r\n\r\n<P>at Tæbring er landzone, og byggeri i landzone kræver også </P>  \r\n\r\n<P>tilladelse fra Amtsrådet. Telefonen kommer i sving igen, men </P>  \r\n\r\n<P>amtsrådet er nu ikke bare til sinds at give tilladelse uden </P>  \r\n\r\n<P>videre. Trafikalt er det nemlig helt i skoven at placere en fabrik </P>  \r\n\r\n<P>på det så hedt eftertragtede stykke jord. </P>  \r\n\r\n<P>Fabrikanten er glad og fro gået i gang med sin fabrik, og byggeriet </P>  \r\n\r\n<P>standses først i fogedretten. Kommunen har nemlig ganske praktisk </P>  \r\n\r\n<P>overset den lille detalje, at zonetilladelser ikke kan udnyttes </P>  \r\n\r\n<P>før efter 4 ugers forløb. Dem kan man nemlig klage over, og det </P>  \r\n\r\n<P>har jo ikke megen mening, hvis tilladelsen er udnyttet inden </P>  \r\n\r\n<P>udløbet af klagefristen. Men zonetilladelsen kom endelig på plads </P>  \r\n\r\n<P>fra det modvillige Amtsråd. </P>  \r\n\r\n<P>I mellemtiden er politi og statsadvokat begyndt at interessere sig </P>  \r\n\r\n<P>for sagen. I iveren efter at være &#187;praktiske grise&#171; har </P>  \r\n\r\n<P>borgmesteren og økonomiudvalget forset sig med hensyn til en </P>  \r\n\r\n<P>bestemmelse i den kommunale styrelseslov. Det er nemlig grov </P>  \r\n\r\n<P>pligttilsidesættelse at give lov til et byggeri, der mangler en </P>  \r\n\r\n<P>zonetilladelse. Ja, kommunen skal faktisk skride ind og få det </P>  \r\n\r\n<P>standset omgående. Sådan har retsstillingen været siden 1984, da </P>  \r\n\r\n<P>Folketinget på baggrund af sagerne om Krik Vig og Holte Midtpunkt </P>  \r\n\r\n<P>vedtog, at pligtforsømmelse fra en kommunalbestyrelse, et udvalg </P>  \r\n\r\n<P>eller et medlem kan afstedkomme straf i form af bøde. Nu ville </P>  \r\n\r\n<P>Folketinget ikke mere stå model til, at de myndigheder, der skulle </P>  \r\n\r\n<P>føre tilsyn med overholdelse af lovgivningen, ikke engang kunne </P>  \r\n\r\n<P>overholde den selv. </P>  \r\n\r\n<P>Det blev vedtaget, men for at gøre det hele lidt mere betryggende for </P>  \r\n\r\n<P>de mange kommunalbestyrelsesmedlemmer, der teoretisk kunne komme i </P>  \r\n\r\n<P>farezonen, vedtog man, at tiltale kun kunne komme på tale, hvis </P>  \r\n\r\n<P>tilsynsrådet ville gå med til det. </P>  \r\n\r\n<P>Tilsynsrådet er et statsligt organ med den lokale amtmand i spidsen </P>  \r\n\r\n<P>plus 4 amtsrådsmedlemmer. Statsadvokaten spurgte så, som han </P>  \r\n\r\n<P>skulle, hvad Tilsynsrådet mente. Det fandt det skete yderst </P>  \r\n\r\n<P>kritisabelt, men da sagen nu var godt et år gammel, måtte </P>  \r\n\r\n<P>menneskelige hensyn til de praktiske økonomiudvalgsmedlemmer i </P>  \r\n\r\n<P>Trehøje tale imod, at der blev rejst tiltale. Og derved blev det. </P>  \r\n\r\n<P>Statsadvokaten kunne ikke komme videre. Ja, han syntes endog, at </P>  \r\n\r\n<P>han måtte opgive sagen mod fabrikanten, når nu de menneskelige </P>  \r\n\r\n<P>hensyn til myndighederne i kommunen lod nåde gå for ret. </P>  \r\n\r\n<P>Denne opbyggelige sag viser, hvordan Folketinget kan blive snydt, så </P>  \r\n\r\n<P>det brager. Indenrigsministerens begrundelse for at give </P>  \r\n\r\n<P>tilsynsrådet veto var at undgå politiske chikanerier samt </P>  \r\n\r\n<P>grundløse og tvivlsomme sager mod kommunalbestyrelsesmedlemmer. </P>  \r\n\r\n<P>Det er vist første gang, en statsadvokats handlemåde kan henføres </P>  \r\n\r\n<P>under disse betegnelser. SF advarede mod bestemmelsen dengang, den </P>  \r\n\r\n<P>blev behandlet i Folketinget. Vi stillede ændringsforslag om, at </P>  \r\n\r\n<P>tilsynsrådets afgørelse dog i det mindste skulle kunne forelægges </P>  \r\n\r\n<P>Indenrigsministeriet. Men nej. Bestemmelsen skulle åbenbart være </P>  \r\n\r\n<P>illusorisk, et bluff-nummer til sløring af de kommunale </P>  \r\n\r\n<P>&#187;julelege&#171;, der finder sted i kanten af bygge- og </P>  \r\n\r\n<P>miljølovgivningen. </P>  \r\n\r\n<P>EKSEMPEL 2: </P>  \r\n\r\n<P>Herning er en driftig by i det vestjyske. Det ved alle, også </P>  \r\n\r\n<P>virksomhedsejere, der har ondt i miljøproblemerne. En sådan </P>  \r\n\r\n<P>virksomhed er Herning Galvanisering i Fasterholt. </P>  \r\n\r\n<P>Galvaniseringsfolkene har igennem årene taget let på </P>  \r\n\r\n<P>miljøforholdene. Således påtaltes i 1978, 1979, 1982, 1983, 1984 </P>  \r\n\r\n<P>og 1985 overskridelser af de givne vilkår for </P>  \r\n\r\n<P>spildevandsudledninger. Om Herning Kommunes myndighedsudøvelse på </P>  \r\n\r\n<P>dette felt har Miljøstyrelsen følgende bemærkninger: </P>  \r\n\r\n<P>1. &#187;Herning Kommune har år efter år - på en helt mekanisk måde - </P>  \r\n\r\n<P>&#187;påtalt&#171; overskridelser i de fundne værdier. Alligevel er </P>  \r\n\r\n<P>overskridelserne fortsat år efter år. </P>  \r\n\r\n<P>Det er naturligvis tilsynsmyndighedens opgave at gribe til sådanne </P>  \r\n\r\n<P>forholdsregler, at virksomheden overholder kravværdierne. For at </P>  \r\n\r\n<P>klargøre dette indsættes med virkning fra 1. august 1984 § 50 a i </P>  \r\n\r\n<P>miljøbeskyttelsesloven, som forpligter tilsynsmyndigheden til at </P>  \r\n\r\n<P>bringe ulovlige forhold til ophør. </P>  \r\n\r\n<P>2. Det er uheldigt, at kommunen ikke ved sit tilsyn har kontrolleret </P>  \r\n\r\n<P>det, som der var stillet krav om - nemlig kvaliteten af </P>  \r\n\r\n<P>virksomhedens processpildevand. Kommunen burde her i højere grad </P>  \r\n\r\n<P>have interesseret sig for virksomhedens egenkontrol. Hvis kommunen </P>  \r\n\r\n<P>på et tidligere tidspunkt havde sat sig ordentligt ind i sagen, </P>  \r\n\r\n<P>ville man også have opdaget, at denne virksomhed har en betydelig </P>  \r\n\r\n<P>forurening med zink fra diffuse kilder. </P>  \r\n\r\n<P>3. Det er meget uheldigt, at kommunen i 1984 opgiver enhver kontrol, </P>  \r\n\r\n<P>fordi der ikke løber vand gennem en udpeget prøveudtagningsbrønd. </P>  \r\n\r\n<P>Det burde straks have fået kommunen til at overveje, hvordan man </P>  \r\n\r\n<P>så kunne føre en passende kontrol med virksomheden. </P>  \r\n\r\n<P>4. Det anføres i politianmeldelsen, at der i tilsynsforløbet kun er </P>  \r\n\r\n<P>analyseret een gang for tungmetaller, og at de øvrige parametre </P>  \r\n\r\n<P>(pH, mineralolie og temperatur) ikke er kontrolleret. Herning </P>  \r\n\r\n<P>Kommune har ikke bestridt denne fremstilling. Det er naturligvis </P>  \r\n\r\n<P>kommunens opgave at føre tilsyn med alle parametre, som kommunen </P>  \r\n\r\n<P>har fundet anledning til at indsætte i afledningstilladelsen. </P>  \r\n\r\n<P>Den fejl, som er nævnt under 1. er en afvigelse fra </P>  \r\n\r\n<P>miljøbeskyttelseslovens § 50 a, og de fejl, som nævnes under 2.-4. </P>  \r\n\r\n<P>er afvigelser fra lovens § 49 (om kommunens pligt til at føre </P>  \r\n\r\n<P>tilsyn med vilkår i tilladelser).' </P>  \r\n\r\n<P>Citatet er fra skrivelse af 11. december 1986 fra Tilsynsrådet for </P>  \r\n\r\n<P>Ringkøbing Amt til en klager. </P>  \r\n\r\n<P>Der synes ifølge Miljøstyrelsen at være sket visse fremskridt i sagen </P>  \r\n\r\n<P>i 1985-86, men Miljøstyrelsen kan ikke af sagens akter se, om </P>  \r\n\r\n<P>forholdene nu er bragt i orden. </P>  \r\n\r\n<P>Miljøstyrelsen har i sin udtalelse anført følgende konklusion: </P>  \r\n\r\n<P>&#187;Herning Kommunes tilsyn med Herning Galvanisering har været meget  \r\n\r\n</P>  \r\n\r\n<P>kritisabel.&#171; </P>  \r\n\r\n<P>Som det fremgår, har nogen anmeldt denne slendrian til politiet, men </P>  \r\n\r\n<P>det hjalp ikke noget, fordi Tilsynsrådet for Ringkøbing Amt den </P>  \r\n\r\n<P>11. december 1986 udtalte: </P>  \r\n\r\n<P>&#187;Henset til de fremkomne oplysninger og til Miljøstyrelsens udtalelse  \r\n\r\n</P>  \r\n\r\n<P>i sagen finder Tilsynsrådet ikke tilstrækkeligt grundlag for at </P>  \r\n\r\n<P>bringe styrelseslovens § 61 c i anvendelse, og Tilsynsrådet vil </P>  \r\n\r\n<P>derfor ikke begære tiltale rejst efter den nævnte bestemmelse mod </P>  \r\n\r\n<P>noget medlem af Herning Byråd.&#171; </P>  \r\n\r\n<P>Dermed er den i 1984 vedtagne regel i den kommunale styrelseslovs § </P>  \r\n\r\n<P>61 c komplet værdiløs både som forebyggende indsats og som konkret </P>  \r\n\r\n<P>sanktion. Det foreslås derfor, at tilsynsrådets veto udgår af </P>  \r\n\r\n<P>loven. Dermed er tilsynsrådet ikke ude af billedet, idet rådet må </P>  \r\n\r\n<P>forventes at skulle udtale sig som sagkyndig i forbindelse med </P>  \r\n\r\n<P>politimesterens sagsbehandling, når der er indgivet en anmeldelse. </P>  \r\n\r\n<P>Men tilsynsrådets muligheder for at blokere sagen fjernes i hvert </P>  \r\n\r\n<P>fald formelt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00211"
        },
        {
            "displayName": "Entydig dokumentidentifikation",
            "displayValue": "CL005557"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "211"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}