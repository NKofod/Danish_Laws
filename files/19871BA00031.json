{
    "id": 105842,
    "title": "1987 BSF 31   FORSLAG TIL FOLKETINGSBESLUTNING OM SIKRING AF INDSKUD I BANKER,   SPAREKASSER OG ANDELSKASSER ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 31",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 31 </P>  \r\n\r\n<P></P>  \r\n\r\n<P>Forslag til folketingsbeslutning om sikring af indskud i banker,  \r\n\r\n sparekasser og andelskasser </P>  \r\n\r\n<P></P>  \r\n\r\n<P>Fremsat af Erling Olsen (S) Svend Andersen (S) Kelm-Hansen (S) Lykketoft  \r\n\r\n (S) Lissa Mathiasen (S) Sonja Mikkelsen (S) Jimmy Stahr (S) Bjørn Westh (S)  \r\n\r\n</P>  \r\n\r\n<P></P>  \r\n\r\n<P>den 29. oktober 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til snarest at fremsætte lovforslag, </P>  \r\n\r\n<P>der kan sikre indskud i banker, sparekasser og andelskasser efter </P>  \r\n\r\n<P>følgende retningslinjer: </P>  \r\n\r\n<P>1. Danmarks Nationalbank garanterer </P>  \r\n\r\n<P>- alle indskud reduceret med eventuelle forpligtelser over for den </P>  \r\n\r\n<P>bank, sparekasse eller andelskasse, der måtte komme i </P>  \r\n\r\n<P>vanskeligheder, op til et beløb på 250.000 kr. </P>  \r\n\r\n<P>- en række særlige indlånsformer uanset beløbets størrelse, herunder </P>  \r\n\r\n<P>kapitalpension, ratepension, selvpensioneringskonti, </P>  \r\n\r\n<P>børneopsparingskonti, indekskontrakter, boligopsparingskontrakter, </P>  \r\n\r\n<P>uddannelsesopsparingskonti, etablerings- og </P>  \r\n\r\n<P>investeringsfondskonti, indskud i godkendte </P>  \r\n\r\n<P>forvaltningsafdelinger, deponeringer i henhold til </P>  \r\n\r\n<P>deponeringsloven og i forbindelse med køb og salg af fast ejendom, </P>  \r\n\r\n<P>indskud af udbetalte forsikringsbeløb og lign. </P>  \r\n\r\n<P>2. Nationalbankens udgifter til sikring af indskud m.v., jf. punkt 1, </P>  \r\n\r\n<P>afholdes over en særlig sikringskonto, hvortil banker, sparekasser </P>  \r\n\r\n<P>og andelskasser indbetaler årlige bidrag. Bankernes </P>  \r\n\r\n<P>indbetalingspligt ophører, når deres bidrag til sikringskontoen er </P>  \r\n\r\n<P>nået op på 2 milliarder kr. Sparekassernes og andelskassernes </P>  \r\n\r\n<P>indbetalingspligt ophører, når deres bidrag tilsammen er nået op </P>  \r\n\r\n<P>på 1 milliard kr. </P>  \r\n\r\n<P>3. Der foretages en kvantitativ og kvalitativ styrkelse af tilsynet </P>  \r\n\r\n<P>med banker og sparekasser. </P>  \r\n\r\n<P>4. Der foretages en væsentlig styrkelse af såvel den interne som den </P>  \r\n\r\n<P>eksterne revision i banker og sparekasser. </P>  \r\n\r\n<P>5. Samfundsrepræsentanterne i bankers og sparekassers bestyrelser </P>  \r\n\r\n<P>skal med mellemrum kaldes til fælles drøftelser med </P>  \r\n\r\n<P>industriministeren. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Almindelige mennesker skal trygt kunne sætte deres penge i en bank </P>  \r\n\r\n<P>eller sparekasse. De skal vide, at de kan få dem igen på de lovede </P>  \r\n\r\n<P>vilkår den dag, de måtte have brug for dem. Det kunne de ikke, da </P>  \r\n\r\n<P>først Kronebanken og siden 6. Juli Banken brød sammen. Noget </P>  \r\n\r\n<P>sådant må ikke gentage sig. </P>  \r\n\r\n<P>Derfor er der brug for en sikringsordning. Flere forslag til </P>  \r\n\r\n<P>frivillige ordninger har været fremme, men ingen af dem har været </P>  \r\n\r\n<P>tilfredsstillende. Derfor må der lovgives. </P>  \r\n\r\n<P>Set fra et forbrugersynspunkt har det mest utilfredsstillende været, </P>  \r\n\r\n<P>at banker og sparekasser har ønsket at begrænse deres bidrag til </P>  \r\n\r\n<P>sikringsordningen til henholdsvis 2 og 1 milliarder kr. Argumentet </P>  \r\n\r\n<P>herfor har været, at en yderligere garantistillelse kunne påvirke </P>  \r\n\r\n<P>bedømmelsen af deres kreditværdighed i udlandet. Da dette argument </P>  \r\n\r\n<P>ikke kan afvises, foreslås det at lade Nationalbanken optræde som </P>  \r\n\r\n<P>garant over for indskyderne og afholde udgifterne hertil over en </P>  \r\n\r\n<P>særlig sikringskonto, hvortil banker, sparekasser og andelskasser </P>  \r\n\r\n<P>årligt skal bidrage. Bidragene skal fastsættes således, at der </P>  \r\n\r\n<P>over en årrække indbetales 2 milliarder kr. for bankernes </P>  \r\n\r\n<P>vedkommende og 1 milliard kr. for sparekassernes og </P>  \r\n\r\n<P>andelskassernes. </P>  \r\n\r\n<P>Nok så vigtigt som at sikre indskyderne, når det for en bank, </P>  \r\n\r\n<P>sparekasse eller andelskasse er gået galt, er det imidlertid at </P>  \r\n\r\n<P>forhindre, at det kommer så langt. Derfor foreslås tillige en </P>  \r\n\r\n<P>styrkelse af Bank- og Sparekassetilsynet, en skærpet revision og </P>  \r\n\r\n<P>en forbedring af samfundsrepræsentationen i pengeinstitutternes </P>  \r\n\r\n<P>bestyrelser. </P>  \r\n\r\n<P>Bemærkninger til de enkelte punkter </P>  \r\n\r\n<P>ad 1. </P>  \r\n\r\n<P>Ved afgrænsningen af, hvilke indskud der skulle sikres, har det været </P>  \r\n\r\n<P>hensigten at sikre de penge, som almindelige mennesker har anbragt </P>  \r\n\r\n<P>i andet end spekulationshensigt. </P>  \r\n\r\n<P>ad 2. </P>  \r\n\r\n<P>Også filialer af udenlandske pengeinstitutter skal yde bidrag til </P>  \r\n\r\n<P>sikringskontoen. </P>  \r\n\r\n<P>ad 3. </P>  \r\n\r\n<P>Bank- og Sparekassetilsynets medarbejderstab skal øges, og dens </P>  \r\n\r\n<P>aflønning skal være konkurrencedygtig over for aflønningen i </P>  \r\n\r\n<P>banker og sparekasser. Da udgifterne dækkes af banker og </P>  \r\n\r\n<P>sparekasser, vil dette ikke belaste statskassen. </P>  \r\n\r\n<P>ad 4. </P>  \r\n\r\n<P>Der skal fastsættes strengere regler for de interne forretningsgange </P>  \r\n\r\n<P>i banker, sparekasser og andelskasser. Såvel den interne som den </P>  \r\n\r\n<P>eksterne revision skal vise den allerstørste omhu i kontrollen af, </P>  \r\n\r\n<P>om disse forretningsgange er blevet fulgt. </P>  \r\n\r\n<P>De eksterne revisorer skal have ret til at følge de interne </P>  \r\n\r\n<P>revisorers arbejde, når de føler behov herfor. De skal være </P>  \r\n\r\n<P>bestyrelsernes tillidsmænd og ikke direktionernes. De skal levere </P>  \r\n\r\n<P>bestyrelserne aktuelle, præcise, relevante oplysninger over </P>  \r\n\r\n<P>pengeinstitutternes økonomiske forhold, herunder hvilke risici de </P>  \r\n\r\n<P>er ude i. Hensigten hermed er også, at bestyrelsesmedlemmerne i </P>  \r\n\r\n<P>banker og sparekasser ikke behøver at være specialister, men blot </P>  \r\n\r\n<P>i besiddelse af almindelig sund fornuft og dømmekraft. Deres </P>  \r\n\r\n<P>opgave vil bl.a. være at tage stilling til, hvorledes </P>  \r\n\r\n<P>pengeinstituttet kan løse de problemer, som revisionen påpeger, </P>  \r\n\r\n<P>når den blinker med faresignalerne. Men det er revisionens pligt </P>  \r\n\r\n<P>at blinke. </P>  \r\n\r\n<P>Det er således ikke en kvantitativ forøgelse af revisionsindsatsen, </P>  \r\n\r\n<P>der foreslås, men en kvalitativ forbedring af selve revisionen. </P>  \r\n\r\n<P>ad 5. </P>  \r\n\r\n<P>Industriministeren skal med mellemrum indkalde </P>  \r\n\r\n<P>samfundsrepræsentanterne, formentlig en gang om året, til en </P>  \r\n\r\n<P>drøftelse af, hvad regeringen forventer af dem som repræsentanter </P>  \r\n\r\n<P>for samfundet i pengeinstitutternes bestyrelser. </P>  \r\n\r\n<P>Samtidig må overvejes en fast sagkyndig sekretariatsbistand til </P>  \r\n\r\n<P>samfundsrepræsentanterne - om muligt i tilknytning til Bank- og </P>  \r\n\r\n<P>Sparekassetilsynet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00031"
        },
        {
            "displayName": "Entydig dokumentidentifikation",
            "displayValue": "CL004409"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "31"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}