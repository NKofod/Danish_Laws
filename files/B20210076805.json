{
    "id": 222764,
    "title": "Bekendtgørelse om ændring af bekendtgørelse om lukning og genåbning samt andre særlige restriktioner for dagtilbud, skoler og uddannelsesinstitutioner m.v. på Børne- og Undervisningsministeriets område i forbindelse med håndtering af covid-19",
    "documentTypeId": "80",
    "isSagsforlobPeriodValid": true,
    "shortName": "BEK nr 768 af 29/04/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om lukning og genåbning samt andre særlige restriktioner for dagtilbud, skoler og uddannelsesinstitutioner m.v. på Børne- og Undervisningsministeriets område i forbindelse med håndtering af covid-19</p>\r\n<p class=\"CentreretParagraf\">§ 1</p>\r\n<p class=\"Paragraf\">I bekendtgørelse nr. 535 af 27. marts 2021 om lukning og genåbning samt andre særlige restriktioner for dagtilbud, skoler og uddannelsesinstitutioner m.v. på Børne- og Undervisningsministeriets område i forbindelse med håndtering af covid-19, som ændret ved bekendtgørelse nr. 595 af 9. april 2021 og bekendtgørelse nr. 683 af 19. april 2021, foretages følgende ændringer:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">§ 5, stk. 1,</span> affattes således:</p>\r\n<p class=\"Stk2\"> »Skoler og institutioner m.v. omfattet af § 1 må modtage elever i 5.-8. klasse i grundskoler til udendørs fysisk tilstedeværelse til undervisning m.v., i det omfang eleverne ikke kan fremmøde efter §§ 2-4, jf. dog § 6. Skoler og institutioner m.v. omfattet af § 1 må endvidere modtage elever i grundskoler, 10. klasse og ungdoms- og voksenuddannelser til udendørs fysisk tilstedeværelse til undervisning m.v., i det omfang eleverne ikke kan fremmøde efter påbud efter § 5 a eller epidemilovens § 33, jf. dog § 6.«</p>\r\n<p class=\"AendringMedNummer\">\r\n   <span class=\"AendringNr\">2.</span> <span class=\"Italic\">§ 5 a</span> ophæves, og i stedet indsættes:</p>\r\n<p class=\"Paragraf\" id=\"id510ce296-12c0-4cab-8dad-4d54994150d1\">\r\n   <span class=\"ParagrafNr\">»§ 5 a.</span> Kommunalbestyrelsen kan meddele midlertidigt påbud om lukning af skoler og institutioner m.v. omfattet af stk. 5, nr. 1-3, når skoler og institutioner m.v. er beliggende i en kommune, hvor den testkorrigerede incidens i kommunen er på mindst 100 smittede med covid-19 pr. 100.000 indbyggere, smitteforebyggende hensyn gør påbuddet nødvendigt, og kommunen ikke kan afvente påbud fra Styrelsen for Patientsikkerhed efter epidemilovens § 33, jf. dog stk. 8. Kommunalbestyrelsen etablerer nødpasning efter § 15.</p>\r\n<p class=\"Stk2\">\r\n   <span class=\"StkNr\" id=\"id2d6f3a91-41ca-45c0-9cf4-421311e7b759\">Stk. 2.</span> Kommunalbestyrelsen skal meddele midlertidigt påbud om lukning af skoler og institutioner m.v. omfattet af stk. 5, nr. 2 og 3, når skolerne og institutionerne m.v. er beliggende i en kommune, hvor den testkorrigerede incidens er på mindst 250 smittede med covid-19 pr. 100.000 indbyggere, jf. dog stk. 8. Påbud efter 1. pkt. skal gælde den følgende dag fra det tidspunkt, hvor betingelsen i 1. pkt. er opfyldt. Kommunalbestyrelsen etablerer nødpasning efter § 15.</p>\r\n<p class=\"Stk2\">\r\n   <span class=\"StkNr\" id=\"id14eebcd0-2127-4303-a9a6-fd01739f8161\">Stk. 3.</span> Kommunalbestyrelsen skal meddele midlertidigt påbud om lukning af skoler og institutioner m.v. omfattet af stk. 5, nr. 2 og 3, når skolerne og institutionerne m.v. er beliggende i et sogn, hvor der beregnet dagligt over en syvdøgnsperiode begyndende ni dage før og sluttende tre dage før dagen for beregningen er en incidens på mindst 500 smittede med covid-19 pr. 100.000 indbyggere, mindst 20 smittetilfælde med covid-19 og en positivprocent på testresultater for covid-19 på mindst 2,5, jf. dog stk. 8. Påbud efter 1. pkt. skal gælde den følgende dag fra det tidspunkt, hvor betingelserne i 1. pkt. er opfyldt. Kommunalbestyrelsen etablerer nødpasning efter § 15.</p>\r\n<p class=\"Stk2\">\r\n   <span class=\"StkNr\" id=\"idb518c15f-e250-4260-94dc-81125c497bf6\">Stk. 4.</span> Kommunalbestyrelsen skal meddele midlertidigt påbud om lukning af skoler og institutioner m.v. omfattet af stk. 5, nr. 2 og 3, hvis Styrelsen for Patientsikkerhed efter høring af kommunalbestyrelsen vurderer, at konkrete skoler og institutioner m.v. skal lukke, når disse er beliggende i sogne, der grænser op til sogne omfattet af påbud efter stk. 3, jf. dog stk. 8. Påbud efter 1. pkt. skal gælde den følgende dag fra det tidspunkt, hvor betingelsen i 1. pkt. er opfyldt. Kommunalbestyrelsen etablerer nødpasning efter § 15.</p>\r\n<p class=\"Stk2\">\r\n   <span class=\"StkNr\" id=\"idc8ab130c-e945-4300-bef6-9cd52c16ac77\">Stk. 5.</span> Påbud efter stk. 1-4 omfatter følgende skoler og institutioner m.v., jf. dog stk. 6:</p>\r\n<p class=\"Liste1\">\r\n   <span class=\"Liste1Nr\" id=\"idfea6f562-c044-469e-a035-217e08de24dd\">1)</span> Offentlige og private dagtilbud m.v.</p>\r\n<p class=\"Liste1\">\r\n   <span class=\"Liste1Nr\" id=\"id00658c05-68d9-4f07-9269-c0821820176b\">2)</span> Offentlige og private grundskoler, 10.-klasseskoler og fritidstilbud m.v., der modtager elever indskrevet i grundskoler og 10.-klasseskoler, bortset fra efterskoler og frie fagskoler.</p>\r\n<p class=\"Liste1\">\r\n   <span class=\"Liste1Nr\" id=\"ideba0c2ff-39fd-4b3b-b119-62fcb8ab70a6\">3)</span> Offentlige og private institutioner for forberedende grunduddannelse, ungdoms- og voksenuddannelser.</p>\r\n<p class=\"Stk2\">\r\n   <span class=\"StkNr\" id=\"id982124a3-3dbb-4249-b787-4115ae7f10e5\">Stk. 6.</span> Kommunalbestyrelsens påbud i medfør af stk. 1-4 omfatter ikke de i § 2, stk. 1, nr. 2-3 og 8-16, opregnede elever, kursister og deltagere, samt:</p>\r\n<p class=\"Liste1\">\r\n   <span class=\"Liste1Nr\" id=\"id5cadc779-fef7-48cf-bf32-ddef31fb6116\">1)</span> Børn, der modtager sprogstimulering og obligatorisk læringstilbud efter dagtilbudsloven.</p>\r\n<p class=\"Liste1\">\r\n   <span class=\"Liste1Nr\" id=\"idfbacbf44-8eff-49e8-86c4-1e606cef5892\">2)</span> Børn, elever, kursister og deltagere, hvis dette er begrundet i særlige sociale, pædagogiske eller behandlingsmæssige behov hos barnet, eleven, kursisten eller deltageren, herunder begrundet i forholdene i hjemmet.</p>\r\n<p class=\"Liste1\">\r\n   <span class=\"Liste1Nr\" id=\"id59ec12d8-98f8-4dcc-a6e7-aa9059ba2dcc\">3)</span> Elever, kursister og deltagere, som er indskrevet på en kostafdeling, for så vidt angår deres ophold på kostafdelingen.</p>\r\n<p class=\"Stk2\">\r\n   <span class=\"StkNr\" id=\"id48373546-be2f-41e5-a591-084350811e59\">Stk. 7.</span> Kommunalbestyrelsens påbud i medfør af stk. 1 skal inden for to dage forelægges for Styrelsen for Patientsikkerhed, der vurderer, om der er grundlag for at udstede et påbud i medfør af epidemilovens § 33. Har kommunalbestyrelsen udstedt et påbud, der omfatter skoler og institutioner m.v., der ligger uden for Styrelsen for Patientsikkerheds kompetence efter epidemilovens § 33, skal Styrelsen for Patientsikkerhed indstille til kommunalbestyrelsen, i hvilket omfang det kommunalt udstedte påbud bør opretholdes.</p>\r\n<p class=\"Stk2\">\r\n   <span class=\"StkNr\" id=\"id75eb8c74-85da-4ecf-b5df-f4615b9668da\">Stk. 8.</span> Har Styrelsen for Patientsikkerhed udstedt et påbud efter epidemilovens § 33, omfatter kommunalbestyrelsens påbud efter stk. 1-4 ikke de skoler og institutioner m.v., der er omfattet af styrelsens påbud.</p>\r\n<p class=\"Stk2\">\r\n   <span class=\"StkNr\" id=\"idbabe2874-121e-4165-9a51-3fb33beec2bb\">Stk. 9.</span> Kommunalbestyrelsen offentliggør påbud efter stk. 1-4.</p>\r\n<p class=\"Stk2\">\r\n   <span class=\"StkNr\" id=\"id6bda2f61-835a-4049-bd0c-15403adfa974\">Stk. 10.</span> Kommunalbestyrelsens påbud efter stk. 1-4 kan ikke indbringes for anden administrativ myndighed.</p>\r\n<p class=\"Paragraf\" id=\"idc737b03a-9fb5-45f0-9b72-73f2d5f65e12\">\r\n   <span class=\"ParagrafNr\">§ 5 b.</span> Styrelsen for Patientsikkerhed vurderer efter anmodning fra kommunalbestyrelsen, om påbud efter § 5 a, stk. 2-4, skal ophæves for konkrete skoler og institutioner m.v., herunder for fysisk afgrænsede lokaler og lokaliteter, omfattet af § 5 a, stk. 5, nr. 2 og 3, der ikke er i direkte risiko for påvirkning af smitte.</p>\r\n<p class=\"Stk2\">\r\n   <span class=\"StkNr\" id=\"ida06f4c00-72e6-4423-ac0e-ed60f02746c8\">Stk. 2.</span> Kommunalbestyrelsen ophæver et påbud efter § 5 a, stk. 1, når Styrelsen for Patientsikkerhed efter § 5 a, stk. 7, vurderer, at der ikke er grundlag for at opretholde nedlukningen, eller når kommunen i de seneste syv dage er under den i § 5 a, stk. 1, nævnte incidensgrænse.</p>\r\n<p class=\"Stk2\">\r\n   <span class=\"StkNr\" id=\"iddf51dca1-41cf-45b6-ae06-a849d3ef266e\">Stk. 3.</span> Kommunalbestyrelsen ophæver et påbud efter § 5 a, stk. 2, når Styrelsen for Patientsikkerhed efter stk. 1 vurderer, at der ikke er grundlag for at opretholde nedlukningen, eller når kommunen i de seneste syv dage er under den i § 5 a, stk. 2, nævnte incidensgrænse.</p>\r\n<p class=\"Stk2\">\r\n   <span class=\"StkNr\" id=\"id3852f5f8-1770-45ee-a3ed-a2c2ccbcaacc\">Stk. 4.</span> Kommunalbestyrelsen ophæver et påbud efter § 5 a, stk. 3 eller 4, når Styrelsen for Patientsikkerhed efter stk. 1 vurderer, at der ikke er grundlag for at opretholde nedlukningen, eller når der i det sogn, der er omfattet af påbud efter § 5 a, stk. 3, i de seneste syv dage beregnet over en syvdøgnsperiode er en incidens på færre end  500 smittede med covid-19 pr. 100.000 indbyggere, færre end 20 smittetilfælde med covid-19 eller en positivprocent på testresultater for covid-19 på mindre end 2,5.</p>\r\n<p class=\"Paragraf\" id=\"idc2f4afaf-5fb3-4abe-97ab-83d6baeaa7f5\">\r\n   <span class=\"ParagrafNr\">§ 5 c.</span> Skoler og institutioner m.v., der har været omfattet af et påbud efter § 5 a, stk. 1-4, eller epidemilovens § 33 i mere end 2 uger over de seneste 4 uger, må modtage elever, kursister og deltagere i grundskoler og 10. klasse samt på ungdoms- og voksenuddannelser omfattet af påbuddet, jf. dog stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"id88d1dd95-01dc-45d2-9047-9e355b57cc17\">Stk. 2.</span> På skoler og institutioner m.v., der modtager elever, kursister og deltagere efter stk. 1, må den ugentlige tilstedeværelsesprocent for disse elever, kursister og deltagere på hver geografisk lokalitet af institutionerne ikke overstige 50 pct. 1. pkt. finder ikke anvendelse for elever, som er indskrevet på en kostafdeling, for så vidt angår deres ophold på kostafdelingen.</p>\r\n<p class=\"Stk2\">\r\n   <span class=\"StkNr\" id=\"id03c1a49d-dc1c-4706-9ad0-41d9fc9db9b1\">Stk. 3.</span> Det er en betingelse for fysisk fremmøde eller ophold på en skole eller institution m.v. efter stk. 1 og 2, at elever, kursister, deltagere, ansatte og besøgende ved samt andre personer med tilknytning til efterskoler og frie fagskoler samt ungdoms- og voksenuddannelser, bortset fra ungdomsuddannelse for unge med særlige behov (STU) og undervisning efter lov om specialundervisning for voksne, har ladet sig teste for covid-19 inden for de seneste 24 timer. §§ 6-7 finder tilsvarende anvendelse.«</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">\r\n   </span> Bekendtgørelsen træder i kraft den 30. april 2021.</p><div class=\"Givet\" id=\"Givet\"><p class=\"Givet\" align=\"center\">Børne- og Undervisningsministeriet, den 29. april 2021</p><p class=\"Sign1\" align=\"center\">Pernille Rosenkrantz-Theil</p><p class=\"Sign2\" align=\"right\">/ Gitte Lindgaard</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/04/2021"
        },
        {
            "displayName": "Accession",
            "displayValue": "B20210076805"
        },
        {
            "displayName": "Entydig dokumentidentifikation",
            "displayValue": "DA000539"
        },
        {
            "displayName": "Dato for førstegangsindlæggelse",
            "displayValue": "30/04/2021"
        },
        {
            "displayName": "Dato for indlæggelse",
            "displayValue": "30/04/2021"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "768"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "29/04/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Børne- og Undervisningsmin., j.nr. 21/09329"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}