{
    "id": 54142,
    "title": "Skrivelse om orientering om sociale ydelser til parter i registreret partnerskab (Til samtlige kommuner, amtskommuner m.fl.) ",
    "documentTypeId": "200",
    "isSagsforlobPeriodValid": false,
    "shortName": "SKR nr 19298 af 11/10/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om orientering om sociale ydelser til  \r\n\r\n parter i registreret partnerskab (Til samtlige kommuner, amtskommuner m.fl.)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>ORIENTERING OM SOCIALE YDELSER TIL PARTER I REGISTRERET PARTNERSKAB </P>  \r\n\r\n<P>*Lov nr. 272 af 7. juni 1989 om registreret partnerskab. </P>  \r\n\r\n<P>*Lov nr. 373 af 7. juni 1989 om ændring af ægteskabsloven, arveloven, </P>  \r\n\r\n<P>straffeloven og lov om afgift og gave. </P>  \r\n\r\n<P>Lovene træder i kraft den 1. oktober 1989 og vedlægges som bilag til denne  \r\n\r\n orientering. Der henvises til kapitel 7 i Justitsministeriets bekendtgørelse  \r\n\r\n om ægteskabs indgåelse, kapitel 6 i Justitsministeriets bekendtgørelse om  \r\n\r\n ægteskabs opløsning samt til kapitel 3 i Justitsministeriets cirkulære om  \r\n\r\n prøvelse af ægteskabsbetingelserne. </P>  \r\n\r\n<P>Socialstyrelsen henleder opmærksomheden på, at registrering af partnerskab  \r\n\r\n ifølge lovens § 3 har samme retsvirkninger som indgåelse af ægteskab med de i  \r\n\r\n § 4 anførte undtagelser. Ifølge § 3, stk. 2, skal endvidere bestemmelser i  \r\n\r\n dansk lovgivning, som omhandler ægteskab og ægtefæller, anvendes tilsvarende  \r\n\r\n på registreret partnerskab og registrerede parter. Endelig skal bestemmelser  \r\n\r\n i dansk lovgivning, der indeholder særlige regler om den ene part i et  \r\n\r\n ægteskab bestemt ved dennes køn, ikke finde anvendelse på det registrerede  \r\n\r\n partnerskab, jf. lovens § 4, stk. 3. </P>  \r\n\r\n<P>På lovområderne: * Lov om social bistand * Lov om børnetilskud og  \r\n\r\n forskudsvis udbetaling af børnebidrag * Lov om dagpenge ved sygdom eller  \r\n\r\n fødsel * Lov om delpension * Lov om social pension * Lov om  \r\n\r\n arbejdsskadeforsikring er virkningen af lov om registreret partnerskab, at  \r\n\r\n indgåelse af registreret partnerskab har samme virkning som indgåelse af  \r\n\r\n ægteskab. Det vil sige, at de allerede eksisterende bestemmelser om  \r\n\r\n ægtefællers rettigheder og pligter i medfør af de nævnte love skal anvendes  \r\n\r\n analogt ved registreret partnerskab. Det samme gælder de administrative  \r\n\r\n retsforskrifter og den praksis, der knytter sig til lovene. </P>  \r\n\r\n<P>Nedenfor nævnes nogle eksempler på virkninger lov om registreret  \r\n\r\n partnerskab har på de enkelte lovområder. </P>  \r\n\r\n<P CLASS=PUNKT> <B>1.</B> Lov om social bistand </P>  \r\n\r\n<P>På bistandslovens område betyder lov om registreret partnerskab, at  \r\n\r\n parterne i det registrerede partnerskab har gensidig forsørgelsespligt, jf.  \r\n\r\n bistandslovens § 6. </P>  \r\n\r\n<P>Loven betyder, at parterne bliver stillet som ægtefæller, hvilket fx har  \r\n\r\n betydning ved beregning af kontanthjælp, jf. bistandslovens §§ 37-40,  \r\n\r\n betaling for ophold i plejehjem, jf. §§ 85 og 85a og ved beregning af  \r\n\r\n betaling af midlertidig hjemmehjælp, jf. § 54. </P>  \r\n\r\n<P>Godkendelse af personer i registreret patnerskab som plejefamilie til børn  \r\n\r\n anbragt udenfor hjemmet efter § 66, stk.1 og 2 afgøres efter en konkret  \r\n\r\n vurdering af den enkelte kommune/amtskommune. </P>  \r\n\r\n<P>Registreret partnerskab har ingen betydning ved fastsættelse af betaling  \r\n\r\n for døgnophold for børn og unge (døgninstitutioner og familiepleje).  \r\n\r\n Betalingen er her alene knyttet sammen med biologi ske forældres  \r\n\r\n forsørgerforpligtigelse. </P>  \r\n\r\n<P>I Socialministeriets bekendtgørelse nr. 848 af 11. december 1986, som  \r\n\r\n ændret ved bekendtgørelse nr. 199 af 16. marts 1989, er der fastsat regler om  \r\n\r\n betaling for ophold i daginstitutioner mv. for børn. </P>  \r\n\r\n<P>Virkningen af et registreret partnerskab vil være, at begge parters  \r\n\r\n indtægt anvendes ved beregningen af den konkrete daginstitutionsbetaling, jf.  \r\n\r\n bekendtgørelsens § 4, stk.4. </P>  \r\n\r\n<P>Vedrørende personer, der lever i et partnerskab, som ikke er registreret,  \r\n\r\n henvises til pkt. 2 om børnetilskud og forskudsvis udbetaling af børnebidrag.  \r\n\r\n</P>  \r\n\r\n<P CLASS=PUNKT> <B>2.</B> Lov om børnetilskud og forskudsvis udbetaling af  \r\n\r\n børnebidrag </P>  \r\n\r\n<P>Lov om registreret partnerskab har betydning for fortolkningen af  \r\n\r\n bestemmelserne i børnetilskudslovens § 2, nr. 1) og 2), § 3 og § 4, stk. 3,  \r\n\r\n nr. 3). Disse bestemmelser vedrører retten til ordinært og ekstra  \r\n\r\n børnetilskud til enlige forsørgere og retten til særligt børnetilskud i de  \r\n\r\n tilfælde, hvor barnet, efter at forældremyndighedens indehaver er død,  \r\n\r\n adopteres af dennes ægtefælle eller af en enlig person. </P>  \r\n\r\n<P>Loven om registreret partnerskab vil medføre, at to personer af samme køn,  \r\n\r\n der lever i et registreret partnerskab ikke længere anses som enlige. Der vil  \r\n\r\n således ikke længere være ret til de ydelser efter børnetilskudsloven, der  \r\n\r\n forudsætter, at modtageren er reelt enlig. </P>  \r\n\r\n<P>En person, der er registreret i et partnerskab, kan kun anses for enlig  \r\n\r\n forsørger, når den pågældende er separeret eller lever adskilt fra parten på  \r\n\r\n grund af uoverenstemmelse. </P>  \r\n\r\n<P>Personer, der lever i et partnerskab, som ikke er registreret, ligestilles  \r\n\r\n med registrerede parter, hvis partnerskabet kunne registreres og parterne  \r\n\r\n gennem kontante bidrag, arbejde i hjemmet eller på anden måde bidrager til  \r\n\r\n den fælles husførelse, se vejledning om børnetilskud og forskudsvis  \r\n\r\n udbetaling af børnebidrag, pkt. 8. </P>  \r\n\r\n<P CLASS=PUNKT> <B>3.</B> Lov om dagpenge ved sygdom eller fødsel. </P>  \r\n\r\n<P>Retten til sygedagpenge er uafhængig af ægteskabelig stilling og hviler på  \r\n\r\n sikredes egne indtægtsforhold. </P>  \r\n\r\n<P>En part i et registreret partnerskab, der er omfattet af  \r\n\r\n skattelovgivningens regler om medarbejdende ægtefæller, vil være omfattet af  \r\n\r\n de bestemmelser i dagpengereglerne, der vedrører medarbejdende ægtefæller. §  \r\n\r\n 6, stk 1, nr. 2 i Socialministeriets bekendtgørelse nr. 166 af 23. marts 1988  \r\n\r\n om dagpengegivende indtægter, der omhandler beregningen af den  \r\n\r\n dagpengegivende anden erhvervsindtægt for en medarbejdende ægtefælle kan  \r\n\r\n derfor også omfatte en person i et registreret partnerskab. </P>  \r\n\r\n<P CLASS=PUNKT> <B>4.</B> Lov om delpension </P>  \r\n\r\n<P>Retten til delpension er uafhængig af ægteskabelig stilling og hviler på  \r\n\r\n pågældendes egne forhold. </P>  \r\n\r\n<P>En part i et registreret partnerskab, der er omfattet af  \r\n\r\n skattelovgivningens regler om medarbejdende ægtefæller, vil være omfattet af  \r\n\r\n de bestemmelser i delpensionsreglerne, der vedrører medarbejdende ægtefæller,  \r\n\r\n se Socialministeriets bekendtgørelse nr. 715 af 25. november 1988 om  \r\n\r\n delpension til personer med anden erhvervsindtægt end lønindtægt og § 9 i  \r\n\r\n Sikringsstyrelsens bekendtgørelse nr. 710 af 25. november 1988 om delpension.  \r\n\r\n</P>  \r\n\r\n<P CLASS=PUNKT> <B>5.</B> Lov om social pension </P>  \r\n\r\n<P>Pensionsberegningen </P>  \r\n\r\n<P>En pensionist i et registreret partnerskab skal ligestilles med en gift  \r\n\r\n pensionist ved pensionsberegningen. </P>  \r\n\r\n<P>Det har bl.a. betydning for: </P>  \r\n\r\n<P>- pensionssatserne for grundbeløb, invaliditetsbløb og  \r\n\r\n erhvervsudygtighedsbeløb. </P>  \r\n\r\n<P>- opgørelse af indtægtsgrundlaget for indtægtsregulering af pensionstillæg  \r\n\r\n og personligt tillæg. </P>  \r\n\r\n<P>- fradragsbeløb ved indtægtsregulering af pensionsydelserne. </P>  \r\n\r\n<P>I den øvrige del af pensionsloven vil lov om registreret partnerskab også  \r\n\r\n få indflydelse, det gælder fx efterlevelsespension. </P>  \r\n\r\n<P>Tilkendelse af førtidspension </P>  \r\n\r\n<P>Behovsbestemt førtidspension </P>  \r\n\r\n<P>Ved tilkendelse af pension p.g.a. varigt behov for forsørgelse medregnes  \r\n\r\n ved opgørelse af forsørgelsesgrundlaget for gifte både ansøgerens egen og  \r\n\r\n ægtefællens indtægt, jf. §§ 7 og 8 i Socialministeriets bekendtgørelse om  \r\n\r\n social pension. </P>  \r\n\r\n<P>Ved ansøgning om behovsbestemt pension fra personer, der lever i  \r\n\r\n registreret partnerskab, skal den registrerede parts indtægt også medregnes i  \r\n\r\n forsørgelsesgrundlaget. Ved afgørelse af om indtægten ligger over  \r\n\r\n udelukkelsesgrænsen anvendes udelukkelsesgrænsen for gifte. </P>  \r\n\r\n<P>Førtidspension på grund af nedsat erhvervsevne </P>  \r\n\r\n<P>Bedømmelse af erhvervsevnenedsættelsen sker på baggrund af den måde,  \r\n\r\n hvorpå ansøgeren hidtil har anvendt sin erhvervsevne. For gifte eller  \r\n\r\n samlevende af forskelligt køn, der hidtil helt eller delvist er blevet  \r\n\r\n forsørget af ægtefællen/samleveren, betyder det, at bedømmelsen af  \r\n\r\n erhvervsevnen helt eller delvist sker i forhold til husligt arbejde i eget  \r\n\r\n hjem. Samme fremgangsmåde skal anvendes for personer i registreret  \r\n\r\n partnerskab, der helt eller delvist bliver forsørget af den anden part.  \r\n\r\n Personer, der lever i et partnerskab, som ikke er registreret, ligestilles  \r\n\r\n med registrerede parter, hvis partnerskabet kunne registreres og der  \r\n\r\n foreligger fælles husførelse, se vejledning om social pension, pkt. 69. </P>  \r\n\r\n<P>Bistands- eller plejetillæg </P>  \r\n\r\n<P>Ved vurdering af retten til tillæg efter pensionslovens § 16 skal den  \r\n\r\n gældende praksis for gifte fremover også anvendes for personer i registreret  \r\n\r\n partnerskab. </P>  \r\n\r\n<P CLASS=PUNKT> <B>6.</B> Lov om arbejdsskadeforsikring </P>  \r\n\r\n<P>Efter arbejdsskadeforsikringslovens § 1, stk. 1, 2. pkt. omfatter  \r\n\r\n arbejdsgiverens lovpligtige arbejdsskadeforsikring ikke pågældendes  \r\n\r\n (medhjælpende) ægtefælle. En registreret part, som udfører arbejde i den  \r\n\r\n anden parts virksomhed, vil derfor ikke være omfattet af sidstnævntes  \r\n\r\n arbejdsskadeforsikring. </P>  \r\n\r\n<P>En efterladt part i et registreret partnerskab vil, ligesom en efterladt  \r\n\r\n ægtefælle, have ret til overgangsbeløb efter § 30, stk. 1 og 2 og  \r\n\r\n forsørgertabserstatning efter § 31. </P>  \r\n\r\n<P>Retten til overgangsbeløb og forsørgertabserstatning gælder også hvor den  \r\n\r\n anden parts dødsfald skyldes tilskadekomst under værnepligt eller visse  \r\n\r\n vaccinationer, jf. lov om erstatning til skadelidte værnepligtige m. fl. og  \r\n\r\n lov om erstatning for vaccinationsskader. </P>  \r\n\r\n<P CLASS=PUNKT> <B>7.</B> Internationale traktater og overenskomster </P>  \r\n\r\n<P>I medfør af § 4, stk. 4 i lov om registreret partnerskab, finder  \r\n\r\n bestemmelser i internationale traktater ikke anvendelse på det registrerede  \r\n\r\n partnerskab, med mindre medkontrahenterne tilslutter sig dette. </P>  \r\n\r\n<P>Loven vil derfor indtil videre ikke finde anvendelse på EF- forordningerne  \r\n\r\n (der hviler på traktat), de bilaterale overenskomster om social sikring og  \r\n\r\n nordisk konvention om social sikring. </P>  \r\n\r\n<P>I de situationer, hvor det følger af konventionsbestemmelserne, at dansk  \r\n\r\n lovgivning finder anvendelse, anvendes bestemmelser, som omhandler ægteskab  \r\n\r\n og ægtefæller tilsvarende på registreret partnerskab og registrerede parter.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19891929854"
        },
        {
            "displayName": "Entydig dokumentidentifikation",
            "displayValue": "CM013019"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19298"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "11/10/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialstyrelsens j.nr. 613-29/89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}