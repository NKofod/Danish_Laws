{
    "id": 112785,
    "title": "1985 LSF 203   FORSLAG TIL LOV OM ÆNDRING AF MERVÆRDIAFGIFTSLOVEN OG AF LOV OM UDLIGNING   AF VISSE KOMMUNALE OG AMTSKOMMUNALE UDGIFTER TIL MERVÆRDIAFGIFT OG OM DET   KOMMUNALE MOMSFOND (FORHØJELSE AF AFGIFTEN) ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 203",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 203 </P>  \r\n\r\n<P></P>  \r\n\r\n<P>Forslag til Lov om ændring af merværdiafgiftsloven og af lov om udligning  \r\n\r\n af visse kommunale og amtskommunale udgifter til merværdiafgift og om det  \r\n\r\n kommunale momsfond (Forhøjelse af afgiften) </P>  \r\n\r\n<P></P>  \r\n\r\n<P>Fremsat af ministeren for skatter afgifter </P>  \r\n\r\n<P></P>  \r\n\r\n<P>den 14. marts 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om almindelig omsætningsafgift (merværdiafgift), jfr. </P>  \r\n\r\n<P>lovbekendtgørelse nr. 68 af 18. februar 1985, foretages følgende </P>  \r\n\r\n<P>ændringer: </P>  \r\n\r\n<P>1. I § 10, stk. 1, ændres &#187;81,97 pct.&#171; til: &#187;81,30  \r\n\r\n pct.&#171;. </P>  \r\n\r\n<P>2. I § 13, stk. 3, stk. 5 og stk. 6, 1. og 2. punktum, ændres &#187;81,97  \r\n\r\n</P>  \r\n\r\n<P>pct.&#171; til: &#187;81,30 pct.&#171;. </P>  \r\n\r\n<P>3. I § 14 ændres &#187;22 pct.&#171; til: &#187;23 pct.&#171;. </P>  \r\n\r\n<P>4. I § 17, stk. 1, 4. punktum, ændres &#187;18,03 pct.&#171; til:  \r\n\r\n &#187;18,70 pct.&#171;. </P>  \r\n\r\n<P>5. I § 29, stk. 2 og stk. 8, ændres &#187;22 pct.&#171; til: &#187;23  \r\n\r\n pct.&#171;. </P>  \r\n\r\n<P>6. I § 29a ændres &#187;22 pct.&#171; til: &#187;23 pct.&#171;. </P>  \r\n\r\n<P>7. I 30a, stk. 1, ændres &#187;og margarine&#171; til: &#187;, smør og  \r\n\r\n margarine&#171;. </P>  \r\n\r\n<P>§ 2 </P>  \r\n\r\n<P>I lov nr. 212 af 16. maj 1984 om udligning af visse kommunale og </P>  \r\n\r\n<P>amtskommunale udgifter til merværdiafgift og om det kommunale </P>  \r\n\r\n<P>momsfond indsættes i § 2 som nyt stykke: </P>  \r\n\r\n<P>&#187;Stk. 2. For det kommunale regnskabsår 1986 beregnes de beløb, </P>  \r\n\r\n<P>kommuner og amtskommuner modtager gennem udligningsordningen, på </P>  \r\n\r\n<P>grundlag af en merværdiafgiftssats, der opgøres som et vejet </P>  \r\n\r\n<P>gennemsnit af satsen før og efter ændringen pr. 1. april 1986.&#171;. </P>  \r\n\r\n<P>§ 3 </P>  \r\n\r\n<P>Loven træder i kraft den 1. april 1986. </P>  \r\n\r\n<P>§ 4 </P>  \r\n\r\n<P>Stk. 1. § 1 finder anvendelse på leverancer af varer og </P>  \r\n\r\n<P>afgiftspligtige ydelser, der sker fra og med den 1. april 1986. </P>  \r\n\r\n<P>Dette gælder, uanset tidspunktet for bestilling og eventuel </P>  \r\n\r\n<P>betaling af leverancerne og uanset tidspunktet for fakturaens </P>  \r\n\r\n<P>udstedelse. For igangværende arbejder på bygninger og anden fast </P>  \r\n\r\n<P>ejendom beregnes den forhøjede afgift af værdien af det arbejde, </P>  \r\n\r\n<P>indbefattet de medgåede materialer, der udføres fra og med den 1. </P>  \r\n\r\n<P>april 1986. </P>  \r\n\r\n<P>Stk. 2. For løbende leverancer af gas, vand, elektricitet, varme, </P>  \r\n\r\n<P>telefon o.lign., for hvilke en del af afregningsperioden falder </P>  \r\n\r\n<P>efter den 1. april 1986, beregnes den forhøjede afgift alene af så </P>  \r\n\r\n<P>stor en andel af leverancerne, som vedrører dette tidsrum. Med </P>  \r\n\r\n<P>toldvæsenets tilladelse kan der foretages afrunding af den andel </P>  \r\n\r\n<P>af vederlaget, hvoraf den forhøjede afgift skal beregnes. Disse </P>  \r\n\r\n<P>bestemmelser finder tilsvarende anvendelse for løbende lejemål. </P>  \r\n\r\n<P>Stk. 3. Ved indførsel af varer sker afgiftsberigtigelsen med den </P>  \r\n\r\n<P>forhøjede afgiftssats, når varerne angives til fortoldning fra og </P>  \r\n\r\n<P>med den 1. april 1986. </P>  \r\n\r\n<P>§ 5 </P>  \r\n\r\n<P>Modtages varer retur, foretages ændring af den afgiftspligtige </P>  \r\n\r\n<P>omsætning således, at virksomhedens afgiftstilsvar reguleres med </P>  \r\n\r\n<P>den tidligere betalte afgift af det beløb, der er godtgjort </P>  \r\n\r\n<P>kunden. For tab på uerholdelige fordringer foretages tilsvarende </P>  \r\n\r\n<P>regulering. </P>  \r\n\r\n<P>§ 6 </P>  \r\n\r\n<P>Ministeren for skatter og afgifter fastsætter de i øvrigt fornødne </P>  \r\n\r\n<P>overgangsbestemmelser til § 1 og kan, hvor særlige forhold gør sig </P>  \r\n\r\n<P>gældende, gøre undtagelse fra reglerne i § 4. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Bestemmelserne om merværdiafgift (moms) findes i lovbekendtgørelse </P>  \r\n\r\n<P>nr. 68 af 18. februar 1985. </P>  \r\n\r\n<P>Merværdiafgiften, som trådte i kraft den 3. juli 1967, udgjorde </P>  \r\n\r\n<P>oprindelig 10 pct., men blev fra den 1. april 1968 forhøjet til </P>  \r\n\r\n<P>121/2 pct., fra den 29. juni 1970 til 15 pct., fra den 3. oktober </P>  \r\n\r\n<P>1977 til 18 pct. og fra den 1. oktober 1978 til 20,25 pct. Fra den </P>  \r\n\r\n<P>30. juni 1980 forhøjedes afgiften til 22 pct. (lov nr. 219 af 4. </P>  \r\n\r\n<P>juni 1980). </P>  \r\n\r\n<P>I lovforslaget foreslås afgiftssatsen forhøjet til 23 pct. fra den 1. </P>  \r\n\r\n<P>april 1986. </P>  \r\n\r\n<P>Med den gældende sats på 22 pct. skønnes momsen at ville indbringe </P>  \r\n\r\n<P>62,7 mia kr. i indeværende finansår. Den foreslåede forhøjelse til </P>  \r\n\r\n<P>23 pct. anslås på årsbasis at ville indbringe et merprovenu på </P>  \r\n\r\n<P>2,85 mia kr. under forudsætning af uændret forbrug. For den </P>  \r\n\r\n<P>resterende del af indeværende finansår kan det anslås, at </P>  \r\n\r\n<P>merprovenuet ved den foreslåede forhøjelse vil andrage ca. 1,6 mia </P>  \r\n\r\n<P>kr. </P>  \r\n\r\n<P>Ved beregningen af merprovenuet skal der imidlertid tages hensyn til </P>  \r\n\r\n<P>udgiften på 0,3 mia kr. til sociale kompensationer og til </P>  \r\n\r\n<P>udbetaling af 0,3 mia kr. som en delvis refusion af momsen på </P>  \r\n\r\n<P>visse konsummælksprodukter, smør og margarine. Nettoprovenuet kan </P>  \r\n\r\n<P>herefter på årsbasis anslås til ca. 2,25 mia kr. </P>  \r\n\r\n<P>Der er ikke ved beregningen taget hensyn til, at statens udgifter </P>  \r\n\r\n<P>forøges, fordi statsinstitutionernes indkøb bliver fordyret med </P>  \r\n\r\n<P>afgiftsforhøjelsen. Denne udgiftsforøgelse skønnes til 200 mill. </P>  \r\n\r\n<P>kr. på årsbasis. </P>  \r\n\r\n<P>Engangsudgifterne ved gennemførelsen af loven skønnes at andrage 3,7 </P>  \r\n\r\n<P>mill. kr. (omkostninger til annoncering, tryksager, porto, edb </P>  \r\n\r\n<P>m.v.). </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Ved forslaget forhøjes afgiften af omsætninger, der sker her i </P>  \r\n\r\n<P>landet, og afgiften ved indførsel fra udlandet fra 22 pct. til 23 </P>  \r\n\r\n<P>pct. (nr. 3, 5 og 6). De øvrige ændringer (nr. 1, 2 og 4) er en </P>  \r\n\r\n<P>konsekvens af, at afgiftssatsen forhøjes til 23 pct. </P>  \r\n\r\n<P>Det foreslås (i nr. 7) at udvide bemyndigelsen til at nedsætte </P>  \r\n\r\n<P>forbrugerpriserne for konsummælksprodukter m.v. til også at </P>  \r\n\r\n<P>omfatte smør. </P>  \r\n\r\n<P>Til § 2 </P>  \r\n\r\n<P>Ved bestemmelsen skabes der hjemmel til, at opgørelsen af den </P>  \r\n\r\n<P>mellemkommunale udligning af momsudgifter efter lov 212 af 16. maj </P>  \r\n\r\n<P>1984 i regnskabsåret 1986 sker på grundlag af en </P>  \r\n\r\n<P>gennemsnitsberegning af købsmomsudgifter før og efter lovændringen </P>  \r\n\r\n<P>pr. 1. april, således at udligningen i så høj grad, som det er </P>  \r\n\r\n<P>teknisk muligt, afspejler kommunernes faktiske udgifter til moms. </P>  \r\n\r\n<P>Til § 3 </P>  \r\n\r\n<P>Det foreslås, at loven træder i kraft tirsdag den 1. april 1986. </P>  \r\n\r\n<P>Erhvervslivet, specielt detailhandelen, lægger vægt på, at </P>  \r\n\r\n<P>satsændringen sker i forbindelse med en weekend eller nogle </P>  \r\n\r\n<P>helligdage af hensyn til eventuel ommærkning af varer, </P>  \r\n\r\n<P>statusopgørelse m.v. Virksomhederne har ikke pligt til at foretage </P>  \r\n\r\n<P>en ommærkning af varerne. </P>  \r\n\r\n<P>Til § 4 </P>  \r\n\r\n<P>Paragraffen indeholder overgangsregler, der præciserer, på hvilke </P>  \r\n\r\n<P>leverancer m.v. den foreslåede forhøjelse af lovens afgiftssats </P>  \r\n\r\n<P>skal finde anvendelse. De foreslåede bestemmelser svarer til de </P>  \r\n\r\n<P>overgangsbestemmelser, som fandt anvendelse i forbindelse med de </P>  \r\n\r\n<P>tidligere ændringer af afgiftssatsen. </P>  \r\n\r\n<P>Afgørende for, om den hidtidige eller den forhøjede afgiftssats skal </P>  \r\n\r\n<P>finde anvendelse, er leveringstidspunktet, således som dette </P>  \r\n\r\n<P>begreb forstås efter dansk rets almindelige regler. Dette gælder, </P>  \r\n\r\n<P>uanset om leverancen er bestilt og eventuelt helt eller delvis </P>  \r\n\r\n<P>betalt inden lovens ikrafttræden. Det er endvidere uden betydning </P>  \r\n\r\n<P>for afgiftens beregning, hvornår faktureringen finder sted. At </P>  \r\n\r\n<P>faktura først udstedes efter lovens ikrafttræden for leverancer, </P>  \r\n\r\n<P>der har fundet sted før dette tidspunkt, medfører således ikke, at </P>  \r\n\r\n<P>leverancen skal afgiftsberigtiges med den forhøjede sats, men det </P>  \r\n\r\n<P>må af fakturaen fremgå, at leverancen er sket før lovens </P>  \r\n\r\n<P>ikrafttræden. </P>  \r\n\r\n<P>For byggeri og andet arbejde på fast ejendom, der er under udførelse </P>  \r\n\r\n<P>ved lovens ikrafttræden, beregnes den forhøjede afgift af værdien </P>  \r\n\r\n<P>af det arbejde, som udføres efter afgiftsforhøjelsen. </P>  \r\n\r\n<P>Byggevirksomhederne må derfor for igangværende arbejder foretage </P>  \r\n\r\n<P>en opgørelse af værdien af det inden lovens ikrafttræden udførte </P>  \r\n\r\n<P>arbejde, indbefattet de medgåede materialer. Af den del af </P>  \r\n\r\n<P>arbejdet, der er udført før dette tidspunkt, beregnes afgiften </P>  \r\n\r\n<P>efter den inden forhøjelsen gældende sats. </P>  \r\n\r\n<P>For løbende leverancer af f.eks. elektricitet og gas er det ikke </P>  \r\n\r\n<P>praktisk muligt at lade leverancetidspunktet være afgørende for, </P>  \r\n\r\n<P>om den hidtidige eller den forhøjede afgiftssats skal finde </P>  \r\n\r\n<P>anvendelse. Ved stk. 2 åbnes der derfor mulighed for at beregne </P>  \r\n\r\n<P>afgiften efter en forholdsmæssig fordeling af vederlaget for </P>  \r\n\r\n<P>forbruget. </P>  \r\n\r\n<P>Stk. 3 præciserer, hvilken afgiftssats der finder anvendelse, for så </P>  \r\n\r\n<P>vidt angår varer, der indføres fra udlandet. </P>  \r\n\r\n<P>Til § 5 </P>  \r\n\r\n<P>For varer, der er leveret før lovens ikrafttræden, men som modtages </P>  \r\n\r\n<P>retur fra kunden efter dette tidspunkt, må der ved reguleringen i </P>  \r\n\r\n<P>den registrerede virksomheds afgiftspligtige omsætning tages </P>  \r\n\r\n<P>hensyn til, at afgiften ved leverancen blev beregnet med en lavere </P>  \r\n\r\n<P>sats. Det samme gælder ved reguleringen i den afgiftspligtige </P>  \r\n\r\n<P>omsætning for tab på uerholdelige fordringer vedrørende </P>  \r\n\r\n<P>leverancer, der har fundet sted før lovens ikrafttræden. </P>  \r\n\r\n<P>Til § 6 </P>  \r\n\r\n<P>Efter denne paragraf kan ministeren for skatter og afgifter dels </P>  \r\n\r\n<P>fastsætte andre fornødne regler til lovens gennemførelse, dels </P>  \r\n\r\n<P>gøre undtagelser fra de i lovforslagets § 4 indeholdte </P>  \r\n\r\n<P>overgangsregler, hvor særlige forhold gør sig gældende. </P>  \r\n\r\n<P>Denne mulighed for at gøre undtagelser fra de almindelige </P>  \r\n\r\n<P>overgangsregler, der vil ske ved en bekendtgørelse, kommer f.eks. </P>  \r\n\r\n<P>på tale for forudbetalte tidsskriftsabonnementer og </P>  \r\n\r\n<P>serviceabonnementer, der er løbende på tidspunktet for lovens </P>  \r\n\r\n<P>ikrafttræden. Det vil ligesom ved de tidligere ændringer af </P>  \r\n\r\n<P>afgiftssatsen være hensigtsmæssigt at se bort fra forhøjelsen for </P>  \r\n\r\n<P>den resterende del af den periode, for hvilken betaling i </P>  \r\n\r\n<P>overensstemmelse med virksomhedens almindelige praksis allerede er </P>  \r\n\r\n<P>opkrævet, når opkrævningen er sket for et nærmere begrænset </P>  \r\n\r\n<P>tidsrum. </P>  \r\n\r\n<P>Endvidere vil det være praktisk at se bort fra forhøjelsen for så </P>  \r\n\r\n<P>vidt angår allerede udleverede og betalte billetter, f.eks. til </P>  \r\n\r\n<P>færgetransporter og teatre m.v., selv om billetterne kan benyttes </P>  \r\n\r\n<P>efter forhøjelsen af afgiftssatsen, ligesom det vil være rimeligt </P>  \r\n\r\n<P>at se bort fra forhøjelsen af afgiftssatsen for udlejning af </P>  \r\n\r\n<P>hotelværelser til samt servering for valutaudlændinge, når der er </P>  \r\n\r\n<P>forudbetalt for en nærmere begrænset tid efter lovens </P>  \r\n\r\n<P>ikrafttræden. </P>  \r\n\r\n<P>Endelig kan muligheden for at gøre undtagelser komme på tale for </P>  \r\n\r\n<P>aftaler om løbende arrangementer, f.eks. om advokat- eller </P>  \r\n\r\n<P>revisorbistand, køreundervisning m.v., hvor en del af arbejdet er </P>  \r\n\r\n<P>ydet før satsforhøjelsen. </P>  \r\n\r\n<P>BILAG </P>  \r\n\r\n<P>I dette bilag er (markeret med --/ og /-- ) indsat gældende </P>  \r\n\r\n<P>formulering af de bestemmelser, der berøres af lovforslaget </P>  \r\n\r\n<P>1. I § 10, stk. 1, ændres &#187;81,97 pct.&#171; til: &#187;81,30  \r\n\r\n pct.&#171;. </P>  \r\n\r\n<P>--/ </P>  \r\n\r\n<P>§ 10. Ved afsætning af brugte personmotorkøretøjer og af vare- og  \r\n\r\n lastmotorkøretøjer med tilladt totalvægt ikke over 4 tons kan en forhandler -  \r\n\r\n når der ikke ved overdragelsen til forhandleren er faktureret afgift efter  \r\n\r\n denne lov - afgiftsberigtige køretøjet på grundlag af en afgiftspligtig  \r\n\r\n værdi, der udgør 81,97 pct. af forskellen mellem indkøbsprisen og salgsprisen  \r\n\r\n indbefattet afgiften. Overstiger salgsprisen ikke indkøbsprisen, beregnes  \r\n\r\n ingen afgift. - - /-- </P>  \r\n\r\n<P>2. I § 13, stk. 3, stk. 5 og stk. 6, 1. og 2. punktum, ændres &#187;81,97  \r\n\r\n</P>  \r\n\r\n<P>pct.&#171; til: &#187;81,30 pct.&#171;. </P>  \r\n\r\n<P>--/ </P>  \r\n\r\n<P>§ 13. - - </P>  \r\n\r\n<P>Stk. 3. Finder betaling helt eller delvis sted inden leverancens  \r\n\r\n afslutning eller inden fakturaens udstedelse, skal 81,97 pct. af det modtagne  \r\n\r\n beløb medregnes i den afgiftspligtige omsætning for den afgiftsperiode, i  \r\n\r\n hvilken betalingen har fundet sted. - - </P>  \r\n\r\n<P>Stk. 5. Ved opgørelse af den afgiftspligtige omsætning kan fradrages 81,97  \r\n\r\n pct. af beløb, der er godtgjort kunder for varer, som virksomheden har  \r\n\r\n modtaget retur. </P>  \r\n\r\n<P>Stk. 6. Ved opgørelse af den afgiftspligtige omsætning kan fradrages 81,97  \r\n\r\n pct. af konstaterede tab på uerholdelige fordringer vedrørende leverede varer  \r\n\r\n og afgiftspligtige ydelser. Såfremt fordringerne senere betales helt eller  \r\n\r\n delvis, skal 81,97 pct. af de modtagne beløb medregnes i den afgiftspligtige  \r\n\r\n omsætning, medmindre betalingen opnås efter konkurslovens § 96. - - /-- </P>  \r\n\r\n<P>3. I § 14 ændres &#187;22 pct.&#171; til: &#187;23 pct.&#171;. </P>  \r\n\r\n<P>--/ </P>  \r\n\r\n<P>§ 14. Afgiften udgør 22 pct. af den afgiftspligtige omsætning. /-- </P>  \r\n\r\n<P>4. I § 17, stk. 1, 4. punktum, ændres &#187;18,03 pct.&#171; til:  \r\n\r\n &#187;18,70 pct.&#171;. </P>  \r\n\r\n<P>--/ </P>  \r\n\r\n<P>§ 17. For enhver leverance af varer eller afgiftspligtige ydelser fra en  \r\n\r\n registreret virksomhed skal der udstedes faktura til modtageren. Såfremt en  \r\n\r\n del af en samlet leverance kræves betalt, inden leverancen er afsluttet, skal  \r\n\r\n der udstedes særskilt faktura for denne del. Fakturaen skal være forsynet med  \r\n\r\n udstedelsesdato og indeholde oplysning om leverandørens navn og adresse,  \r\n\r\n modtagerens navn og adresse samt leverancens art, omfang og pris. Endvidere  \r\n\r\n skal afgiftsbeløbets størrelse være angivet i fakturaen, eller det skal af  \r\n\r\n denne fremgå, at afgiften udgør 18,03 pct. af det samlede beløb for den  \r\n\r\n afgiftspligtige leverance. Leverandøren skal angive afgiftsbeløbets størrelse  \r\n\r\n i fakturaen, såfremt modtageren er en registreret virksomhed, der anmoder  \r\n\r\n herom. Leverandøren skal tillige efter anmodning fra en sådan modtager angive  \r\n\r\n prisen uden afgift for de enkelte poster i fakturaen. - - /-- </P>  \r\n\r\n<P>5. I § 29, stk. 2 og stk. 8, ændres &#187;22 pct.&#171; til: &#187;23  \r\n\r\n pct.&#171;. </P>  \r\n\r\n<P>--/ </P>  \r\n\r\n<P>§ 29. - - </P>  \r\n\r\n<P>Stk. 2. Afgiften udgør 22 pct. af en i overensstemmelse med reglerne om  \r\n\r\n toldværdien for værditoldpligtige varer fastsat værdi tillagt eventuel told  \r\n\r\n og andre afgifter, der skal betales i forbindelse med indførslen, bortset fra  \r\n\r\n afgiften efter denne lov. I værdien medregnes de forsendelses- og  \r\n\r\n forsikringsomkostninger m.v., der påløber indtil varernes første  \r\n\r\n bestemmelsessted her i landet. Det samme gælder for varer, der indføres fra  \r\n\r\n lande, der er medlemmer af De europæiske Fællesskaber. - - </P>  \r\n\r\n<P>Stk. 8. Varer, der midlertidig udføres med henblik på genindførsel efter  \r\n\r\n forarbejdning, bearbejdning, komplettering, emballering, reparation eller  \r\n\r\n rengøring, kan af toldvæsenet på nærmere fastsatte vilkår tillades  \r\n\r\n afgiftsberigtiget med 22 pct. af omkostningerne, heri indbefattet  \r\n\r\n forsendelses- og forsikringsomkostninger m.v., ved den uden for landet  \r\n\r\n foretagne forarbejdning o.lign., tillagt eventuel told og andre afgifter som  \r\n\r\n anført i stk. 2. - - </P>  \r\n\r\n<P>/-- </P>  \r\n\r\n<P>6. I § 29a ændres &#187;22 pct.&#171; til: &#187;23 pct.&#171;. </P>  \r\n\r\n<P>--/ </P>  \r\n\r\n<P>§ 29a. Ministeren for skatter og afgifter kan fastsætte regler, hvorefter  \r\n\r\n den, der i udlandet indkøber afgiftspligtige ydelser til brug her i landet,  \r\n\r\n skal svare afgift med 22 pct. af vederlaget for de pågældende ydelser. </P>  \r\n\r\n<P>/-- </P>  \r\n\r\n<P>7. I § 30a, stk. 1, ændres &#187;og margarine&#171; til: &#187;, smør og  \r\n\r\n margarine&#171;. </P>  \r\n\r\n<P>--/ </P>  \r\n\r\n<P>§ 30a. Ministeren for skatter og afgifter bemyndiges til efter forhandling  \r\n\r\n med landbrugsministeren at fastsætte regler om delvis refusion af  \r\n\r\n merværdiafgift af konsummælksprodukter m.v. (bortset fra piskefløde og creme  \r\n\r\n fraiche) og margarine, der sælges til direkte forbrug på hjemmemarkedet. - -  \r\n\r\n</P>  \r\n\r\n<P>/-- </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00203"
        },
        {
            "displayName": "Entydig dokumentidentifikation",
            "displayValue": "CL006187"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "203"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}