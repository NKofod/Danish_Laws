{
    "id": 153307,
    "title": "Ankestyrelsens principafgørelse 229-10 om arbejdsløshedsforsikring - efterløn - 2-årsreglen - lønarbejde - selvstændig virksomhed",
    "documentTypeId": "240",
    "isSagsforlobPeriodValid": true,
    "shortName": "KEN nr 10403 af 30/11/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 229-10 om arbejdsløshedsforsikring - efterløn - 2-årsreglen - lønarbejde - selvstændig virksomhed</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Har et medlem både haft lønarbejde og drevet selvstændig virksomhed i væsentligt omfang, kan den selvstændige virksomhed gøres op i timer i stedet for uger, når det skal vurderes, om medlemmet opfylder 2-årsreglen i forbindelse med efterløn. Man fraviger derved hovedreglen om, at selvstændig virksomhed gøres op i hele uger. Den selvstændige virksomhed skal gøres oppå den måde, der er mest gunstig for medlemmet.</p>\r\n   <p class=\"TekstGenerel\">Ankestyrelsens Beskæftigelsesudvalg fandt, at hvis den selvstændige virksomhed gøres op i timer, skal en uge med drift af selvstændig virksomhed medregnes med 37 timer til opfyldelse af 2-årsreglen.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsløshedsforsikring - lovbekendtgørelse nr. 574 af 27. maj 2010 - § 74m, stk. 1</p>\r\n<p>\r\n   <span class=\"Bold\">Bekendtgørelser:</span>\r\n</p>\r\n<p>Arbejdsdirektoratets bekendtgørelse nr. 1621 af 13. december 2006 om fleksibel efterløn - § 10, stk. 1 og § 10, stk. 2</p>\r\n<p>Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed - § 7, stk. 1, § 7, stk. 6 og § 7, stk. 8</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsens Beskæftigelsesudvalg har i møde truffet afgørelse i din sag om opfyldelse af 2-årsreglen.</p>\r\n<p>Resultatet er</p>\r\n<p>• Du opfylder 2-årsreglen</p>\r\n<p>Vi ændrer således afgørelsen fra Arbejdsdirektoratet.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Vi har lagt til grund, at du har et efterlønsbevis med virkning fra den 3. oktober 2006, at du i perioden fra den 3. oktober 2006 til den 30. november 2007 (60 hele uger) drev selvstændig virksomhed i væsentligt omfang, at du i perioden fra den 1. december 2007 til den 30. juni 2007 havde 1.122,31 løntimer, og at du overgik til efterløn den 3. oktober 2008.</p>\r\n<p>Det fremgår af reglerne, at et medlem opfylder 2-årsreglen, når medlemmet tidligst overgår til efterløn mindst 2 år efter, at efterlønsbeviset har virkning, og medlemmet i denne periode har haft lønarbejde i mindst 3.120 timer, eller har drevet selvstændig virksomhed i væsentligt omfang.</p>\r\n<p>Vi finder, at har et medlem haft en kombination af lønarbejde og selvstændig virksomhed i væsentligt omfang, kan den selvstændige virksomhed både gøres op i uger og i timer ved opgørelse af beskæftigelseskravet til opfyldelse af 2-årsreglen.</p>\r\n<p>Hvis den selvstændige virksomhed gøres op i timer, finder vi, at en uge med drift af selvstændig virksomhed skal medregnes med 37 timer.</p>\r\n<p>Vi har i den forbindelse lagt vægt på, at arbejde til opfyldelse af 2-årsreglen skal gøres op efter reglerne om optjening af beskæftigelseskravet i bekendtgørelse om beskæftigelseskrav og dagpengeperiode samt bekendtgørelse om drift af selvstændig virksomhed. Ifølge disse bekendtgørelser og dertilhørende vejledninger skal selvstændig virksomhed i væsentligt omfang medregnes med 37 timer pr. uge.</p>\r\n<p>Da drift af selvstændig virksomhed både kan gøres op i uger og i timer, finder vi, at der i din sag, skal ske en opgørelse i timer, da dette er mest gunstigt for dig.</p>\r\n<p>Dine 60 uger med drift af selvstændig virksomhed i væsentligt omfang omregnes derfor til 2.220 timer (60 uger x 37 timer). Da du i øvrigt har 1.122,31 løntimer, kan du i alt medregne 3.342,31 timer til opfyldelse af 2-årsreglen.</p>\r\n<p>Du opfylder således beskæftigelseskravet til opfyldelse af 2-årsreglen.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da Arbejdsdirektoratet traf afgørelse i sagen</p>\r\n<p>• Arbejdsdirektoratets afgørelse af 27. februar 2009</p>\r\n<p>• Klagen til Ankestyrelsens Beskæftigelsesudvalg af 12. marts 2009</p>\r\n<p>• Arbejdsdirektoratets genvurdering</p>\r\n<p>• Din ægtefælles brev af 2. april 2009</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 8. juli 2014, da der er kommet nye regler på området."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20101040325"
        },
        {
            "displayName": "Entydig dokumentidentifikation",
            "displayValue": "BS006110"
        },
        {
            "displayName": "Dato for indlæggelse",
            "displayValue": "09/07/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10403"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "30/11/2010"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2600050-09"
        },
        {
            "displayName": "Stikord",
            "displayValue": "229-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}