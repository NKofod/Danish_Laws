{
    "id": 62276,
    "title": "Cirkulære om afgift ved førstegangsoverdragelse af visse ejerlejligheder (til stempelmyndighederne, de anholdelsespligtige myndigheder samt kommunerne og amtsskatteinspektoraterne) ",
    "documentTypeId": "140",
    "isSagsforlobPeriodValid": false,
    "shortName": "CIR nr 236 af 25/11/1977",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om afgift ved førstegangsoverdragelse  \r\n\r\n af visse ejerlejligheder </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(til stempelmyndighederne, de  \r\n\r\n anholdelsespligtige myndigheder samt </P>  \r\n\r\n<P CLASS=TITEL-KOMMENTAR ALIGN=CENTER>kommunerne og  \r\n\r\n amtsskatteinspektoraterne) </P>  \r\n\r\n<BR>  \r\n\r\n<P>I.  <I>Afgiftspligten</I>  </P>  \r\n\r\n<P CLASS=PUNKT> <B>1.</B> I henhold til lov nr. 575 af 25. november 1977  \r\n\r\n svares ved førstegangsoverdragelse af ejerlejligheder i bygninger, til hvis  \r\n\r\n opførelse der er givet byggetilladelse inden den 1. juli 1966, en afgift på 2  \r\n\r\n 1/2 pct., der beregnes efter stempellovens regler af samme beløb som  \r\n\r\n stempelafgiften på 1,2 pct. </P>  \r\n\r\n<P>Loven træder i kraft ved bekendtgørelsen i Lovtidende, der kan ventes  \r\n\r\n foretaget den 26. november 1977. Loven finder anvendelse, når stempelpligten  \r\n\r\n for overdragelsesdokumentet indtræder den 25. november 1977 eller senere.  \r\n\r\n</P>  \r\n\r\n<P>Ved førstegangsoverdragelse forstås første overdragelse af en  \r\n\r\n ejerlejlighed, der finder sted, efter at opdeling af ejendommen i  \r\n\r\n ejerlejligheder er sket. </P>  \r\n\r\n<P>Ejere af ejendomme i den ældre boligmasse kan normalt ikke overdrage en  \r\n\r\n del af deres ejendomme, når overdragelsen betinges af, at ejendommem opdeles  \r\n\r\n i ejerlejligheder, jfr. § 12, stk. 3, i bekendtgørelse nr. 408 af 29. juni  \r\n\r\n 1977 af lov om ejerlejligheder. Bl. a. som følge af de regler, der gjaldt før  \r\n\r\n lovændringen i maj 1977, forekommer det dog, at en ejerlejlighed er erhvervet  \r\n\r\n i henhold til adkomst betinget af opdeling. Videresalg af en sådan  \r\n\r\n ejerlejlighed betragtes ikke som førstegangsoverdragelse i lovens forstand,  \r\n\r\n selvom videreoverdragelse er første overdragelse efter opdelingen. </P>  \r\n\r\n<P>Afgiften gælder alle førstegangsoverdragelser i den gamle boligmasse,  \r\n\r\n herunder ikke blot ejerlejligheder til beboelse, men også ejerlejligheder,  \r\n\r\n der indeholder butikker, kontorer, lagerrum, garager og andre særskilt  \r\n\r\n afgrænsede husrum. Afgiften gælder tillige overdragelse af anparter af  \r\n\r\n ejerlejligheder. </P>  \r\n\r\n<P CLASS=PUNKT> <B>2.</B> Afgiften skal svares ikke alene ved almindeligt  \r\n\r\n salg og salg på aktion, dog ikke tvangsauktion, men også ved  \r\n\r\n gaveoverdragelser og ved indskud i interessentskab og aktieselskab  \r\n\r\n (stempellovens § 53). </P>  \r\n\r\n<P CLASS=PUNKT> <B>3.</B> I tilfælde, hvor der ikke svares stempelafgift  \r\n\r\n efter stempellovens § 34, skal der heller ikke svares afgift. Dette gælder f.  \r\n\r\n eks. arveudlæg, jfr. stempellovens § 77, eller overdragelser mellem  \r\n\r\n ægtefæller i anledning af separation, skilsmisse eller bosondring, jfr. § 75.  \r\n\r\n</P>  \r\n\r\n<P>Også de i stempellovens afsnit III (§§ 79-85) optagne  \r\n\r\n fritagelsesbestemmelser finder anvendelse på afgiften. </P>  \r\n\r\n<P CLASS=PUNKT> <B>4.</B> Kommunalbestyrelsen i den kommune, hvori bygningen  \r\n\r\n e beliggende, udsteder attest om, hvorvidt byggetilladelse til opførelse af  \r\n\r\n den bygning, hvori ejerlejlighederne findes, er givet før 1. juli 1966 eller  \r\n\r\n senere. Attesten påføres overdragelsesdokumentet i tilslutning til  \r\n\r\n ejendomsværdipåtegningen, jfr. stempellovens § 38, stk. 1. Kommunerne kan  \r\n\r\n ikke forlange betaling for attesten. </P>  \r\n\r\n<P CLASS=PUNKT> <B>5.</B> Hvis overdragelsesdokumentet ikke er forsynet med  \r\n\r\n den i pkt. 4 nævnte attestation ved indleveringen til tinglysning, vil  \r\n\r\n dokumentet blive afvist. </P>  \r\n\r\n<P>II.  <I>Berigtigelsen af afgiften</I>  </P>  \r\n\r\n<P CLASS=PUNKT> <B>6.</B> Afgiften berigtiges på samme måde som  \r\n\r\n stempelafgiften, det vil sige enten ved påklæbning af almindelige eller  \r\n\r\n særlige (af tinglysningskontorerne fremstillede) stempelmærker eller på anden  \r\n\r\n særlig måde efter ministeren for skatter og afgifters (skattedepartementets)  \r\n\r\n nærmere bestemmelse eller efter en stempelmyndigheds resolution, jfr.  \r\n\r\n stempellovens §§ 20-26 og finansministeriets bekendtgørelse nr.368 af 11.  \r\n\r\n juli 1969 som ændret ved bekendtgørelse nr. 427 af 19. september 1972,  \r\n\r\n bekendtgørelse nr. 141 af 20. marts 1973 og bekendtgørelse nr. 342 af 30.  \r\n\r\n juni 1975. </P>  \r\n\r\n<P CLASS=PUNKT> <B>7.</B> Skattedepartementets cirkulære af 17. november 1977  \r\n\r\n om stempelanholdelse gælder også denne afgift. Den i cirkulærets § 2, stk. 2,  \r\n\r\n fastsatte overgrænse (2.000 kr.) for tinglysningsdommernes adgang til at  \r\n\r\n foretage stempling efter fristens udløb gælder summen af stempelafgift og  \r\n\r\n denne afgift. </P>  \r\n\r\n<P CLASS=PUNKT> <B>8.</B> Ved fastsættelse af afgiftsbeløbet ved en  \r\n\r\n stempelmyndigheds resolution anføres afgiftsbeløbet i særskilt påtegning (så  \r\n\r\n vidt muligt i nærheden af stempelpåtegningen) således:  \r\n\r\n &#187;Ejerlejlighedsafgift i henhold til lov om afgift ved  \r\n\r\n førstedgangsoverdragelse af visse ejerlejligheder 0.000 kr.&#171; eller:  \r\n\r\n &#187;Yderligere ejerlejlighedsafgift i henhold til lov om afgift ved  \r\n\r\n førstegangsoverdragelse af visse ejerlejligheder 0.000 kr.&#171; </P>  \r\n\r\n<P>Er dokumentet stemplet med et beløb, som er utilstrækkeligt til at dække  \r\n\r\n såvel stempelafgift som afgiften, må det manglende beløb normalt fordeles  \r\n\r\n forholdsmæssig på de to afgiftsarter. Dette gælder dog ikke, hvis det af en i  \r\n\r\n dokumentet anført afgiftsberegning eller af andre omstændigheder fremgår, at  \r\n\r\n det anvendte beløb skal dække den ene afgiftsart. Som eksempel kan nævnes et  \r\n\r\n skøde, der er stemplet med 1,2 pct. - eller med 2 1/2 pct. - af det  \r\n\r\n stempelpligtige beløb. </P>  \r\n\r\n<P CLASS=PUNKT> <B>9.</B> I stempelmyndighedens afgørelse  \r\n\r\n (stempelresolutionen) skal stempelafgift og ejerlejlighedsafgift anføres hver  \r\n\r\n for sig. </P>  \r\n\r\n<P>Resolutioner, som amfatter afgiften, sendes til overdrageren med oplysning  \r\n\r\n om, at de fastsatte afgiftsbeløb skal indbetales til....  \r\n\r\n amtsskatteinspektoratet inden 4 uger, hvorefter dokumentet vil blive  \r\n\r\n tilbagesendt til den myndighed, der har anholdt dokumentet, eller udleveret  \r\n\r\n eller tilsendt den part, der har indleveret dokumentet, eller for hvem  \r\n\r\n dokumentet er anholdt. Er den nævnte part erhververen, sendes kopi til ham af  \r\n\r\n skrivelsen til overdrageren. </P>  \r\n\r\n<P CLASS=PUNKT> <B>10.</B> Indbetales en stempelordre, der omfatter afgiften,  \r\n\r\n ikke inden den fastsatte frist, skal amtsskatteinspektoratet straks ved  \r\n\r\n anbefalet brev opfordre overdrageren til at indbetale restancen (såvel  \r\n\r\n afgiften som eventuel stempelafgift) senest 14 dage fra skrivelsens dato.  \r\n\r\n Indgår restancen ikke inden denne frist, overgives sagen til vedkommende  \r\n\r\n fogedret til foretagelse af udlæg hos overdrageren. </P>  \r\n\r\n<P>Afsluttes fogedsagen, uden at der er opnået fuld dækning, skal  \r\n\r\n amtsskatteinspektoratet underrette stempelmyndigheden herom under vedlæggelse  \r\n\r\n af dokumentet, der forsynes med sålydende påtegning:  \r\n\r\n &#187;Ejerleglighedsafgift 000 kr. er ført til afgang efter forgæves  \r\n\r\n udlægsforretning&#171;. </P>  \r\n\r\n<P>Et restancebeløb vedrørende afgiften, som ikke har kunnet dækkes ved udlæg  \r\n\r\n hos overdrageren, er ikke til hinder for, at dokumentet udleveres til  \r\n\r\n erhververen. </P>  \r\n\r\n<P CLASS=PUNKT> <B>11.</B> I øvrigt gælder reglerne om stempelafgiftens  \r\n\r\n berigtigelse, jfr. §§ 18-22 i skattedepartementets cirkulære nr. 159 af 31.  \r\n\r\n juli 1969 om stempelafgift og §§ 1-2 i cirkulære nr. 223 af 8. oktober 1969  \r\n\r\n om betaling af og godtgørelse af stempelafgift. m. v. </P>  \r\n\r\n<P>III.  <I>Godtgørelse af afgiften</I>  </P>  \r\n\r\n<P CLASS=PUNKT> <B>12.</B> Stempellovens § 28 om godtgørelse af for meget  \r\n\r\n anvendt stempel finder anvendelse på afgiften. </P>  \r\n\r\n<P CLASS=PUNKT> <B>13.</B> Stempellovens § 29 om godtgørelse ved annullation  \r\n\r\n af en aftale finder kun anvendelse på afgiften, såfremt den annulerede aftale  \r\n\r\n ikke har haft retsvirkninger. </P>  \r\n\r\n<P>De i § 24, nr. 2, i skattedepartementets cirkulære nr. 159 af 31. juli  \r\n\r\n 1969 om stempelafgift givne retningslinier gælder, dog således at afgiften  \r\n\r\n kan godtgøres i sin helhed, selv om kun en del af stempelafgiften godtgøres.  \r\n\r\n Afgift, som godtgøres efter § 29, udbetales til overdrageren. </P>  \r\n\r\n<P CLASS=PUNKT> <B>14.</B> Med hensyn til godtgørelse henvises iøvrigt til §  \r\n\r\n 3 i skattedepartementets cirkulære nr. 223 af 8. oktober 1969. </P>  \r\n\r\n<P>IV. IKRAFTTRÆDELSES- OG OVERGANGSREGLER </P>  \r\n\r\n<P CLASS=PUNKT> <B>15.</B> Afgiften svares af dokumenter, hvis stempelpligt  \r\n\r\n indtræder den 25. november 1977 eller senere. Afgørende for, om afgiften skal  \r\n\r\n svares, vil således være datoen for oprettelse af (det første) dokument om  \r\n\r\n ejerlejlighedens første overdragelse. Dette gælder, selv om overdrageren er  \r\n\r\n betinget, jfr. stempellovens § 8. </P>  \r\n\r\n<P>En parts skriftlige bekræftelse (accept) af et af den anden part afgivet  \r\n\r\n bindende tilbud er stempelpligtig, jfr. stempellovens § 7, og afgiften skal  \r\n\r\n derfor ikke svares, såfremt accepten er underskrevet før 25. november 1977.  \r\n\r\n</P>  \r\n\r\n<P>En aftale, der indgås til en protokol, er stempelpligtig, jfr.  \r\n\r\n stempellovens § 6, og afgiften skal derfor ikke svares, såfremt protokollatet  \r\n\r\n er underskrevetfør 25. november 1977 og gengiver den mellem parterne på mødet  \r\n\r\n indgåede aftale om ejerleglighedens første overdragelse. </P>  \r\n\r\n<P CLASS=PUNKT> <B>16.</B> Dokumenter om førstegangsoverdragelse af  \r\n\r\n ejerlejligheder i den gamle boligmasse, der er oprettet den 25. november 1977  \r\n\r\n eller senere, men alene er stemplet med 1,2 pct., skal anholdes, medmindre  \r\n\r\n det ved forevisning af slutseddel eller på anden måde godtgøres, at tidligere  \r\n\r\n dokument om overdragelsen er oprettet før 25. november 1977. Den  \r\n\r\n anholdelsespligtige myndighed bedes give dokumentet påtegning herom, f. eks.  \r\n\r\n &#187;Slutseddel af 1. september forevist&#171;, for at undgå, at dokumentet  \r\n\r\n bliver anholdt ved en senere lejlighed. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 25. november  \r\n\r\n 1977 </I> </P>  \r\n\r\n<P CLASS=UNDERSKREVET-AF ALIGN=CENTER>HANS P. GØTRIK </P>  \r\n\r\n<P CLASS=MINISTER ALIGN=RIGHT>/B. Helsted </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/02/1978"
        },
        {
            "displayName": "Accession",
            "displayValue": "C19770023609"
        },
        {
            "displayName": "Entydig dokumentidentifikation",
            "displayValue": "CM021263"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "236"
        },
        {
            "displayName": "År for udstedelse",
            "displayValue": "1977"
        },
        {
            "displayName": "Dato for underskrift",
            "displayValue": "25/11/1977"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Statsamterne, i København dog Overpræsidiet"
        },
        {
            "displayName": "Ressortministeriets journalnummer",
            "displayValue": "Skd. 3. kt. j. nr. 300-14/77"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}