{
    "id": 38161,
    "title": "Indlån, rente (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60427 af 28/05/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I 1974 oprettede K en indlånskonto i et pengeinstitut P med en  \r\n\r\n rentegaranti på 12% p.a. Den 8. december 1989 meddelte P K, at rentegarantien  \r\n\r\n udløb 1. januar 1990. P fandtes at være forpligtet til at give et varsel på 6  \r\n\r\n måneder for ophævelsen af rentegarantien. (Dissens) </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Indlån, rente (* 1) </H1>  \r\n\r\n<P></P>  \r\n\r\n<P> Kendelse af den 28- maj 1990 i sag 35/90 (Indlån, rente). </P>  \r\n\r\n<P>Klageren K havde i 1974 hos pengeinstituttet P oprettet en såkaldt  \r\n\r\n jubilæumskonto. På bankbogens omslag var påtryk: &#187;JUBILÆUMSKONTO~ Denne  \r\n\r\n konto forrentes med 12% p.a. Efter den 1. marts 1974 kan der ikke foretages  \r\n\r\n yderligere indskud&#171;. </P>  \r\n\r\n<P>Den 8. december 1989 meddelte P i en skrivelse til K, at rentegarantien på  \r\n\r\n kontoen udløb 1. januar 1990. Efter at K havde henvendt sig hos P, fastholdt  \r\n\r\n P i skrivelse af 10. januar 1990, at renten fra årsskiftet var ændret til 7%  \r\n\r\n garanteret til den 1. november 1990. K ophævede herefter kontoen den 12.  \r\n\r\n januar 1990. </P>  \r\n\r\n<P>K indbragte sagen for Ankenævnet med påstand om, at kontoen genoprettedes  \r\n\r\n med en tidsubegrænset forrentning på 12% p.a. samt godtgørelse for rentetab.  \r\n\r\n</P>  \r\n\r\n<P>P nedlagde påstand om frifindelse. </P>  \r\n\r\n<P>Ved Ankenævnets kendelse tilkendtes K 5% af indestående pr. ultimo 1989  \r\n\r\n fra den 1. januar til den 30. juni 1990. </P>  \r\n\r\n<P>Samtlige Ankenævnets 5 medlemmer udtalte: </P>  \r\n\r\n<P>&#187;Den påtrykte tekst på bankbogens omslag, hvorefter kontoen forrentes  \r\n\r\n med 12% p.a., findes ikke at kunne forstås som en tidsubegrænset garanti for  \r\n\r\n betaling af denne rente, og der er heller ikke i denne tekst meddelt garanti  \r\n\r\n for en bestemt periode. Efter udløbet af den garantiperiode på 10 år, som P  \r\n\r\n havde bundet sig til i sin annoncekampagne i begyndelsen af 1974, findes P  \r\n\r\n derfor efter almindelige regler om løbende kontraktsforhold at være  \r\n\r\n berettiget til at frigøre sig fra det særlige rentevilkår med et varsel, der  \r\n\r\n svarer til et passende opsigelsesvarsel. </P>  \r\n\r\n<P>Ks påstand om genoprettelse af jubilæumskontoen med en tidsubegrænset  \r\n\r\n forrentning på 12% p.a. kan herefter ikke tages til følge. </P>  \r\n\r\n<P>Det varsel på mindre end en måned, som P gav i sin skrivelse af 8.  \r\n\r\n december 1989, kan ikke anses for rimeligt. </P>  \r\n\r\n<P>2 medlemmer udtalte herefter: </P>  \r\n\r\n<P>Vi finder, at varslet burde have været mindst 6 måneder. Da K imidlertid  \r\n\r\n har ophævet kontoen den 12. januar 1990, findes K alene at kunne gøre krav på  \r\n\r\n rentedifferencen, 5% p.a., af indeståendet pr. 31. december 1989, 269.265,65  \r\n\r\n kr. i perioden fra den 1. til den 12. januar 1990, idet K ikke har godtgjort  \r\n\r\n at have lidt yderligere tab. </P>  \r\n\r\n<P>1 medlem udtalte: </P>  \r\n\r\n<P>Jeg finder ligeledes, at varslet burde have været mindst 6 måneder. K har  \r\n\r\n derfor haft krav på fortsat forrentning af indestående med en rente på 12%  \r\n\r\n p.a. frem til den 30. juni 1990. Uanset at K ophævede kontoen den 12. januar  \r\n\r\n 1990, fordi P fastholdt rentenedsættelsen pr. 1. januar 1990, findes Ks  \r\n\r\n rentetab at burde fastsættes til 5% af indeståendet pr. 31. december 1989,  \r\n\r\n 269.265,65 kr., fra den 1. januar til den 30. juni 1990 eller til 6.731,64  \r\n\r\n kr. </P>  \r\n\r\n<P>2 medlemmer udtalte: </P>  \r\n\r\n<P>Vi finder, at varslet burde have været 1 år, og i overensstemmelse med det  \r\n\r\n af forrige medlem anførte finder vi herefter, at K har krav på godtgørelse  \r\n\r\n for et rentetab, der fastsættes til 5% af indeståendet pr. 31. december 1989,  \r\n\r\n 269.265,65 kr., fra den 1. januar til den 31. december 1990 eller til  \r\n\r\n 13.463,28 kr.&#171; </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Fagskrift for Bankvæsen og Ankenævnets årsberetning for 1990"
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19906042725"
        },
        {
            "displayName": "Entydig dokumentidentifikation",
            "displayValue": "CA006096"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60427"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "28/05/1990"
        },
        {
            "displayName": "Administrerende myndighed",
            "displayValue": "Pengeinstitutankenævnet"
        },
        {
            "displayName": "Ressortministeriets journalnummer",
            "displayValue": "35/1990"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}