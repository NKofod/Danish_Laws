{
    "id": 72391,
    "title": "Cirkulære om klemten med kirkeklokker til varsling om radioaktivt nedfald. (Til biskopperne) ",
    "documentTypeId": "140",
    "isSagsforlobPeriodValid": false,
    "shortName": "CIR nr 237 af 15/12/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om klemten med kirkeklokker til  \r\n\r\n varsling om radioaktivt nedfald. (Til biskopperne) </H1>  \r\n\r\n<P></P>  \r\n\r\n<BR>  \r\n\r\n<P>Ifølge det af civilforsvarsstyrelsen for krigstilfælde tilrettelagte  \r\n\r\n varslingssystem skal der afgives et forvarsel til civilbefolkningen, når  \r\n\r\n radioaktivt nedfald kan forventes. Forvarsel tilkendegiver, at radioaktivt  \r\n\r\n nedfald er på vej, og at befolkningen derfor bør lytte til radioen, hvor  \r\n\r\n nærmere instruktion vil blive givet, og iøvrigt forberede sig på at gå i  \r\n\r\n dækning. </P>  \r\n\r\n<P>Til afgivelse af forvarsel anvendes de permanent opstillede sirener. I de  \r\n\r\n områder, der ikke er dækket af de permanent opstillede sirener, afgives  \r\n\r\n forvarslet ved klemten med kirkeklokkerne i samtlige kirker inden for  \r\n\r\n varslingsområdet og ved mobil sirenevarsling (køretøjer med påmonterede  \r\n\r\n sirener). </P>  \r\n\r\n<P>Meddelelse om iværksættelse af klemten vil tilgå de kirkelige funktionærer  \r\n\r\n fra politimesteren, eventuelt via civilforsvarsmedarbejderen (kommunelederen)  \r\n\r\n i vedkommende kommune. Det er pålagt politimestrene at træffe aftale med  \r\n\r\n kirkebetjeningen ved de enkelte kirker om, hvortil meddelelsen skal gives.  \r\n\r\n</P>  \r\n\r\n<P>Klemten med kirkeklokkerne skal iværksættes på det i meddelelsen anførte  \r\n\r\n tidspunkt eller - hvis dette af særlige grunde ikke kan ske - hurtigst muligt  \r\n\r\n derefter. </P>  \r\n\r\n<P>De kirkelige funktionærer skal dog på eget initiativ uden at afvente  \r\n\r\n meddelelse fra politimesteren (kommunelederen) iværksætte klemten med  \r\n\r\n kirkeklokkerne, hvis de på anden måde, f. eks. over radioen eller gennem den  \r\n\r\n mobile sirenevarsling, har fået kendskab til, at der er truffet beslutning om  \r\n\r\n afgivelse af forvarsel om radioaktivt nedfald for vedkommende kommune. </P>  \r\n\r\n<P>Der klemtes med kirkeklokkerne i 15 min. Denne klemten udføres ved med  \r\n\r\n kneblen at slå 4 langsomme slag på klokken, derefter følger en pause på 30  \r\n\r\n sek., hvorefter der påny foretages 4 langsomme klokkeslag og så fremdeles.  \r\n\r\n</P>  \r\n\r\n<P>Forvarsel om radioaktivt nedfald ved klemten med kirkeklokkerne kan  \r\n\r\n undlades i tilfælde, hvor meddelelse herom er modtaget så sent, at  \r\n\r\n iværksættelse af klemten tidsmæssigt ikke kan gennemføres, inden der over  \r\n\r\n radioen er beordret alarm for radioaktivt nedfald for den pågældende kommune,  \r\n\r\n hvilket tilkendegiver at radioaktivt nedfald er umiddelbart forestående. </P>  \r\n\r\n<P>Klemten med kirkeklokker som forvarsel om radioaktivt nedfald må ikke  \r\n\r\n hindre eller afbryde den foreskrevne uafbrudte ringning i 3 timer med  \r\n\r\n samtlige landets kirkeklokker, efter at mobiliseringsordre er udsendt. </P>  \r\n\r\n<P>Under henvisning til foranstående skal man anmode biskoppen om at ville  \r\n\r\n foranledige, at det pålægges kirketjenerne (ringerne) ved stiftets kirker at  \r\n\r\n efterkomme de ordrer om afgivelse af forvarsel ved klemten med  \r\n\r\n kirkeklokkerne, som de modtager fra vedkommende civilforsvarsmyndighed. </P>  \r\n\r\n<P>Nærværende cirkulære, der træder i stedet for kirkeministeriets cirkulære  \r\n\r\n af 28. december 1961, bedes sendt til provstiudvalg, menighedsråd og  \r\n\r\n kirketjenere (ringere) i stiftet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kirkeministeriet, den 15. december 1978.  \r\n\r\n</I> </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P CLASS=UNDERSKREVET-AF ALIGN=CENTER>ARNE TRUELSEN. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/03/1979"
        },
        {
            "displayName": "Accession",
            "displayValue": "C19780023709"
        },
        {
            "displayName": "Entydig dokumentidentifikation",
            "displayValue": "CM031585"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "12/04/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "237"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "15/12/1978"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Kirkemin. 1. kt. 950/78"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}