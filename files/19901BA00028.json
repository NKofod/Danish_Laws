{
    "id": 107165,
    "title": "1990 BSF 28   FORSLAG TIL FOLKETINGSBESLUTNING OM REALLØNSSIKRING GENNEM LETTELSER TIL   BØRNEFAMILIER OG LETTELSER FOR MELLEM- OG LAVINDKOMSTGRUPPER SAMT STYRKELSE   AF VIRKSOMHEDERNES KONKURRENCEEVNE ",
    "documentTypeId": "480",
    "isSagsforlobPeriodValid": false,
    "shortName": "1990/1 BSF 28",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 28 </P>  \r\n\r\n<P></P>  \r\n\r\n<P>Forslag til folketingsbeslutning om reallønssikring gennem lettelser til  \r\n\r\n børnefamilier og lettelser for mellem- og lavindkomstgrupper samt styrkelse  \r\n\r\n af virksomhedernes konkurrenceevne </P>  \r\n\r\n<P></P>  \r\n\r\n<P>Fremsat af Svend Auken (S) Erling Christensen (S) Pia Gjellerup (S) J.K.  \r\n\r\n Hansen (S) Klaus Hækkerup (S) Lykketoft (S) Lone Møller (S) Stavad (S)  \r\n\r\n Trøjborg (S) </P>  \r\n\r\n<P></P>  \r\n\r\n<P>den 15. november 1990 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte forslag, der </P>  \r\n\r\n<P>sikrer reallønnen for lav- og mellemindkomstgrupperne og med særlig </P>  \r\n\r\n<P>vægt på lettelser for børnefamilier. </P>  \r\n\r\n<P>Forud for de kommende overenskomstforhandlinger sikres reallønnen gennem  \r\n\r\n skattelettelser og nedsatte takster og kontingenter, samtidig med at  \r\n\r\n konkurrenceevnen forbedres. </P>  \r\n\r\n<P>Der gennemføres indgreb over for skattetænkning og omgåelser, der kan  \r\n\r\n finansiere både de foreslåede lettelser og en aktiv erhvervspolitik samt føre  \r\n\r\n til en nedsættelse af statens budgetunderskud. </P>  \r\n\r\n<P>Der skabes finansiel dækning for, at følgende lettelser gennemføres: </P>  \r\n\r\n<P>1) 6 pct.-skatten afskaffes fra 1991 for alle indkomster under 200.000 kr.  \r\n\r\n</P>  \r\n\r\n<P>2) Fra 1992 afskaffes 6 pct.-skatten fuldstændig, samtidig med at 12  \r\n\r\n pct.-skatten forhøjes til 16 pct. og bundgrænsen for denne skat hæves til  \r\n\r\n 240.000 kr. (1992-tal). Omlægningen er første led i en ændring af  \r\n\r\n skattesystemet med det formål at få lavere trækprocenter og at gennemføre en  \r\n\r\n begrænsning af fradragsværdierne. Finansieringen af første led skaffes bl.a.  \r\n\r\n gennem en effektiv beskatning af store avancer på aktiesalg,  \r\n\r\n erhvervsejendomme og spekulation i værdipapirer samt gennem en effektiv  \r\n\r\n lignings- og kontrolindsats over for skatte- og afgiftsunddragelser.  \r\n\r\n Omlægningen gennemføres på en sådan måde, at også eenindkomstfamilier opnår  \r\n\r\n lettelser. Skatteloftet sænkes til 66 pct. </P>  \r\n\r\n<P>3) Reglerne for skat og modregning af indkomstbestemte ydelser ændres fra  \r\n\r\n 1992, så der reelt indføres et &#187;skatteloft&#171; på 66 pct. også for  \r\n\r\n pensionister og børnefamilier. </P>  \r\n\r\n<P>4) 3 pct.-fradraget (højst 3.700 kr.) forhøjes fra 1992 til 4 pct. (højst  \r\n\r\n 4.300 kr.) til særlig gavn for pensionister, efterlønsmodtagere og andre  \r\n\r\n lavindkomstgrupper. </P>  \r\n\r\n<P>5) Med start i 1991 gennemføres en gradvis lettelse og omlægning i  \r\n\r\n samordningsfradraget for tjenestemandspensionister. </P>  \r\n\r\n<P>6) Børnefamilieydelsens værdi forhøjes ekstraordinært i to omgange, pr. 1.  \r\n\r\n januar 1991 og pr. 1. januar 1992, hver gang med 500 kr. pr. barn, og ydelsen  \r\n\r\n indregnes fra 1992 i forældrenes skattemæssige bundfradrag, der derved  \r\n\r\n forhøjes med 15.300 kr. for børn under 4 år og 13.300 kr. for børn over 4 år.  \r\n\r\n</P>  \r\n\r\n<P>7) Loftet for forældrebetaling i daginstitutioner sænkes, og der  \r\n\r\n gennemføres obligatorisk søskenderabat og forbedrede fripladsgrænser. </P>  \r\n\r\n<P>8) A-kasse-kontingentet sænkes med 1.300 kr. om året, og de lediges  \r\n\r\n dagpengeret sikres mod forringelser. </P>  \r\n\r\n<P>9) Der sker en nedsættelse af afgifter, der belaster grænsehandelen. </P>  \r\n\r\n<P>10) Selskabs- og virksomhedsskatten nedsættes til 38 pct. i 1991 og 36  \r\n\r\n pct. i 1992, og reglerne for opgørelse af den erhvervsmæssige indkomst  \r\n\r\n forenkles. </P>  \r\n\r\n<P> <I> </I></P>  \r\n\r\n<P>Bemærkninger til forslaget </P>  \r\n\r\n<P> + </P>  \r\n\r\n<P>+ </P>  \r\n\r\n<P>jhs stat lovf - side Beslutningsforslaget indeholder de forslag, som er  \r\n\r\n nødvendige for at sikre lønmodtagernes realløn, samtidig med at  \r\n\r\n virksomhedernes konkurrenceevne forbedres. </P>  \r\n\r\n<P>Lettelserne gives målrettet til lavindkomstmodtagere og  \r\n\r\n mellemindkomstgrupper med almindelige indkomster og høj skat. </P>  \r\n\r\n<P>For forslagsstillerne er det helt afgørende, at de foreslåede ændringer  \r\n\r\n ikke yderligere udhuler progressionen i det danske skattesystem. Derfor er  \r\n\r\n det helt nødvendigt, at der gennemføres en effektiv beskatning af store  \r\n\r\n arbejdsfrie indkomster, som i dag er fuldstændig skattefri. </P>  \r\n\r\n<P>Udviklingen hen imod lavere marginalskatter i lande, vi sammenligner os  \r\n\r\n med, ledsages af en mere konsekvent beskatning af avancer og andre  \r\n\r\n kapitalindkomster som hovedfinansieringskilder. Som eksempler kan nævnes  \r\n\r\n skattereformer i USA og Sverige. </P>  \r\n\r\n<P>De lettelser, som gennemføres, må ikke efterlade en ubetalt regning, som  \r\n\r\n øger underskuddet på statsfinanserne, og som vil nødvendiggøre senere  \r\n\r\n efterregninger til befolkningen. </P>  \r\n\r\n<P>Forslagets gennemførelse betyder, at marginalskatterne allerede i 1991  \r\n\r\n nedsættes med 6 pct. for ca. 800.000 skatteydere i forhold til 1990. I 1992  \r\n\r\n vil kun de ca. 500.000, som tjener mest, skulle betale en ekstraskat, i  \r\n\r\n forhold til de over 1,6 mio. skatteydere, som i 1990 er omfattet af  \r\n\r\n ekstraskatterne. </P>  \r\n\r\n<P>Der er altså tale om betydelige nedsættelser af marginalskatterne for  \r\n\r\n meget store grupper af skatteydere, samtidig med at forslaget indeholder en  \r\n\r\n betydelig forenkling. </P>  \r\n\r\n<P>Omlægningen af skattesystemet, som den her er foreslået, er første led i  \r\n\r\n en større skatteomlægning, der skal tilpasse det danske skattesystem til den  \r\n\r\n internationale udvikling. </P>  \r\n\r\n<P> <I>Skatte- og afgiftspolitik i europæisk perspektiv </I></P>  \r\n\r\n<P> En væsentlig del af den omstillingsproces, der skal lette erhvervslivets  \r\n\r\n vej til ny vækst og øget beskæftigelse, vedrører det danske skatte- og  \r\n\r\n afgiftssystem. Med udviklingen af det indre marked og den almindelige  \r\n\r\n internationalisering af erhvervsliv og kapitalmarked er den tid forbi, hvor  \r\n\r\n det enkelte land kan vælge sin skatte- og afgiftspolitik uafhængigt af  \r\n\r\n omverdenen, uden at det koster i tabt valuta og beskæftigelse. </P>  \r\n\r\n<P>Tilpasning til de andre lande, der har store arbejdsgiverafgifter og  \r\n\r\n sociale bidrag, betyder for Danmark først og fremmest, at udviklingen må gå i  \r\n\r\n retning af lavere marginalskatter, færre fradrag og mindre værdi af  \r\n\r\n fradragene og udvidet beskatningsgrundlag ved inddragelse af hidtil  \r\n\r\n ubeskattede eller lavtbeskattede områder. </P>  \r\n\r\n<P>Det haster med at få tilrettelagt omstillingerne på skatteområdet, fordi  \r\n\r\n der nødvendigvis må tages vidtgående hensyn til borgere og virksomheder, der  \r\n\r\n har disponeret i tillid til gældende regler. Derfor er der brug for, at  \r\n\r\n omstillingen sker som en proces over en årrække, der skal starte nu, hvis  \r\n\r\n ikke Danmark skal tabe vigtige skridt i forhold til vore konkurrenter. </P>  \r\n\r\n<P>Derfor skal der aftales retningslinier for en flerårig ændring af  \r\n\r\n skattesystemet. </P>  \r\n\r\n<P>Omlægningen skal indeholde en samlet set rimelig fordelingsprofil, som  \r\n\r\n virker positivt på både erhvervslivet og statsfinanserne, samtidig med at de  \r\n\r\n ønskelige strukturtilpasninger iværksættes. </P>  \r\n\r\n<P>Der gives for det første via lettelser i afgifter, takster og kontingenter  \r\n\r\n og ved særlige forbedringer for børnefamilierne en reallønsgaranti for  \r\n\r\n personer med jævne indkomster og stor forsørgerbyrde. </P>  \r\n\r\n<P>For det andet omregnes børnefamilieydelsen fra 1992 til et særskilt  \r\n\r\n personfradrag til forældrene, så den udbetales i form af skattelettelse i  \r\n\r\n stedet for kontant udbetaling. </P>  \r\n\r\n<PRE>  \r\n\r\n               Skatte-, takst- og kontingentlettelser  \r\n\r\n --------------------------------------------------------------------~  \r\n\r\n                                                              Mia. kr.  \r\n\r\n                                                             1991 1992  \r\n\r\n --------------------------------------------------------------------~  \r\n\r\n  1) Lettelse af marginalskatten                             2,8   5,5  \r\n\r\n  2) Nedsættelse af a-kasse-kontingent  \r\n\r\n     med 1.300 kr. (nettoprovenu)                            1,3   1,3  \r\n\r\n  3) Takstreform for offentlig  \r\n\r\n     børnepasning                                            0,2   0,4  \r\n\r\n  4) Marginalskatteloft for pensionister  \r\n\r\n     og børnefamilier og lettelser i  \r\n\r\n     samordningsfradraget                                    0,05  0,4  \r\n\r\n  5) Forhøjelse af børnefamilieydelsen                       0,55  1,1  \r\n\r\n  6) Nedsættelse af afgifter og takster                      1,0   1,0  \r\n\r\n  7) Forhøjelse af 3 pct.-fradrag                            -     1,0  \r\n\r\n  8) Nedsættelse af selskabsskatten                          0,8   1,6  \r\n\r\n  9) Nedsættelse af virksomhedsskatten                       0,4   0,5  \r\n\r\n 10) Afskaffelse af 5/6's regel i  \r\n\r\n     driftsmiddelafskrivning                                 0,3   0,4  \r\n\r\n --------------------------------------------------------------------~  \r\n\r\n Lettelser i alt                                             7,4  13,2  \r\n\r\n --------------------------------------------------------------------~  \r\n\r\n</PRE>  \r\n\r\n<P> <I>Ad nr. 1 </I></P>  \r\n\r\n<P> I 1991 forhøjes bundfradraget for 6 pct.-skatten fra 155.100 kr. til  \r\n\r\n 200.000 kr., dog således, at ægtepars samlede bundfradrag i kraft af  \r\n\r\n overførsel højst kan være 310.200 kr. </P>  \r\n\r\n<P>I 1992 afskaffes 6 pct.-skatten, samtidig med at 12 pct.-skatten forhøjes  \r\n\r\n til 16 pct. og bundgrænsen for denne skat hæves til 240.000 kr. (1992-tal).  \r\n\r\n</P>  \r\n\r\n<P>68 pct.-skatteloftet nedsættes til 66 pct. </P>  \r\n\r\n<P> <I>Ad nr. 2 </I></P>  \r\n\r\n<P> Der sker en nedsættelse af lønmodtagernes a-kasse-kontingent med 1.300  \r\n\r\n kr., svarende til en skattelettelse pr. år på netto ca. 650 kr. til alle  \r\n\r\n arbejdsløshedsforsikrede. </P>  \r\n\r\n<P> <I>Ad nr. 3 </I></P>  \r\n\r\n<P> Der gennemføres obligatorisk søskenderabat (højst 2/3 af samlet takst ved  \r\n\r\n to børn), bedre fripladsregler og en gradvis reduktion af den maksimale  \r\n\r\n forældrebetalingsprocent. </P>  \r\n\r\n<P> <I>Ad nr. 4 </I></P>  \r\n\r\n<P> Der gennemføres et &#187;marginalskatteloft&#171; eller dertil svarende  \r\n\r\n foranstaltninger for pensionister og børnefamilier, som rammes af meget høje  \r\n\r\n &#187;sammenlagte marginalskatter&#171;, når skatten tillægges aftrapning af  \r\n\r\n indkomstbestemte ydelser. Løsningen skal tage sit udgangspunkt i den  \r\n\r\n betænkning om samspilsproblemerne, som vil fremkomme i begyndelsen af 1991.  \r\n\r\n Målsætningen er, at der aldrig må tages mere end 66 pct. tilsammen i skat og  \r\n\r\n aftrapning ved en indkomstfremgang. </P>  \r\n\r\n<P>Der iværksættes en gradvis lettelse og omlægning i samordningsfradraget  \r\n\r\n for tjenestemandspensionister med start i 1991. </P>  \r\n\r\n<P> <I>Ad nr. 5 </I></P>  \r\n\r\n<P> Børnefamilieydelsen forhøjes for alle børn under 18 år med 500 kr. i 1991  \r\n\r\n og med ekstra 500 kr. i 1992, men fra da af omregnet til et ekstra  \r\n\r\n personfradrag til forældrene på 15.300 kr. pr. barn under 4 år og 13.300 kr.  \r\n\r\n pr. barn over 4 år. </P>  \r\n\r\n<P> <I>Ad nr. 6 </I></P>  \r\n\r\n<P> Den nærmere udmøntning af fordelingen af rammen, der er afsat til  \r\n\r\n afgiftslettelser, afventer resultatet af forhandlingerne om reglerne for  \r\n\r\n grænsehandel, idet der sigtes på lettelser, der både mindsker  \r\n\r\n grænsehandelsproblemerne og har en klar social profil. Der afsættes dog  \r\n\r\n forlods 100 mio. kr. til fortsat refusion til de regionale trafikselskaber  \r\n\r\n for dieselafgift. </P>  \r\n\r\n<P> <I>Ad nr. 7 </I></P>  \r\n\r\n<P> Standardfradraget hæves fra 1992 til 4 pct. og 4.300 kr. til særlig gavn  \r\n\r\n for de laveste indkomster, ikke mindst pensionister og efterlønsmodtagere.  \r\n\r\n</P>  \r\n\r\n<P> <I>Ad nr. 8 </I></P>  \r\n\r\n<P> Selskabsskatten nedsættes for indkomståret 1991 til 38 pct. og for  \r\n\r\n indkomståret 1992 til 36 pct. Det forudsættes endvidere, at selskabsskatten  \r\n\r\n fra og med 1993 nedsættes til 30 pct., men i princippet samtidig gøres til en  \r\n\r\n kildeskat. Selskaberne kan indbetale a conto i det løbende indkomstår og  \r\n\r\n dermed nøjes med 30 pct. skat. Ved sædvanlig betaling tillægges en  \r\n\r\n efter-skat-rente på 0,7 pct. pr. måned. Derved skal den foreslåede 30  \r\n\r\n pct.-selskabsskat reelt sammenlignes med knap 34 pct. efter gældende regler.  \r\n\r\n Men de 30 pct. er direkte sammenlignelige med personskatteprocenterne, der  \r\n\r\n vedrører løbende betalt skat. For at undgå spekulation i de lave  \r\n\r\n selskabsskatter er en effektiv avance- og likvidationsbeskatning nødvendig.  \r\n\r\n</P>  \r\n\r\n<P> <I>Ad nr. 9 </I></P>  \r\n\r\n<P> Virksomhedsskatten nedsættes ligeledes gradvis til 30 pct. Nedsættelsen  \r\n\r\n af virksomhedsskatten er kun acceptabel, hvis der opnås enighed om bedre styr  \r\n\r\n på reglerne om udtræk m.v. </P>  \r\n\r\n<P> <I>Ad nr. 10 </I></P>  \r\n\r\n<P> Den nuværende regel om kun 25 pct. saldoafskrivning for nyerhvervede  \r\n\r\n driftsmidler i anskaffelsesåret er en administrativ komplikation, der er  \r\n\r\n indført dels for at skaffe et provenu, dels for at undgå statuskøb. Begge  \r\n\r\n hensyn vejer mindre tungt med en beskatningsprocent på 30. Reglen foreslås  \r\n\r\n derfor ophævet med betydelige forenklinger og lettelser for erhvervslivet til  \r\n\r\n følge. Herefter vil afskrivningsprocenten for driftsmidler, maskiner m.v.  \r\n\r\n konsekvent være 30. </P>  \r\n\r\n<PRE>  \r\n\r\n                        Finansieringselementer  \r\n\r\n --------------------------------------------------------------------~  \r\n\r\n                                                   1991        1992  \r\n\r\n                                                  Mia. kr.    Mia. kr.  \r\n\r\n --------------------------------------------------------------------~  \r\n\r\n Ramme afsat til ophævelse af dobbeltbeskatning       0,6        0,6  \r\n\r\n Ekstra indtægt fra ny udbyttebeskatning              0,1        0,1  \r\n\r\n Skærpet beskatning ved konkurs og akkord           *)0,2        0,5  \r\n\r\n Begrænsning af handel med underskudsselskaber      *)0,1        0,2  \r\n\r\n Skærpet beskatning ved førtidig ophævelse af  \r\n\r\n pensionsordninger                                    0,2        0,2  \r\n\r\n Kursgevinstloven                                   *)0,6        0,6  \r\n\r\n Ophævelse af udlandslempelsen                      *)0,7        0,7  \r\n\r\n Øvrige indgreb mod skatteflugt                     *)0,5        0,5  \r\n\r\n Ophævelse af indeksering af afskrivninger          *)0,2        0,4+  \r\n\r\n Afvikling over 6 år af adgangen til at  \r\n\r\n nedskrive varelagre                                *)1,5        1,5  \r\n\r\n Afskaffelse af investeringsfondshenlæggelse        *)2,0        1,85~  \r\n\r\n Afskaffelse af 5 pct.-straksfradrag for  \r\n\r\n bygninger                                          *)0,75       0,7~  \r\n\r\n Omlægning af røgtobaksafgift                         0,8        0,8  \r\n\r\n Begrænsning af kredittid for cigaretafgift           -          0,5~  \r\n\r\n Dieselafgift ved vejtransport                        1,0        1,2  \r\n\r\n Forstærket restanceinddrivelse                       0,3        0,2  \r\n\r\n Aktieavancebeskatning/storaktionærer                 0,3        0,4+  \r\n\r\n Ejendomsavancebeskatning og saldoafskrivning  \r\n\r\n på bygninger med fællesafskrivningssats            *)0,3        0,4+  \r\n\r\n Kontantværdiansættelse af ny driftsmidlers  \r\n\r\n afskrivningsgrundlag                               *)0,1        0,2+  \r\n\r\n Effektiv beskatning af frynsegoder                   0,4        0,4  \r\n\r\n Afskaffelse af etableringskontoindskud               0,2        0,2~  \r\n\r\n Øvrige forslag fra Skatteministeriets  \r\n\r\n forenklingsbetænkning                                0,5        0,6  \r\n\r\n Uvildigt ankenævn og forbedret ligning               0,4        0,5+  \r\n\r\n Afskaffelse af formueskatteloft og mere reel  \r\n\r\n værdiansættelse af aktiver                           0,0        0,2  \r\n\r\n Andelsselskaber under A/S-beskatning                 0,0        0,1  \r\n\r\n Kulbrinteskat og forhøjet sats                     *)0,4        0,4  \r\n\r\n Omlægning af fradrag og kapitalafkastbeskatning      0,0        0,8  \r\n\r\n --------------------------------------------------------------------~  \r\n\r\n Finansiering i alt                                *)12,15      14,75  \r\n\r\n --------------------------------------------------------------------~  \r\n\r\n</PRE>  \r\n\r\n<P> <I>Kommentarer til finansieringselementerne </I></P>  \r\n\r\n<P> Tegnene + og - ud for beløbene markerer tendens til stigende eller  \r\n\r\n faldende provenu de nærmest følgende år. </P>  \r\n\r\n<P>For de med *) markerede elementer kommer en væsentlig del af indkomstårets  \r\n\r\n provenu først i statskassen det efterfølgende finansår. </P>  \r\n\r\n<P>Men selskabsskattelettelsen belaster heller ikke de offentlige kassers  \r\n\r\n likviditet i 1991. Der er derfor i forhold til Budgetdepartementets seneste  \r\n\r\n skøn tale om en reel forbedring af statsfinanserne i 1991 med ca. 3 mia kr.  \r\n\r\n</P>  \r\n\r\n<P>De 500 mio. kr. vedrørende kredittid for cigaretter er en engangsindtægt,  \r\n\r\n og varelagernedskrivningerne holder op med at bidrage efter 1995. Andre  \r\n\r\n elementer som afskaffelse af indekseringen af afskrivningsgrundlaget samt  \r\n\r\n avancebeskatning af aktier, andre værdipapirer og erhvervsejendomme m.v. vil  \r\n\r\n imidlertid trække så meget opad, at fra et toppunkt på ca. 16 mia. kr. i 1995  \r\n\r\n kan der regnes med et lille fald til et niveau på knap 15 mia. kr. over det  \r\n\r\n nuværende niveau og derefter igen en svag stigning. </P>  \r\n\r\n<P>Derfor hænger lettelser og finansiering statsfinansielt og finanspolitisk  \r\n\r\n godt sammen. </P>  \r\n\r\n<P> <I>Vedrørende de enkelte finansieringselementer </I></P>  \r\n\r\n<P>  <I>Ekstra indtægt af udbyttebeskatning</I> opnås ved, at regeringens  \r\n\r\n lovforslag ændres, så den generelle udbytteskat forhøjes fra 25 til 30 pct.  \r\n\r\n og skatten på udbytteindtægt over 30.000 kr. fra 40 til 50 pct. Derved er der  \r\n\r\n sikkerhed for, at camoufleret løn til hovedaktionærer ikke bliver et problem.  \r\n\r\n</P>  \r\n\r\n<P> <I>Skærpelser i kursgevinstloven</I> sker ved begrænsning af  \r\n\r\n tabsfradragsret hos personer og indførelse af en værnsregel mod  \r\n\r\n lånefinansieret opkøb af blåstemplede papirer. Allerede i Skattelovrådets  \r\n\r\n betænkning fra 1985 om kursgevinstbeskatning var der en anbefaling af, at  \r\n\r\n mindsterentereglen suppleres med en beskatning af kursgevinster på  \r\n\r\n fordringer, der erhverves for lånte midler (balanceoppustning). </P>  \r\n\r\n<P> <I>Øvrige indgreb mod skatteflugt</I> vedrører stop for sambeskatning med  \r\n\r\n udenlandske datterselskaber, i hvert fald uden for EF-området. Desuden må der  \r\n\r\n skaffes hjemmel til at beskatte genvundne afskrivninger og ejendomsavancer,  \r\n\r\n når ejeren bor i udlandet m.v. </P>  \r\n\r\n<P> <I>Fuldstændig afskaffelse af investeringsfondsordningen</I> sker i  \r\n\r\n sammenhæng med nedsættelse af virksomhedsskatten til efterhånden kun 30 pct.  \r\n\r\n</P>  \r\n\r\n<P> <I>Afskaffelse af 5 pct.-straksfradrag for bygninger</I> er foreslået af  \r\n\r\n Skatteministeriets forenklingsudvalg. Provenuet anvendes som delvis betaling  \r\n\r\n af lettelserne i selskabs- og virksomhedsbeskatningen. </P>  \r\n\r\n<P> <I>Nedsat refusion af erhvervslivets dieselafgift</I> gennemføres som  \r\n\r\n foreslået, men med aflastning på 100 mio. kr. for de kollektive  \r\n\r\n trafikselskaber, således at takstforhøjelser på kollektiv personbefordring  \r\n\r\n undgås. </P>  \r\n\r\n<P> <I>Aktieavancebeskatning</I> gennemføres for storaktionærer med årlig  \r\n\r\n omsætning ud over 50.000 kr., mens hovedreglen om skattefrihed bevares for  \r\n\r\n småaktionærer. Der gennemføres regler, som forhindrer spekulation i solvente  \r\n\r\n likvidationer af aktie- og anpartsselskaber. </P>  \r\n\r\n<P> <I>Ejendomsavancer</I> bliver bortset fra ejerboligsalg undergivet  \r\n\r\n beskatning af værdistigninger ud over 1. januar 1991. For  \r\n\r\n afskrivningsberettigede bygninger indføres samtidig saldoafskrivning med en  \r\n\r\n fælles afskrivningssats. Det forudsættes, at ejendomsavancebeskatningen kan  \r\n\r\n udskydes ved geninvestering i fast ejendom, idet der opereres med kun to  \r\n\r\n saldi, een for afskrivningsberettigede ejendomme og een for ikke  \r\n\r\n afskrivningsberettigede ejendomme, hvor avancen er skattepligtig. </P>  \r\n\r\n<P> <I>Vedrørende frynsegoder</I> kan opnås et stort enkeltbidrag ved  \r\n\r\n forenklet værdiansættelse af fri bil efter den model, der har været overvejet  \r\n\r\n i Skatteministeriets forenklingsudvalg. </P>  \r\n\r\n<P> <I>Etableringskontoordningen</I> afskaffes i overensstemmelse med  \r\n\r\n indstilllingen fra skatteministerens embedsmænd i forenklingsudvalget. Over  \r\n\r\n halvdelen af midlerne genbeskattes, fordi der ikke sker nogen faktisk  \r\n\r\n etablering. Det viser, at ordningen ikke længere lever op til sit formål.  \r\n\r\n</P>  \r\n\r\n<P> <I>Andre forslag fra forenklingudvalget</I> vedrører justeringer i  \r\n\r\n reglerne om forskudsafskrivning, goodwill, nedskrivning på husdyrbesætninger  \r\n\r\n m.v. samt reglerne om kørsel mellem skiftende arbejdspladser. Kendelser og  \r\n\r\n domme, som ikke er anket, har medført, at praksis og regelsæt er blevet  \r\n\r\n uholdbare. </P>  \r\n\r\n<P> <I>Forbedret ligning af de &#187;tunge&#171; sager</I> gennem oprettelse  \r\n\r\n af et eksperthold, der er både koordinerende og operativt, og som kan påtage  \r\n\r\n sig opgaver over hele landet i et samarbejde med de kommunale  \r\n\r\n skatteforvaltninger og de regionale told-/skattemyndigheder. Der gennemføres  \r\n\r\n automatisk indberetning af a-kasse- og fagligt kontingent til  \r\n\r\n skattemyndighederne, hvorved ligningen forbedres og ca. 400.000 skatteydere  \r\n\r\n slipper for at indgive selvangivelse. Der oprettes et af skatteministeren  \r\n\r\n uafhængigt nævn til at afgøre ankespørgsmål i principielle skattesager. </P>  \r\n\r\n<P> <I>Bortfald af formueskatteloftet</I> betyder i 1992 en merskat på 105  \r\n\r\n mio. kr. Resten af merprovenuet fremkommer ved at afskaffe de forvridninger,  \r\n\r\n der følger af de nuværende nedslagsregler for visse erhvervsaktiver og de  \r\n\r\n særlig lempelige regler for værdiansættelse af unoterede aktier. </P>  \r\n\r\n<P> <I>Kulbrinteskatten</I> kan skærpes og modvirke virkningen af  \r\n\r\n selskabsskattenedsættelsen netop der, hvor det ny prishop på olie og gas har  \r\n\r\n skabt stærkt forbedret indtjening. Der skal ske dels en forhøjelse af  \r\n\r\n kulbrinteskatteprocenten, dels en fremrykning af kulbrinteskattebetalingen.  \r\n\r\n</P>  \r\n\r\n<P> <I>Omlægning af fradrag og kapitalafkastbeskatning.</I> På lidt længere  \r\n\r\n sigt stiles der mod, at laveste indkomstskat og kapitalafkastbeskatning  \r\n\r\n ligesom selskabs- og virksomhedsskatten nedsættes til ca. 30 pct. </P>  \r\n\r\n<P>For at få den personlige indkomstskat ned på dette niveau må den aflastes  \r\n\r\n meget væsentligt ved bruttobeskatning af samme karakter som andre landes  \r\n\r\n arbejdsgiverafgifter og sociale bidrag. </P>  \r\n\r\n<P>Denne omlægning er ensbetydende med, at værdien af fradragene reduceres.  \r\n\r\n</P>  \r\n\r\n<P>Imidlertid er der brug for en garanti for, at fradragsværdien ikke  \r\n\r\n forringes for allerede stiftede realkreditlån i ejerboliger. Dette er  \r\n\r\n nødvendigt for at fjerne usikkerheden på ejerboligmarkedet, undgå de mange  \r\n\r\n tvangsauktioner og forhindre, at en kraftig generationsmæssig ulighed på  \r\n\r\n ejerboligmarkedet bliver yderligere forværret. Trygheden er afgørende for at  \r\n\r\n redde hårdt belastede familiers økonomi og sikre hårdt belånte huses  \r\n\r\n omsættelighed. </P>  \r\n\r\n<P>Derfor gennemføres følgende: </P>  \r\n\r\n<P>- Den statslige 22 pct.-skat ændres gradvis fra 1992 til år 2001 fra at  \r\n\r\n blive beregnet på grundlag af den skattepligtige indkomst til at blive  \r\n\r\n beregnet af personlig indkomst (ligesom den nuværende 12 pct.-skat). </P>  \r\n\r\n<P>- Overgangen gennemføres ved, at værdien af ligningsmæssige fradrag og  \r\n\r\n beskatningen (positiv/negativ) af kapitalindkomst gradvis fra og med 1992  \r\n\r\n nedsættes med 2 pct. pr. år, indtil der fra 2001 kun gives fradrag  \r\n\r\n henholdsvis beskattes med den procent, der gælder til kommune, amt og kirke  \r\n\r\n (dvs. i aktuelt niveau 29,5 pct.). </P>  \r\n\r\n<P>- For at friholde specielt realkreditlån i ejerboliger, der er optaget før  \r\n\r\n den 1. november 1990, for begrænsningen i fradragsværdien, indtil lånene er  \r\n\r\n afviklet, udbetales fra statskassen en rabat til låntagerne. En sådan  \r\n\r\n særordning kan administreres ved mellemregning mellem staten og  \r\n\r\n realkreditinstitutionerne, der forpligtes til at nedsætte de særligt udpegede  \r\n\r\n låns ydelser med en skattefri rabat på en voksende procentdel af den til  \r\n\r\n enhver tid betalte renteudgift på lånet. Rabatten skal være 2 pct. i 1992  \r\n\r\n voksende til 22 pct. fra og med år 2001 og indtil lånets udløb. </P>  \r\n\r\n<P>- Merprovenuet fra ændring af fradragsværdi og kapitalafkastbeskatning  \r\n\r\n (med fradrag for rabatordningen for gamle realkreditlån) anvendes til i løbet  \r\n\r\n af overgangsperioden at opnå lavere marginalskat for alle. </P>  \r\n\r\n<P>1. Det nuværende standardfradrag (3 pct. af personlig indkomst, højst  \r\n\r\n 3.700 kr. i 1991) forhøjes. Målet efter overgangsperioden er, at fradraget  \r\n\r\n øges til 10 pct. af personlig indkomst, dog højst 10.000 kr. </P>  \r\n\r\n<P>2. Den proportionale skat nedsættes mærkbart. </P>  \r\n\r\n<P>3. Tillægsskatten sænkes gradvis fra 16 til 12 pct. </P>  \r\n\r\n<P>Det er nødvendigt at følge den skitserede skatteomlægning op med ændringer  \r\n\r\n i udlignings- og tilskudssystemerne for kommunerne, således at forskelle i  \r\n\r\n skatteprocenter i kommuner og amtskommuner mere præcist end i dag kommer til  \r\n\r\n at afspejle forskelle i serviceniveau. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "20/11/1990"
        },
        {
            "displayName": "Accession",
            "displayValue": "19901BA00028"
        },
        {
            "displayName": "Entydig dokumentidentifikation",
            "displayValue": "CL002669"
        },
        {
            "displayName": "Dato for førstegangsindlæggelse",
            "displayValue": "20/11/1990"
        },
        {
            "displayName": "Dato for indlæggelse",
            "displayValue": "20/11/1990"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "28"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}