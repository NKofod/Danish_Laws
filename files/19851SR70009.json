{
    "id": 105566,
    "title": "1985 BR 9   BERETNING FRA UDVALGET FOR FORRETNINGSORDENEN VEDRØRENDE   KOMMISSIONSDOMSTOLSBERETNINGEN OM UNDERSØGELSE AF VISSE FORHOLD VEDRØRENDE   POST- OG TELEGRAFVÆSENET    NR 70009 1985-86, 1. SAMLING BLAD NR 1148 ",
    "documentTypeId": "370",
    "isSagsforlobPeriodValid": false,
    "shortName": "1985/1 BR 9",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 9 </P>  \r\n\r\n<P></P>  \r\n\r\n<P>Beretning fra udvalget for forretningsordenen vedrørende  \r\n\r\n Kommissionsdomstolsberetningen om undersøgelse af visse forhold vedrørende  \r\n\r\n post- og telegrafvæsenet <BR>  \r\n\r\n Nr 70009 1985-86, 1. samling Blad nr 1148 </P>  \r\n\r\n<P></P>  \r\n\r\n<P>Afgivet af udvalget for forretningsordenen </P>  \r\n\r\n<P></P>  \r\n\r\n<P>Afgivet: 19860530 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I. Indledning </P>  \r\n\r\n<P>1. FORESPØRGSELSDEBATTEN DEN 22. OKTOBER 1985 </P>  \r\n\r\n<P>Under forhandlingen den 22. oktober 1985 om forespørgsel nr. F 1 af </P>  \r\n\r\n<P>Maisted (FD) og forespørgsel nr. F 7 af Ole Espersen (S), Hagen </P>  \r\n\r\n<P>Hagensen (KF), Svend Erik Hovmand (V), Nør Christensen (CD) og </P>  \r\n\r\n<P>Kofod-Svendsen (KrF) om beretningen fra kommissionsdomstolen </P>  \r\n\r\n<P>vedrørende post- og telegrafvæsenet, der begge enslydende var </P>  \r\n\r\n<P>stillet til justitsministeren, finansministeren og ministeren for </P>  \r\n\r\n<P>offentlige arbejder, fremsatte Ole Espersen (S) på vegne af </P>  \r\n\r\n<P>forespørgerne vedrørende forespørgsel nr. F 7 følgende forslag om </P>  \r\n\r\n<P>motiveret dagsorden: </P>  \r\n\r\n<P>&#187;Idet folketinget opfordrer udvalget for forretningsordenen til at  \r\n\r\n</P>  \r\n\r\n<P>overveje, om beretningen om undersøgelsen af visse forhold </P>  \r\n\r\n<P>vedrørende post- og telegrafvæsenet bør give tinget anledning til </P>  \r\n\r\n<P>yderligere drøftelser eller beslutninger, </P>  \r\n\r\n<P>går tinget over til næste sag på dagsordenen.&#171; </P>  \r\n\r\n<P>Forslaget blev efter forhandlingen vedtaget med 104 stemmer (S, KF, </P>  \r\n\r\n<P>V, SF, RV, CD, VS og KrF) mod 4 (FP og FD), hvorved et forslag om </P>  \r\n\r\n<P>motiveret dagsorden af Maisted (FD) bortfaldt. </P>  \r\n\r\n<P>2. GENERELT OM UDVALGSBEHANDLINGEN </P>  \r\n\r\n<P>Udvalget for forretningsordenen har herefter behandlet sagen i en </P>  \r\n\r\n<P>række møder og har herunder stillet spørgsmål til finansministeren. </P>  \r\n\r\n<P>På udvalgets første møde om sagen besluttedes det, at partierne VS og </P>  \r\n\r\n<P>FD, der ikke er repræsenteret i udvalget, skulle indbydes til at </P>  \r\n\r\n<P>deltage i udvalgsarbejdet med samme rettigheder, som private </P>  \r\n\r\n<P>forslagsstillere har efter forretningsordenens § 8, stk. 6. </P>  \r\n\r\n<P>Herefter har Lenger (VS) og Maisted (FD) deltaget i udvalgets </P>  \r\n\r\n<P>behandling af sagen, idet dog sidstnævnte har valgt ikke at deltage </P>  \r\n\r\n<P>i det afsluttende udvalgsarbejde. </P>  \r\n\r\n<P>II. Kommissionsdomstolen </P>  \r\n\r\n<P>1. KOMMISSIONSDOMSTOLENS NEDSÆTTELSE OG BERETNING </P>  \r\n\r\n<P>Kommissionsdomstolen blev nedsat ved lov nr. 85 af 17. marts 1982 </P>  \r\n\r\n<P>(Folketingstidende 1981-82 (2. samling), forhandlingerne sp. 528, </P>  \r\n\r\n<P>1175, 2755, 2960, tillæg A sp. 1289, tillæg B sp. 111 og tillæg C </P>  \r\n\r\n<P>sp. 105) på foranledning af folketingets finansudvalg. Som </P>  \r\n\r\n<P>begrundelse for sin indstilling henviste udvalget til indholdet og </P>  \r\n\r\n<P>karakteren af statsrevisorernes bemærkninger til rigsrevisors </P>  \r\n\r\n<P>beretning af 6. august 1981 om post- og telegrafvæsenets </P>  \r\n\r\n<P>ressourceforbrug og ressourcestyring i 1980 samt til, at denne </P>  \r\n\r\n<P>beretning ikke i sig selv placerede ansvaret for konkrete fejl </P>  \r\n\r\n<P>eller forsømmelser. Der henvises til udvalgets beretning af 4. </P>  \r\n\r\n<P>september 1981 (Folketingestidende 1980-81, tillæg B sp. 1793), </P>  \r\n\r\n<P>hvortil rigsrevisors beretning med statsrevisorernes bemærkninger </P>  \r\n\r\n<P>er optrykt som bilag. </P>  \r\n\r\n<P>I overensstemmelse med det i lovens § 1 fastsatte kommissorium </P>  \r\n\r\n<P>indeholder kommissionsdomstolens beretning af 23. april 1985 en </P>  \r\n\r\n<P>gennemgang af de ledelsesmæssige forhold og de bevillingsmæssige </P>  \r\n\r\n<P>forhold (driftssiden) i post- og telegrafvæsenet fra begyndelsen af </P>  \r\n\r\n<P>1970erne til lovens ikrafttræden i 1982 samt en gennemgang af </P>  \r\n\r\n<P>forholdene omkring post- og telegrafvæsenets anlægsside med henblik </P>  \r\n\r\n<P>på centralpostbygningens udvidelse. I forbindelse med denne </P>  \r\n\r\n<P>gennemgang er anført de kritikpunkter, kommissionsdomstolen har </P>  \r\n\r\n<P>fundet anledning til. Et afsluttende afsnit indeholder endvidere </P>  \r\n\r\n<P>kommissionsdomstolens vurdering af, om der foreligger fejl eller </P>  \r\n\r\n<P>forsømmelser, som kan give anledning til, at et retligt ansvar </P>  \r\n\r\n<P>søges gennemført. </P>  \r\n\r\n<P>2. KRITIKPUNKTER </P>  \r\n\r\n<P>I beretningen er beskrevet de forhold, kommissionsdomstolen har </P>  \r\n\r\n<P>undersøgt og bedømt. De forhold, som kommissionsdomstolen fremhæver </P>  \r\n\r\n<P>som de væsentligste kritikpunkter, er følgende: </P>  \r\n\r\n<P>a) Arbejdet med at gennemføre den nye struktur, som var forudsat i </P>  \r\n\r\n<P>loven fra 1976 om styrelse af post- og telegrafvæsenet, blev givet </P>  \r\n\r\n<P>for høj prioritet fremfor løsningen af andre opgaver, bl.a. den </P>  \r\n\r\n<P>under b) nævnte. </P>  \r\n\r\n<P>b) Post- og telegrafvæsenet prioriterede ikke tilvejebringelsen af de </P>  \r\n\r\n<P>nødvendige økonomiske styresystemer tilstrækkeligt højt. Den sene </P>  \r\n\r\n<P>iværksættelse af disse styresystemer var en væsentlig del af </P>  \r\n\r\n<P>forklaringen på de økonomiske og produktionsmæssige problemer, som </P>  \r\n\r\n<P>kunne konstateres især i 1979-80. </P>  \r\n\r\n<P>c) På trods af, at det nye arbejdstidsberegningssystem i </P>  \r\n\r\n<P>brevomdelingstjenesten i byerne (PO 75) ved dets iværksættelse i </P>  \r\n\r\n<P>1976-77 blev præsenteret som neutralt i ressourcemæssig henseende, </P>  \r\n\r\n<P>gav systemet anledning til betydelige merudgifter. Dette medførte </P>  \r\n\r\n<P>bl.a., at de besparelser, der ifølge post- og telegrafvæsenet </P>  \r\n\r\n<P>skulle blive følgen af det samtidig iværksatte bortfald af 2. </P>  \r\n\r\n<P>ombæring, blev elimineret. Efter kommissionsdomstolens opfattelse </P>  \r\n\r\n<P>er de økonomiske og administrative konsekvenser af PO 75 en </P>  \r\n\r\n<P>væsentlig årsag til, at post- og telegrafvæsenet ikke kunne </P>  \r\n\r\n<P>overholde sine bevillinger, og at merforbruget voksede ganske </P>  \r\n\r\n<P>betydeligt fra 1977 og fremefter. Det kritiseres endvidere, at </P>  \r\n\r\n<P>disse konsekvenser blev holdt skjult for ministeren for offentlige </P>  \r\n\r\n<P>arbejder og for de bevilgende myndigheder. </P>  \r\n\r\n<P>d) Overflytningen af pakkeposten og brevposten til den nye </P>  \r\n\r\n<P>postterminal gav anledning til omfattende indkøringsvanskeligheder, </P>  \r\n\r\n<P>der medførte et betydeligt merforbrug af ressourcer på henholdvis </P>  \r\n\r\n<P>66 og 100 mill. kr. i finansårene 1979 og 1980. </P>  \r\n\r\n<P>Kommissionsdomstolen anfører, at dette ud over rent tekniske </P>  \r\n\r\n<P>vanskeligheder i det væsentligste kan henføres til en forringet </P>  \r\n\r\n<P>arbejdsindsats (lav produktivitet), et svagt og ineffektivt </P>  \r\n\r\n<P>ledelsessystem samt manglende og svigtende informations- og </P>  \r\n\r\n<P>rapporteringssystemer. Også her er fremdraget eksempler på en ikke </P>  \r\n\r\n<P>fyldestgørende orientering af ministeren for offentlige arbejder. </P>  \r\n\r\n<P>e) Der manglede planlægning og styring af byggeriet af den nye </P>  \r\n\r\n<P>postterminal, og de bevilgende myndigheder fik gennem hele </P>  \r\n\r\n<P>byggeperioden kun summariske oplysninger om udviklingen i </P>  \r\n\r\n<P>byggeriet. Det anføres, ligesom i rigsrevisionens beretning nr. </P>  \r\n\r\n<P>4/1979 om centralpostbygningens udvidelse, jfr. statsrevisorernes </P>  \r\n\r\n<P>bemærkninger hertil af 20. maj 1980, at de meget væsentlige </P>  \r\n\r\n<P>kvalitative og kvantitative ændringer ikke burde være iværksat, </P>  \r\n\r\n<P>uden at finansudvalget og dermed folketinget havde fået reel og </P>  \r\n\r\n<P>konkret orientering herom. </P>  \r\n\r\n<P>f) Det ovenfor omtalte arbejdstidsberegningssystem PO 75 blev </P>  \r\n\r\n<P>iværksat uden godkendelse af finansministeriet i strid med </P>  \r\n\r\n<P>tjenestemandslovens § 45, ligesom der både i 1976 og i 1980 blev </P>  \r\n\r\n<P>indgået lokalaftaler i omkarteringspostkontoret og postterminalen, </P>  \r\n\r\n<P>der ligeledes burde have været forelagt for finansministeriet til </P>  \r\n\r\n<P>godkendelse, inden de blev indgået. Begge forhold anses af </P>  \r\n\r\n<P>kommissionsdomstolen som brud på forvaltningsretlige regler. </P>  \r\n\r\n<P>g) På baggrund af post- og telegrafvæsenets merforbrug af </P>  \r\n\r\n<P>driftsudgifter i forhold til bevillingen på finansloven siden </P>  \r\n\r\n<P>begyndelsen af 1970erne og efter en detaljeret gennemgang af post- </P>  \r\n\r\n<P>og telegrafvæsenets budget- og regnskabsforhold i finansårene fra </P>  \r\n\r\n<P>1973-74 til 1980 er det kommissionsdomstolens opfattelse, at post- </P>  \r\n\r\n<P>og telegrafvæsenets bevillingsmæssige forhold i denne periode ikke </P>  \r\n\r\n<P>var tilfredsstillende. Kommissionsdomstolen har ikke fundet fuldt </P>  \r\n\r\n<P>tilstrækkeligt grundlag for at fastslå, at de bevillingsretlige </P>  \r\n\r\n<P>regler har været brudt, og henviser herved til, at folketinget har </P>  \r\n\r\n<P>godkendt, at post- og telegrafvæsenet hvert år har optaget </P>  \r\n\r\n<P>merudgifter på tillægsbevillingsloven, og at der således må siges </P>  \r\n\r\n<P>at være praksis for, at post- og telegrafvæsenet kunne afholde og </P>  \r\n\r\n<P>på tillægsbevillingsloven optage selv betydelige merudgifter på </P>  \r\n\r\n<P>driftsbudgettet uden forudgående bevillingsmæssig hjemmel </P>  \r\n\r\n<P>(beretningen side 948). Kommissionsdomstolen kritiserer dog en for </P>  \r\n\r\n<P>sen underretning i efteråret 1980 af ministeren for offentlige </P>  \r\n\r\n<P>arbejder og finansministeriet om de forventede overskridelser for </P>  \r\n\r\n<P>så vidt angår finansåret 1980. </P>  \r\n\r\n<P>Kommissionsdomstolen bemærker endelig, at en lang række andre </P>  \r\n\r\n<P>forhold, som domstolen har undersøgt og bedømt, ikke har givet </P>  \r\n\r\n<P>anledning til kritik eller bemærkninger i øvrigt. </P>  \r\n\r\n<P>3. ANSVARSVURDERING </P>  \r\n\r\n<P>Kommissionsdomstolen anfører, at de ovennævnte forhold må betegnes </P>  \r\n\r\n<P>som fejl eller forsømmelser, og foretager herefter en vurdering af, </P>  \r\n\r\n<P>hvem der bærer ansvaret herfor. Der foretages (beretningen side 948 </P>  \r\n\r\n<P>ff.) en vurdering såvel af post- og telegrafvæsenets ledelse og af </P>  \r\n\r\n<P>de pågældende ministre for offentlige arbejder som de primært </P>  \r\n\r\n<P>ansvarlige for tilvejebringelsen af den fornødne økonomiske </P>  \r\n\r\n<P>planlægning, styring og kontrol og for overholdelsen af </P>  \r\n\r\n<P>bevillilingerne som af andre ministre og myndigheder, der har haft </P>  \r\n\r\n<P>visse kontrolbeføjelser og kontrolpligter over for post- og </P>  \r\n\r\n<P>telegrafvæsenet. </P>  \r\n\r\n<P>Uanset at kommissionsdomstolen på nogle punkter kritiserer lønnings- </P>  \r\n\r\n<P>og pensionsdepartementet, budgetdepartementet og rigsrevisionen, er </P>  \r\n\r\n<P>der ikke efter kommissionsdomstolens opfattelse klarlagt sådanne </P>  \r\n\r\n<P>fejl eller forsømmelser, at de kan give anledning til, at retligt </P>  \r\n\r\n<P>ansvar søges gennemført mod nogen af de pågældende embedsmænd. I </P>  \r\n\r\n<P>denne forbindelse henviser kommissionsdomstolen endvidere til, at </P>  \r\n\r\n<P>beretningen ikke indeholder kritik af de to finansministre (Knud </P>  \r\n\r\n<P>Heinesen og Svend Jakobsen), hvis embedsførelse har været </P>  \r\n\r\n<P>undersøgt. </P>  \r\n\r\n<P>For så vidt angår de pågældende ministre for offentlige arbejder </P>  \r\n\r\n<P>(Niels Mathiasen, Kjeld Olesen, Ivar Hansen, Risgaard Knudsen og </P>  \r\n\r\n<P>Knud Heinesen) fremhæver kommissionsdomstolen, at disse har haft en </P>  \r\n\r\n<P>forholdsvis kort funktionsperiode. Da der som følge heraf ikke </P>  \r\n\r\n<P>kunne forventes selvstændige initiativer på de omhandlede områder, </P>  \r\n\r\n<P>måtte en eventuel kritik mod trafikministrene navnlig rette sig mod </P>  \r\n\r\n<P>tilfælde, hvor de på det grundlag, som blev forelagt dem, burde </P>  \r\n\r\n<P>have handlet anderledes. Kommissionsdomstolen har ikke påvist </P>  \r\n\r\n<P>sådanne tilfælde. </P>  \r\n\r\n<P>Hvad endelig angår ansatte i post- og telegrafvæsenet, har </P>  \r\n\r\n<P>kommissionsdomstolen for det første ikke fundet grundlag for at </P>  \r\n\r\n<P>antage, at der kunne foreligge strafbart eller </P>  \r\n\r\n<P>erstatningspådragende forhold for nogen af de ansattes vedkommende. </P>  \r\n\r\n<P>For så vidt angår tjenstligt ansvar, hvor spørgsmålet primært </P>  \r\n\r\n<P>stilles i forhold til fire medlemmer af den øverste ledelse af </P>  \r\n\r\n<P>styrelsen, understreger kommissionsdomstolen, &#187;at det forhold, at  \r\n\r\n</P>  \r\n\r\n<P>man formelt er ansvarlig for en fejl eller forsømmelse, eller at en </P>  \r\n\r\n<P>sådan er begået inden for eens ansvarsområde, ikke udgør et </P>  \r\n\r\n<P>tilstrækkeligt grundlag for tjenstligt ansvar. Der må med andre ord </P>  \r\n\r\n<P>derfor lægges afgørende vægt på, i hvilket omfang de begåede fejl </P>  \r\n\r\n<P>og forsømmelser kan tilregnes de pågældende personer som </P>  \r\n\r\n<P>ansvarspådragende&#171;. Det anføres endvidere, at der for at kunne </P>  \r\n\r\n<P>blive tale om et ansvar i tjenestemandslovens forstand må kræves, </P>  \r\n\r\n<P>&#187;at de udviste fejl og forsømmelser er af en sådan karakter og </P>  \r\n\r\n<P>grovhed, at de må betegnes som ansvarspådragende&#171;. </P>  \r\n\r\n<P>For så vidt angår generaldirektøren anføres, at &#187;kommissionsdomstolen  \r\n\r\n</P>  \r\n\r\n<P>ud fra en mere samlet bedømmelse må betvivle rimeligheden af, at de </P>  \r\n\r\n<P>af kommissionsdomstolen klarlagte fejl og forsømmelser fra Poul </P>  \r\n\r\n<P>Hansens side kan danne grundlag for, at disciplinær forfølgning </P>  \r\n\r\n<P>søges gennemført mod ham&#171;. For så vidt angår de øvrige tre </P>  \r\n\r\n<P>overordnede chefer anføres henholdsvis, &#187;at der ikke i forbindelse  \r\n\r\n</P>  \r\n\r\n<P>med undersøgelsen og afhøringerne er afdækket sådanne fejl og </P>  \r\n\r\n<P>forsømmelser fra B. M. Andersens og Myrvigs side, at de kan give </P>  \r\n\r\n<P>tilstrækkelig anledning til, at disciplinær forfølgning søges </P>  \r\n\r\n<P>gennemført&#171;, og &#187;at kommissionsdomstolen ikke har fundet at  \r\n\r\n kunne </P>  \r\n\r\n<P>påvise sådanne fejl og forsømmelser fra Arne Nielsens side, at det </P>  \r\n\r\n<P>kan give anledning til disciplinærforfølgning&#171;. </P>  \r\n\r\n<P>III. Udvalgets indstilling </P>  \r\n\r\n<P>Et FLERTAL (udvalget med undtagelse af fremskridtspartiets medlem af </P>  \r\n\r\n<P>udvalget) udtaler: </P>  \r\n\r\n<P>Flertallet kan tilslutte sig kommissionsdomstolens vurdering af de </P>  \r\n\r\n<P>undersøgte forhold. </P>  \r\n\r\n<P>Flertallet har noteret sig de registrerede fejl og forsømmelser, og </P>  \r\n\r\n<P>selv om disse er kritisable, har flertallet ikke fundet anledning </P>  \r\n\r\n<P>til at anfægte kommissionsdomstolens vurdering af et eventuelt </P>  \r\n\r\n<P>retligt ansvar. Flertallet har i den forbindelse bemærket </P>  \r\n\r\n<P>justitsministerens udtalelse i folketinget under </P>  \r\n\r\n<P>forespørgselsdebatten den 22. oktober 1985 (forhandlingerne sp. </P>  \r\n\r\n<P>858) om, hvornår en ministers ansvar efter </P>  \r\n\r\n<P>ministeransvarlighedsloven indtræder. Flertallet finder det ligesom </P>  \r\n\r\n<P>justitsministeren vigtigt at fastholde, at en ministers ansvar </P>  \r\n\r\n<P>indtræder samtidig med, at ministeren tiltræder sit embede. Man har </P>  \r\n\r\n<P>dog også bemærket, at det er en betingelse for et retligt ansvar, </P>  \r\n\r\n<P>at ministeren har handlet forsætligt eller groft uagtsomt, og at en </P>  \r\n\r\n<P>forudsætning for, at disse subjektive betingelser kan være opfyldt, </P>  \r\n\r\n<P>normalt vil være, at ministeren har haft den fornødne tid til og </P>  \r\n\r\n<P>rimelig mulighed for at få kendskab til et sagsområde. Hvad angår </P>  \r\n\r\n<P>det politiske ansvar, noterer flertallet, at der, uanset hvad der </P>  \r\n\r\n<P>forelå af oplysninger fra ministeriet, herunder fra ministeriets </P>  \r\n\r\n<P>planlægningsafdeling, først blev grebet efektivt ind efter </P>  \r\n\r\n<P>ministerskiftet i oktober 1979. </P>  \r\n\r\n<P>Flertallet har imidlertid lagt særlig vægt på at undersøge, om de </P>  \r\n\r\n<P>konstaterede mangler har ført til sådanne ændringer i regler og </P>  \r\n\r\n<P>arbejdsgange, at der er sikkerhed for, at gentagelser ikke vil </P>  \r\n\r\n<P>kunne forekomme. </P>  \r\n\r\n<P>Udvalget har i denne forbindelse fra finansministeren modtaget en </P>  \r\n\r\n<P>redegørelse for, hvilke ændringer der er gennemført af </P>  \r\n\r\n<P>budgetproceduren på baggrund af denne sag. </P>  \r\n\r\n<P>I redegørelsen, der er optrykt som bilag til denne beretning, er - </P>  \r\n\r\n<P>med henvisning til den del af sagen, der vedrører </P>  \r\n\r\n<P>centralpostbygningens opførelse - omtalt præciseringen i </P>  \r\n\r\n<P>budgetvejledningen af, hvornår væsentlige ændringer i projekter </P>  \r\n\r\n<P>skal forelægges særskilt for finansudvalget. Endvidere er omtalt en </P>  \r\n\r\n<P>række andre elementer i budget- og bevillingssystemet, der søger at </P>  \r\n\r\n<P>sikre, at finansudvalget får mulighed for at skaffe sig overblik </P>  \r\n\r\n<P>over bevillingslovens indhold. Endelig er omtalt det ved </P>  \r\n\r\n<P>budgetreformen indførte nettobudgetteringsprincip samt den pr. 1. </P>  \r\n\r\n<P>januar ikrafttrådte stillingskontrolreform. </P>  \r\n\r\n<P>Flertallet finder, at der herigennem er skabt sikkerhed mod </P>  \r\n\r\n<P>gentagelser, og betragter med dette sagen som afsluttet. </P>  \r\n\r\n<P>Et MINDRETAL (fremskridtspartiets medlem af udvalget) udtaler: </P>  \r\n\r\n<P>Beretningen fra kommissionsdomstolen vedrørende Post- og </P>  \r\n\r\n<P>Telegrafvæsenet samt de afsløringer, pressen løbende har bragt, er </P>  \r\n\r\n<P>rystende anskuelesundervisning i, hvorledes det foregår, når </P>  \r\n\r\n<P>ministrene ikke magter deres opgaver og folketingets finansudvalg </P>  \r\n\r\n<P>blot er reduceret til en stempelpude, hvor de forskellige </P>  \r\n\r\n<P>aktstykker bliver godkendt uden nærmere undersøgelser. </P>  \r\n\r\n<P>Lige siden offentligheden, via pressen, fik det første indblik i, </P>  \r\n\r\n<P>hvilken slendrian, pengespild og ulovligheder der var foregået, har </P>  \r\n\r\n<P>samtlige implicerede partier udelukkende været interesseret i at </P>  \r\n\r\n<P>dække over hinanden. </P>  \r\n\r\n<P>Fremskridtspartiet har ikke et eneste øjeblik været i tvivl om, at </P>  \r\n\r\n<P>uanset at alle partier erkender og tilslutter sig </P>  \r\n\r\n<P>kommissionsdomstolens beretning om grove uregelmæssigheder - så har </P>  \r\n\r\n<P>hensigten hele tiden været, at sagen blev grundigt og effektivt </P>  \r\n\r\n<P>syltet. Under forespørgselsdebatten den 22. oktober 1985 lød der </P>  \r\n\r\n<P>kraftige protester, da fremskridtspartiets ordfører udtalte, at </P>  \r\n\r\n<P>partierne, lige fra det konservative folkeparti over </P>  \r\n\r\n<P>centrum-demokraterne til venstresocialisterne hang sammen som </P>  \r\n\r\n<P>ærtehalm. </P>  \r\n\r\n<P>Tiden, der er gået, og folketingsflertallets beslutning om, at denne </P>  \r\n\r\n<P>store skandale blot skal afsluttes med afgivelse af en såkaldt </P>  \r\n\r\n<P>beretning, viser på samme måde som dagpengeskandalen, at </P>  \r\n\r\n<P>fremskridtspartiet har ret i påstanden om, at lovene tolkes på eön </P>  \r\n\r\n<P>måde, når det drejer sig om menigmand - medens den tolkes på en </P>  \r\n\r\n<P>helt anden måde, når det f.eks. drejer sig om folketingsmedlemmer </P>  \r\n\r\n<P>og forhenværende ministre. </P>  \r\n\r\n<P>Afslutningen på postskandalen er en skamplet på dansk nutidshistorie. </P>  \r\n\r\n<P>Kun een person i folketinget fortjener anerkendelse for sin </P>  \r\n\r\n<P>indsats. Det er forhenværende minister Jens Risgaard Knudsen. Han </P>  \r\n\r\n<P>tog sit gode tøj og gik, da han erfarede, hvilken sump der omgav </P>  \r\n\r\n<P>ham, og hvor liden politisk støtte der kunne forventes for at få </P>  \r\n\r\n<P>forholdene ændret. </P>  \r\n\r\n<P>Med afslutningen på dagpengeskandalen og postskandalen må mange </P>  \r\n\r\n<P>sammen med fremskriftspartiet erkende, at uret nu er blevet ret. </P>  \r\n\r\n<P>Opskriften for at undgå retsforfølgelse vil fremover være at blive </P>  \r\n\r\n<P>medlem af folketinget. Kan man tilmed blive minister for offentlige </P>  \r\n\r\n<P>arbejder eller arbejdsminister, skulle den være 100% sikker. </P>  \r\n\r\n<P>P. u. v. </P>  \r\n\r\n<P>Svend Jakobsen </P>  \r\n\r\n<P>formand </P>  \r\n\r\n<P>Bilag 1 </P>  \r\n\r\n<P>Finansministerens besvarelse af 16. december 1985 af spørgsmål fra </P>  \r\n\r\n<P>udvalget </P>  \r\n\r\n<P>AD SAGEN OM POST- OG TELEGRAFVÆSENET </P>  \r\n\r\n<P>Der udbedes en redegørelse for, hvilke ændringer der er gennemført af </P>  \r\n\r\n<P>budgetproceduren på baggrund af sagen om post- og telegrafvæsenet. </P>  \r\n\r\n<P>Der udbedes herunder en omtale af, hvordan det sikres, at </P>  \r\n\r\n<P>finansudvalget modtager tilstrækkelige oplysninger om de enkelte </P>  \r\n\r\n<P>poster i forslagene til finanslov og tillægsbevillingslov, herunder </P>  \r\n\r\n<P>modtager underretning om og forklaring på de poster på </P>  \r\n\r\n<P>tillægsbevillingsloven, hvor der er sket stigninger i forhold til </P>  \r\n\r\n<P>det oprindeligt bevilgede. </P>  \r\n\r\n<P>SVAR: </P>  \r\n\r\n<P>I anledning af sagen vedrørende post- og telegrafvæsenets forhold - </P>  \r\n\r\n<P>specielt den del af sagen, der vedrørte centralpostbygningens </P>  \r\n\r\n<P>opførelse - er det i forhold til tidligere udgaver af </P>  \r\n\r\n<P>budgetvejledningen gjort klart i den nye udgave (Budgetvejledning </P>  \r\n\r\n<P>1985, pkt. 54.42 skemaet), hvornår væsentlige ændringer i projekter </P>  \r\n\r\n<P>skal forelægges særskilt for finansudvalget. Afgørende er her dels </P>  \r\n\r\n<P>bevillingens art, dels projektudgiften, dels om der er tale om en </P>  \r\n\r\n<P>statsvirksomhed eller om en almindelig statsinstitution, og endelig </P>  \r\n\r\n<P>om ændringen forelægges i forbindelse med en ny finanslov, eller om </P>  \r\n\r\n<P>den opstår i finansårets løb. </P>  \r\n\r\n<P>Budget- og bevillingssystemet indeholder bortset herfra en række </P>  \r\n\r\n<P>elementer, der søger at sikre, at finansudvalget får mulighed for </P>  \r\n\r\n<P>at skaffe sig overblik over bevillingslovenes indhold. Nogle regler </P>  \r\n\r\n<P>er gennemført i forbindelse med den igangværende budgetreform, </P>  \r\n\r\n<P>medens andre har været gældende i en årrække. </P>  \r\n\r\n<P>I forbindelse med finansudvalgets behandling af </P>  \r\n\r\n<P>tillægsbevillingsloven har udvalget således i en årrække fra </P>  \r\n\r\n<P>finansministeriet modtaget en fortegnelse over udgiftskonti på </P>  \r\n\r\n<P>udgiftsbudgettet, hvor tillægsbevillingslovforslaget ud over pris- </P>  \r\n\r\n<P>og lønregulering udgør mere end 10 pct. af finanslov- og </P>  \r\n\r\n<P>aktstykkebevillinger tilsammen. Siden begyndelsen af 1985 </P>  \r\n\r\n<P>indeholder oversigterne tillige oplysninger om overskridelser over </P>  \r\n\r\n<P>5 mill. kr., uanset om overskridelserne udgør mindre end 10 pct. af </P>  \r\n\r\n<P>bevillingen ekskl. PL-regulering. </P>  \r\n\r\n<P>Det kan endvidere nævnes, at det for bevillinger under finanslovens </P>  \r\n\r\n<P>anlægs- og udlånsafsnit gælder, at nye projekter skal markeres med </P>  \r\n\r\n<P>en stjerne i forbindelse med omtalen i anmærkninger II. Til &#187;nye </P>  \r\n\r\n<P>projekter&#171; henregnes også bevillingsforslag vedrørende </P>  \r\n\r\n<P>igangsættelse af et arbejde, uanset om der tidligere har været </P>  \r\n\r\n<P>givet bevilling til projekteringsudgifter, samt forslag vedrørende </P>  \r\n\r\n<P>arbejder, der skal forelægges særskilt for finansudvalget, men hvor </P>  \r\n\r\n<P>forelæggelsen endnu ikke har fundet sted på tidspunktet for </P>  \r\n\r\n<P>finanslovbidragets afgivelse. </P>  \r\n\r\n<P>Herudover skal anføres, at et led i budgetreformen har været </P>  \r\n\r\n<P>indførelse af nettostyring for - i alt fald - de fleste </P>  \r\n\r\n<P>statsvirksomheder. Baggrunden herfor har bl.a. været at give </P>  \r\n\r\n<P>bevillingshjemlet mulighed for tilpasning i årets løb af udgifterne </P>  \r\n\r\n<P>til efterspørgslen udtrykt ved indtægterne, men samtidig bedre </P>  \r\n\r\n<P>mulighed for bevillingsmæssig/ politisk kontrol med </P>  \r\n\r\n<P>statsvirksomhedernes målopfyldelse, idet finanslovenes nettotal er </P>  \r\n\r\n<P>udtryk for den økonomiske målsætning for den enkelte </P>  \r\n\r\n<P>statsvirksomhed og indebærer et krav om kompensation i de følgende </P>  \r\n\r\n<P>år, hvis nettotallet ikke opfyldes. </P>  \r\n\r\n<P>Endelig skal nævnes, at der med ikrafttræden af </P>  \r\n\r\n<P>stillingskontrolreformen pr. 1. januar 1986 sker en betydelig </P>  \r\n\r\n<P>forenkling på det personalebevillingsmæssige område. Reformen </P>  \r\n\r\n<P>indebærer en væsentlig forenkling af anmærkningsstoffet og </P>  \r\n\r\n<P>medvirker således til at gøre bevillingslovforslagene mere </P>  \r\n\r\n<P>overskuelige end tidligere. </P>  \r\n\r\n<P>Bilag 2 </P>  \r\n\r\n<P>Referenceliste </P>  \r\n\r\n<P>Beretning om undersøgelse af visse forhold vedrørende post- og </P>  \r\n\r\n<P>telegrafvæsenet. April 1985. Afgivet af den i henhold til lov nr. </P>  \r\n\r\n<P>85 af 17. marts 1982 nedsatte kommissionsdomstol (Bind 1 og 2). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851SR70009"
        },
        {
            "displayName": "Entydig dokumentidentifikation",
            "displayValue": "CL005772"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "9"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}