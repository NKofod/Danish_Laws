{
    "id": 42262,
    "title": "Kundgørelse for Forsvaret. Cirkulære om afskedigelse m.v. og pensionering af civilt, ikke-tjenestemandsansat personale som følge af forsvarsforlig. ",
    "documentTypeId": "140",
    "isSagsforlobPeriodValid": false,
    "shortName": "CIR nr 25225 af 01/07/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kundgørelse for Forsvaret. Cirkulære om  \r\n\r\n afskedigelse m.v. og pensionering af civilt, ikke-tjenestemandsansat  \r\n\r\n personale som følge af forsvarsforlig. </H1>  \r\n\r\n<P></P>  \r\n\r\n<BR>  \r\n\r\n<P>Forhold vedrørende afskedigelse m.v. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Afskedigelse og forflyttelse af civile,  \r\n\r\n ikke-tjenestemandsansat personale i årene efter 1982, nødvendiggjort af  \r\n\r\n forsvarsforliget af 12.august 1981, skal foretages på nedennævnte grundlag:  \r\n\r\n</P>  \r\n\r\n<P CLASS=STK> <I>Stk.2. </I> Det tilstræbes gennem forflyttelser, omplacering  \r\n\r\n og eventuel omskoling til andet arbejde at undgå afskedigelse af personale,  \r\n\r\n der har været ansat i en årrække. </P>  \r\n\r\n<P>Det bør i størst mulig udstrækning tilstræbes, at forflyttelse til andet  \r\n\r\n geografisk område af især personale, der er ansat på tjenestemandslignende  \r\n\r\n vilkår i de lavere lønrammer, principielt sker til et tjenestested, der er  \r\n\r\n beliggende indenfor en kortere afstand fra det oprindelige tjenestested. </P>  \r\n\r\n<P>Afgørelse af disse spørgsmål træffes af ledelsen i overensstemmelse med de  \r\n\r\n i Finansministeriets cirkulære af 21.november 1979 om samarbejde og  \r\n\r\n samarbejdsudvalg i statens virksomheder og institutioner angivne  \r\n\r\n retningslinier. </P>  \r\n\r\n<P CLASS=STK> <I>Stk. 3. </I> Afskedigelse skal fortrinsvis finde sted af  \r\n\r\n ansatte, der ikke har været ansat i 10 år. </P>  \r\n\r\n<P>Herefter bør fortrinsvis ansatte, der er fyldt 60 år, og som har opnået  \r\n\r\n ret til straks at oppebære pension, afskediges. </P>  \r\n\r\n<P>Såvel indenfor ovennævnte grupper som i øvrigt skal afskedigelse af  \r\n\r\n ansatte med lav anciennitet ske fremfor afskedigelse af ansatte med højere  \r\n\r\n anciennitet. </P>  \r\n\r\n<P>Såfremt særlige forhold gør sig gældende, f.eks. særlige  \r\n\r\n kvalifikationskrav, kan ovenstående fraviges efter drøftelse af principperne  \r\n\r\n herfor i de respektive samarbejdsudvalg, jf. samarbejdscirkulæret. Fravigelse  \r\n\r\n af reglerne for enkeltpersoner skal drøftes med den stedlige  \r\n\r\n tillidsrepræsentant og eventuelt med andre repræsentanter for vedkommende  \r\n\r\n organisation. </P>  \r\n\r\n<P CLASS=STK> <I>Stk. 4. </I> Finansudvalget har den 11.august 1982 ved  \r\n\r\n aktstykke nr. 476 givet tilslutning til, at der på tillægsbevillingsloven for  \r\n\r\n 1982 og på finanslovene for 1983 - 1985 under § 22 optages en tekstanmærkning  \r\n\r\n om, at der gives det under forsvaret ansatte civile personale, der i årene  \r\n\r\n 1982 - 1985 afskediges som følge af de af forsvarsforliget af 1981  \r\n\r\n nødvendiggjorte besparelser, og som ved afskedigelsen har opnået ret til  \r\n\r\n egenpension, adgang til at erhverve yderligere indtil 10 års pensionsalder,  \r\n\r\n jf. cirkulærets § 2. </P>  \r\n\r\n<P>Bemyndigelsen er ved senere tekstanmærkninger på finansloven forlænget for  \r\n\r\n årene efter 1985. </P>  \r\n\r\n<P CLASS=STK> <I>Stk. 5. </I> Personale, der afskediges uden at kunne få  \r\n\r\n pension på afskedigelsestidspunktet, har adgang til efterløn efter  \r\n\r\n bestemmelserne i Kundgørelse for Forsvaret B. 5-8 eller  \r\n\r\n fratrædelsesgodtgørelse i henhold til funktionærloven. </P>  \r\n\r\n<P CLASS=STK> <I>Stk. 6. </I> Flyttegodtgørelse m.v. ydes efter de for  \r\n\r\n uansøgt forflyttelse gældende regler. Endvidere kan der ydes boligindskudslån  \r\n\r\n og &#187;særlige forstrækninger&#171;, jf. Kundgørelse for Forsvaret B. 5-5,  \r\n\r\n samt lån mod forskrivning på løn efter de herfor fastsatte regler. </P>  \r\n\r\n<P>Pensionsforhold. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Fra Finansudvalget har Forsvarsministeriet  \r\n\r\n opnået tilslutning til, at der på tillægsbevillingsloven for finansåret 1982  \r\n\r\n og på finanslovene for årene 1983 -1985 under § 22. Forsvarsministeriet  \r\n\r\n optages følgende tekstanmærkning: </P>  \r\n\r\n<P>&#187;Der gives det under forsvaret ansatte civile personale, der i årene  \r\n\r\n 1982 - 1985 afskediges som følge af de af forsvarsforliget af 1981  \r\n\r\n nødvendiggjorte besparelser, og som ved afskedigelsen har været ansat i 10 år  \r\n\r\n og dermed har opnået ret til egenpension efter lov nr. 82 af 12. marts 1970  \r\n\r\n om pensionering af civilt personel m.v. i forsvaret, adgang til at erhverve  \r\n\r\n yderligere indtil 10 års pensionsalder efter afskedigelsens ikrafttræden, dog  \r\n\r\n ikke ud over det 60. år eller det tidspunkt, hvor de forinden opnår ret til  \r\n\r\n at oppebære svagelighedspension eller afgår ved døden. For ansatte, der ved  \r\n\r\n afskedigelsen er over 50 år, men ikke er fyldt 60 år, forhøjes  \r\n\r\n pensionsalderen, når udbetalingen af deres egenpension påbegyndes ved deres  \r\n\r\n fyldte 60. år, således at de pågældende i alt har fået deres pensionsalder  \r\n\r\n forøget med 10 år, dog højst til det 67. år. For ansatte, der ved  \r\n\r\n afskedigelsen er fyldt 60 år, fastsættes pensionen på grundlag af den  \r\n\r\n pensionsalder, den pågældende ville have opnået ved tjeneste indtil 67 års  \r\n\r\n alderen&#171;. </P>  \r\n\r\n<P>Bemyndigelsen er ved senere tekstanmærkninger på finansloven forlænget for  \r\n\r\n årene efter 1985. </P>  \r\n\r\n<P CLASS=STK> <I>Stk. 2. </I> I henhold til ovenstående tekstanmærkning kan  \r\n\r\n civilt personale, der har opnået ret til egenpension, få tillagt ekstra  \r\n\r\n pensionsalder, dog højst 10 år og højst regnet frem til det 67. år. Personer,  \r\n\r\n der er deltidsansat ved afskedigelsen, får pensionsalderen forøget, som om de  \r\n\r\n havde været fuldtidsansat ved afskedigelsen. </P>  \r\n\r\n<P>Den ekstra pensionsalder optjenes af ansatte, der er under 60 år, som om  \r\n\r\n de pågældende fortsat var ansat i en af civilarbejderloven omfattet stilling.  \r\n\r\n</P>  \r\n\r\n<P>Når den pågældende fylder 60 år, før end de 10 års ekstra pensionsalder er  \r\n\r\n optjent, tillægges det resterende antal år samtidig med, at pensionen kommer  \r\n\r\n til udbetaling. </P>  \r\n\r\n<P>Ansatte, der er fyldt 60 år ved afskedigelsen, får straks pensionsalderen  \r\n\r\n forhøjet, idet pensionen straks kommer til udbetaling. </P>  \r\n\r\n<P>Hvis den pågældende opnår ansættelse i pensionsberettigende stilling, kan  \r\n\r\n pensionsalderen højst forøges med antallet af år fra afskedigelsen, og indtil  \r\n\r\n ansættelse i en sådan stilling finder sted. Såfremt den pågældende inden  \r\n\r\n udløbet af ovennævnte periode på (maksimalt) 10 år igen afskediges på grund  \r\n\r\n af arbejdsmangel, vil der dog kunne tillægges den pågældende yderligere  \r\n\r\n pensionsalder, indtil pågældende i alt har fået tillagt så lang en periode,  \r\n\r\n som maksimalt kunne være tillagt den pågældende ved den første afskedigelse,  \r\n\r\n men med fradrag af efterfølgende ansættelsesperioder. </P>  \r\n\r\n<P>Ved pensionering af helbredsmæssige grunde efter afskedigelsen, men inden  \r\n\r\n det 60. år, kan pensionsalderen højst forøges med antallet af år fra  \r\n\r\n afskedigelsen til pensioneringen. Det samme gælder ægtefællepensionen,  \r\n\r\n såfremt den ansatte afgår ved døden efter afskedigelsen, men inden det 60.  \r\n\r\n år. </P>  \r\n\r\n<P CLASS=STK> <I>Stk. 3. </I> Under henvisning til ovenstående bemærkes, at  \r\n\r\n de nedenfor under a) og b), jf. stk.4, anførte betingelser skal være opfyldt,  \r\n\r\n for at de i tekstanmærkningen indeholdte pensionsregler kan bringes i  \r\n\r\n anvendelse: </P>  \r\n\r\n<UL CLASS=PLAIN-LIST>  \r\n\r\n<LI>a) Afskedigelsen skal have fundet sted efter 1. januar 1982. </LI>  \r\n\r\n<LI>b) Årsagen til afskedigelsen skal være &#187;arbejdsmangel&#171;, idet  \r\n\r\n stillingen som følge af de af forsvarsforliget af 1981 nødvendiggjorte  \r\n\r\n besparelser enten 1) nedlægges eller 2) i forbindelse med  \r\n\r\n garnisoneringsændring el.lign. flyttes til en anden lokalitet, uden at  \r\n\r\n tilsvarende forflyttelse af stillingsindehaveren finder sted. I førstnævnte  \r\n\r\n tilfælde må der ikke antages personel til erstatning for den afskedigede.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 4. </I> Med henvisning til ovennævnte stk. 3. b) falder  \r\n\r\n afsked af følgende årsager <I>ikke</I> ind under bestemmelsen: </P>  \r\n\r\n<P>- alder, </P>  \r\n\r\n<P>- helbredsbetinget utjenstdygtighed, </P>  \r\n\r\n<P>- arbejdsmangel uden forbindelse med forsvarsforliget, </P>  \r\n\r\n<P>- eget ønske, </P>  \r\n\r\n<P>- tjenesteforseelse, ulovligt forhold m.v. </P>  \r\n\r\n<P CLASS=STK> <I>Stk. 5. </I> Afskedigelse efter stk. 3. b) må kun ske efter  \r\n\r\n forudgående bemyndigelse fra Forsvarskommandoen. Pensionsskema for ansatte,  \r\n\r\n der er omfattet af disse bestemmelser, indsendes til Forsvarsministeriet via  \r\n\r\n Forsvarskommandoen, idet det oplyses, <I>at</I> årsagen til afskedigelsen er  \r\n\r\n arbejdsmangel som følge af forsvarsforliget af 1981, samt <I>enten</I>  \r\n\r\n<I>at</I> der ikke vil blive antaget personel til erstatning for den  \r\n\r\n afskedigede, <I>eller at</I> afskedigelsen skyldes garnisoneringsændring  \r\n\r\n el.lign. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Tvivlstilfælde vil være at forelægge for  \r\n\r\n Forsvarsministeriet. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Kundgørelse for Forsvaret B.3-1983 ophæves. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>A. Anholm </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19892522509"
        },
        {
            "displayName": "Entydig dokumentidentifikation",
            "displayValue": "CM000760"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "15/03/1998"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25225"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "01/07/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Forsvarsmin. 6.kt. 87-56054-9"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}