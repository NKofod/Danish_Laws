{
    "id": 35663,
    "title": "Pengeinstitut, kreditoplysninger, vildledende oplysninger (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11024 af 09/03/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at et pengeinstituts registrering af oplysninger om, hvorvidt  \r\n\r\n en kunde var registreret i RKI - Kredit Information A/S, med det formål at  \r\n\r\n spare tid ved at kundeoplysninger rummedes i et system, måtte antages at  \r\n\r\n medføre en generel risiko for, at de registrerede oplysninger var urigtige  \r\n\r\n eller vildledende. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Pengeinstitut, kreditoplysninger, vildledende  \r\n\r\n oplysninger (* 1) </H1>  \r\n\r\n<P></P>  \r\n\r\n<BR>  \r\n\r\n<P>En person rettede henvendelse til Registertilsynet i anledning af, at  \r\n\r\n dennes pengeinstitut registrerede oplysninger om, at den pågældende var  \r\n\r\n registreret i RKI - Kredit Information A/S. </P>  \r\n\r\n<P>Pengeinstituttet oplyste, at man - når det blev konstateret, at en kunde  \r\n\r\n var registreret i RKI - indkodede denne oplysning i pengeinstituttets interne  \r\n\r\n edb-system. Selve registreringen i det interne system af oplysningen  \r\n\r\n om3DRKI-registreringen kunne ske f.eks. ved pengeinstituttets almindelige  \r\n\r\n gennemgang af RKIs registre, ved kundens henvendelse om lån, kredit eller  \r\n\r\n overtræk samt ved en almindelige gennemgang af kundens økonomi. Formålet med  \r\n\r\n registreringen var at spare tid ved, at oplysninger om de enkelte kunder  \r\n\r\n rummedes i et system. Oplysningen blev slettet, når det konstateredes, at  \r\n\r\n registreringen i RKI var slettet. </P>  \r\n\r\n<P>Det var endvidere oplyst, at pengeinstituttet var abonnent hos RKI,  \r\n\r\n hvorfor oplysningen, såfremt denne ikke var registreret i bankens interne  \r\n\r\n system, kunne have været tilvejebragt ved direkte forespørgsel i RKIs  \r\n\r\n registre. </P>  \r\n\r\n<P>Registertilsynet udtalte under henvisning til lov om private registre § 3,  \r\n\r\n stk. 1, og § 6, stk. 1-3, at tilsynet fandt, at den anvendte fremgangsmåde  \r\n\r\n måtte antages at indebære en generel risiko for, at pengeinstituttet i et  \r\n\r\n stort antal tilfælde registrerede oplysninger, der ikke svarede til de  \r\n\r\n dagligt ajourførte oplysninger i RKIs registre, og dermed ville være urigtige  \r\n\r\n eller vildledende. </P>  \r\n\r\n<P>Registertilsynet meddelte på denne baggrund i medfør af lov om private  \r\n\r\n registre § 23, stk. 1, pengeinstituttet pålæg om at ophøre med i bankens  \r\n\r\n interne system at registrere oplysninger om en kundes registrering i RKI samt  \r\n\r\n i medfør af lovens § 23, stk. 2, pålæg om at slette allerede registrerede  \r\n\r\n oplysninger herom. </P>  \r\n\r\n<P>Pengeinstituttet har efterfølgende oplyst, at de meddelte pålæg er  \r\n\r\n efterkommet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1992 side 75. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19921102425"
        },
        {
            "displayName": "Entydig dokumentidentifikation",
            "displayValue": "CA003598"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11024"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "09/03/1992"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1991-215-003"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}