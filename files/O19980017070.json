{
    "id": 28112,
    "title": "Udtagelse af blodprøver i forbindelse med statsadvokatundersøgelse",
    "documentTypeId": "300",
    "isSagsforlobPeriodValid": true,
    "shortName": "FOU nr 1998.170",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n Fire politiassistenter blev kaldt ud for at hjælpe til i forbindelse med  \r\n\r\n tvangstilbageholdelse/tvangsindlæggelse af en person, og det blev nødvendigt  \r\n\r\n at fastholde den pågældende. Under fastholdelsen mistede han bevidstheden og  \r\n\r\n blev kørt til sygehuset, hvor han kort tid efter døde.  \r\n\r\n</P>  \r\n\r\n<P class=\"Resume\">  \r\n\r\n Statsadvokaten i Sønderborg indledte en undersøgelse. Som led i  \r\n\r\n undersøgelsen blev der udtaget blodprøver af de fire politiassistenter.  \r\n\r\n</P>  \r\n\r\n<P class=\"Resume\">  \r\n\r\n Som hjemmel for udtagelsen af blodprøverne henviste  \r\n\r\n statsadvokaten og Rigsadvokaten dels til administrativ praksis, dels til at  \r\n\r\n de  \r\n\r\n implicerede politiassistenter havde givet samtykke til udtagelsen af  \r\n\r\n blodprøverne.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden udtalte at administrativ praksis ikke kan udgøre den  \r\n\r\n tilstrækkelige hjemmel for et legemsindgreb. Det var endvidere betænkeligt i  \r\n\r\n den foreliggende situation at antage at der forelå et &quot;ægte&quot;  \r\n\r\n samtykke  \r\n\r\n fra de fire politiassistenter. Ombudsmanden kritiserede at samtykket ikke  \r\n\r\n blev  \r\n\r\n indhentet skriftligt i overensstemmelse med retsplejelovens regler. (J.nr.  \r\n\r\n 1996-1854-611).  \r\n\r\n</DIV><div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#Oversigt2\">  \r\n\r\n</A></td><td></td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#Oversigt1\">  \r\n\r\n  Ombudsmandens udtalelse  </A></td><td></td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Udtagelse af blodprøver i forbindelse med  \r\n\r\n statsadvokatundersøgelse  \r\n\r\n<BR style='mso-special-character:line-break'>  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 6. juni 1996 blev E  \r\n\r\n Politi af læge B, S Hospital, kaldt til A's bopæl med henblik på at  \r\n\r\n tvangstilbageholde/tvangsindlægge hende. Ved gennemførelsen heraf blev det  \r\n\r\n nødvendigt at fastholde A. Under fastholdelsen mistede hun bevidstheden, og  \r\n\r\n blev kørt til E Sygehus, hvor hun kort tid efter blev erklæret død.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgik af et notat fra  \r\n\r\n Statsadvokaten i Sønderborg at Politimesteren i E den 6. juni 1996  \r\n\r\n underrettede  \r\n\r\n statsadvokaten om A's dødsfald. Om blodprøveudtagning var følgende anført i  \r\n\r\n notatet:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Jeg anmodede om, at der  \r\n\r\n blev udtaget blodprøve af de politiassistenter, der havde haft fysisk kontakt  \r\n\r\n med afdøde.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Spørgsmålet om udtagelse af  \r\n\r\n blodprøve blev påny drøftet. Jeg fastholdt denne anmodning. Hvis de  \r\n\r\n pågældende  \r\n\r\n ikke ville medvirke til udtagelse af blodprøve, anmodede jeg om, at de  \r\n\r\n herefter  \r\n\r\n blev opfordret til at puste i alkometer, idet jeg samtidig understregede  \r\n\r\n betydningen af blodprøverne som bevismiddel.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Vicepolitiinspektør C, E  \r\n\r\n Politi, udarbejdede den 24. juni 1996 en notits over hændelsesforløbet. I  \r\n\r\n notitsen var følgende anført vedrørende spørgsmålet om blodprøveudtagning:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Han (politimesteren;  \r\n\r\n min tilføjelse) oplyste, at hun (vicestatsadvokat (D); min tilføjelse) bl.a.  \r\n\r\n havde anmodet ham om at begære blodprøve udtaget af de implicerede kolleger.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n PM oplyste, at han over for  \r\n\r\n vicestatsadvokaten havde udtrykt meget stor betænkelighed ved denne  \r\n\r\n anmodning,  \r\n\r\n idet der på ingen måde var mistanke om spirituspåvirkethed.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Han havde foreslået  \r\n\r\n alternative muligheder - f.eks., at ordenspolitiets ledelse besigtigede de  \r\n\r\n pågældende politiassistenter - eller, at der blev foretaget en alkotest af  \r\n\r\n dem.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Vicestatsadvokaten havde  \r\n\r\n fastholdt sit krav - og begrundede det bl.a. med, at hun af Rigspolitiets  \r\n\r\n Rejseafdeling - efter en aktuel sag i Ringsted politikreds - var blevet gjort  \r\n\r\n bekendt med, at en sådan blodprøveudtagning var et rutinemæssigt  \r\n\r\n efterforskningsskridt  \r\n\r\n ved gennemførelse af en sådan undersøgelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hun gjorde i øvrigt PM  \r\n\r\n opmærksom på, at det var Statsadvokaten, der efterforskede sådanne sager -  \r\n\r\n og,  \r\n\r\n at PM skulle følge hendes anvisninger.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sagen blev herefter drøftet  \r\n\r\n PM, næstformanden i politiforeningen og undertegnede imellem.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Vi henstillede til de  \r\n\r\n implicerede kolleger, at de indvilligede i den nævnte blodprøveudtagelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Blodprøveudtagelsen skete med  \r\n\r\n kollegernes samtykke - men situationen taget i betragtning, kan jeg bestemt  \r\n\r\n ikke afvise, at de har følt sig presset til at efterkomme Statsadvokatens  \r\n\r\n anmodning.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I breve af 7. og 12. juni  \r\n\r\n 1996 klagede politiassistenternes forening til Politimesteren i E over  \r\n\r\n udtagelsen af blodprøver. I brevet af 7. juni 1996 anførte foreningen bl.a.  \r\n\r\n følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;De nævnte følte sig  \r\n\r\n alle i den givne situation 'presset' til at medvirke til  \r\n\r\n blodprøveudtagningen.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I brevet af 12. juni 1996 er  \r\n\r\n bl.a. følgende anført:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;For det første  \r\n\r\n foreligger der ikke nogen frivillighed fra de fire kollegers side, idet de  \r\n\r\n blev  \r\n\r\n gjort bekendt med, at en nægtelse ville betyde, at man så modsætningsvis  \r\n\r\n kunne  \r\n\r\n drage den konklusion, at der 'nok var noget at skjule'.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg håber man umiddelbart kan  \r\n\r\n (se) det helt uacceptable i en sådan 'musefælde-klausul'.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Med dette som baggrund og for  \r\n\r\n at undgå interne trakasserier gik kollegerne med til at blodprøve blev taget,  \r\n\r\n idet de netop ikke havde noget at skjule, men lad mig slå fast, at det er  \r\n\r\n helt  \r\n\r\n og aldeles sket under 'frivillig tvang'.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Klagerne blev ved brev af 24.  \r\n\r\n juni 1996 sendt til Rigsadvokaten. Politimesteren anførte i brevet at der  \r\n\r\n efter  \r\n\r\n hans opfattelse var behov for en principiel stillingtagen til spørgsmålet om  \r\n\r\n blodprøveudtagning.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I anledning af klagen  \r\n\r\n indhentede Rigsadvokaten en udtalelse af 8. juli 1996 fra Statsadvokaten i  \r\n\r\n Sønderborg. Statsadvokaten anførte bl.a. følgende i udtalelsen:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Anmodningen om  \r\n\r\n blodprøveudtagning angik alene de politiassistenter, der havde været i fysisk  \r\n\r\n kontakt med afdøde. Der var ikke tale om noget tvangsindgreb, idet det skulle  \r\n\r\n tilkendegives de pågældende, at de, såfremt de ikke ville medvirke til  \r\n\r\n udtagelse af blodprøve, skulle opfordres til at puste i alkometer. Da  \r\n\r\n politiassistenterne ikke modsatte sig udtagelsen af blodprøver, opstod  \r\n\r\n problemet ikke, idet bemærkes, at tvangsindgreb end ikke har været overvejet,  \r\n\r\n da der ikke i den givne situation i kraft af manglende mistankepådragende  \r\n\r\n adfærd er den fornødne hjemmel.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der foreligger i forvejen en  \r\n\r\n sag fra (X-by), hvor en psykiatrisk patient dør efter afgivelse af skud fra  \r\n\r\n politiet - en sag, som behandles efter reglerne i retsplejelovens §  \r\n\r\n 1020 a, stk. 2 - hvor de implicerede  \r\n\r\n politifolk ifølge oplysning fra Statsadvokaten for Sjælland fik udtaget  \r\n\r\n blodprøver. Endelig er det fra Rigspolitichefens rejseafdeling tilkendegivet,  \r\n\r\n at blodprøveudtagninger, som de omhandlede, i så ekstremt alvorlige sager må  \r\n\r\n anses for rutinemæssige.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I klageskrivelse af 7. juni  \r\n\r\n 1996 ... anføres, at de 4 politiassistenter alle i den givne situation følte  \r\n\r\n sig 'presset' til at medvirke til blodprøveudtagningen. Det er for mig en  \r\n\r\n given omstændighed, at hele forløbet den pågældende aften og nat må have  \r\n\r\n været  \r\n\r\n en traumatisk oplevelse og virkningerne heraf blev tilbudt imødegået ved  \r\n\r\n krisehjælp. Det er min vurdering, at denne klage er fremsat diskret og må ses  \r\n\r\n i  \r\n\r\n lyset af næroplevelsen i tid.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Rigsadvokaten meddelte i brev  \r\n\r\n af 31. juli 1996 foreningen at Rigsadvokaten ikke mente der var grundlag for  \r\n\r\n at kritisere statsadvokatens anmodning om udtagelse af blodprøver.  \r\n\r\n Rigsadvokaten anførte bl.a. følgende i brevet:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Jeg har ved min  \r\n\r\n afgørelse lagt vægt på, at undersøgelsen i henhold til retsplejelovens §  \r\n\r\n 1020 a, stk. 2, omhandlede en persons  \r\n\r\n død i politiets varetægt, mens den pågældende var ilagt håndjern, og efter at  \r\n\r\n der var anvendt stav mod den pågældende. En undersøgelse af et så tragisk  \r\n\r\n hændelsesforløb må gennemføres så grundigt som muligt, herunder ikke mindst  \r\n\r\n af  \r\n\r\n hensyn til de involverede politiassistenter, der som anført ikke har modsat  \r\n\r\n sig  \r\n\r\n udtagelsen af blodprøver.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Foreningen klagede i brev af  \r\n\r\n 2. august 1996 til mig over Rigsadvokatens afgørelse i sagen. I brevet var  \r\n\r\n bl.a. følgende anført:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Yderligere findes det  \r\n\r\n stærkt betænkeligt, at man i den grad 'gradbøjer' fakta, idet de involverede  \r\n\r\n politifolk fik at vide, at 'det nok var klogest at lade blodprøven udtage for  \r\n\r\n ellers kunne man få den opfattelse ... osv.'.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n En sådan samtale kan vist  \r\n\r\n ikke efter min bedste opfattelse opfattes som nogen frihed til valg, idet  \r\n\r\n truslerne ligger i luften.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ydermere finder jeg det også  \r\n\r\n betænkeligt, al den stund, at Politimesteren i (E) overfor  \r\n\r\n Vicestatsadvokaten,  \r\n\r\n der var undersøger, nægtede at medvirke til blodprøveudtagelsen på baggrund  \r\n\r\n af,  \r\n\r\n at han ikke fandt, at der var hjemmel eller grundlag for noget sådant.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der var intet der på nogen  \r\n\r\n måde indikerede, at de 4 politifolk havde indtaget nogen form for alkohol og  \r\n\r\n dette plejer i almindelighed at være et krav til blodprøveudtagelsen, men som  \r\n\r\n anført ikke i den pågældende sagstype.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det forholder sig sådan, at  \r\n\r\n vicestatsadvokaten beordrede politimesteren til at udtage prøven, hvordan man  \r\n\r\n så end kan beordre en politimester til noget sådan.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Politimesteren og  \r\n\r\n vicepolitiinspektør (C), der kom tilstede på politistationen, valgte så en  \r\n\r\n fremgangsmåde, som jeg også finder kritisabel, nemlig at bruge vendingen  \r\n\r\n overfor kollegerne 'Hvis du ikke deltager kan man få den opfattelse ...  \r\n\r\n osv.'.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I den situation skal man vist  \r\n\r\n være meget stærk for at stå imod og ændrer efter min opfattelse ikke det  \r\n\r\n kritisable i Statsadvokatens handling.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Dansk Politiforbund bad i  \r\n\r\n brev af 12. august 1996 Justitsministeriet om at udvirke at Rigsadvokaten  \r\n\r\n afgav  \r\n\r\n et uddybende svar på et spørgsmål fra Folketingets Retsudvalg om emnet.  \r\n\r\n Forbundet  \r\n\r\n anførte bl.a. følgende i brevet:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Dansk Politiforbund er  \r\n\r\n orienteret om, at de implicerede polititjenestemænd har modtaget en tjenstlig  \r\n\r\n ordre om at medvirke ved blodprøveudtagelsen, bl.a. under henvisning til  \r\n\r\n Rigspolitichefens kundgørelse I nr. 10, hvoraf det fremgår, at såfremt man  \r\n\r\n ikke medvirker ved en blodprøveudtagelse, behandles dette som en selvstændig  \r\n\r\n overtrædelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Dansk Politiforbund har fået  \r\n\r\n oplyst, at vicestatsadvokat (D) har henholdt sig hertil, og på den baggrund  \r\n\r\n afgav polititjenestemændene under protest en blodprøve.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Justitsministeriet svarede i  \r\n\r\n brev af 21. august 1996 Dansk Politiforbund. Ministeriet anførte bl.a.  \r\n\r\n følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;I relation til  \r\n\r\n forbundets anmodning om en redegørelse for reglerne om udtagelse af  \r\n\r\n blodprøver  \r\n\r\n på polititjenestemænd i forbindelse med behandlingen af klagesager kan det  \r\n\r\n oplyses, at der ikke i de nye klagenævnsregler findes særlige bestemmelser om  \r\n\r\n udtagelse af blodprøver på polititjenestemænd. Det er således retsplejelovens  \r\n\r\n almindelige regler om legemsindgreb samt færdselslovens § 55, der finder  \r\n\r\n anvendelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Rigsadvokaten og  \r\n\r\n Statsadvokaten i Sønderborg har endvidere i relation til den konkrete sag,  \r\n\r\n som  \r\n\r\n forbundet henviser til, oplyst, at blodprøverne er afgivet med de implicerede  \r\n\r\n polititjenestemænds samtykke.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Dansk Politiforbund har  \r\n\r\n imidlertid i sin seneste henvendelse af 12. august 1996 anført, at  \r\n\r\n blodprøverne  \r\n\r\n efter forbundets opfattelse ikke kan anses at være afgivet med de implicerede  \r\n\r\n polititjenestemænds samtykke, idet blodprøveudtagningen bl.a. er foretaget  \r\n\r\n under henvisning til Rigspolitichefens Kundgørelse I, nr. 10.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Rigsadvokaten har oplyst, at  \r\n\r\n der er indgivet klage over Statsadvokaten i Sønderborgs embedsførelse,  \r\n\r\n hvorfor  \r\n\r\n Justitsministeriet af principielle grunde ikke på nuværende tidspunkt finder  \r\n\r\n at  \r\n\r\n burde udtale sig nærmere om den konkrete sag. Justitsministeriet har derfor  \r\n\r\n videresendt forbundets henvendelse af 12. august 1996 til Rigsadvokaten til  \r\n\r\n videre foranstaltning. En eventuel orientering af Folketingets Retsudvalg bør  \r\n\r\n efter Justitsministeriets opfattelse afvente udfaldet af Rigsadvokatens  \r\n\r\n behandling  \r\n\r\n af klagesagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n For så vidt angår  \r\n\r\n henvisningen til Rigspolitichefens Kundgørelse I, nr. 10, anbefales det som  \r\n\r\n bekendt i rapporten om Polititjenestemænds retsstilling i forbindelse med  \r\n\r\n tjenstlige undersøgelser m.v., der er afgivet af et underudvalg under  \r\n\r\n Justitsministeriets Centrale Samarbejdsudvalg for Politiet, at der i  \r\n\r\n forbindelse med gennemførelsen af en ny ordning for behandligen af klager  \r\n\r\n over  \r\n\r\n politiet overvejes en udbygning og ændring af Rigspolitichefens Kundgørelse  \r\n\r\n I,  \r\n\r\n nr. 10, om disciplinærsagers behandling.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Rigspolitichefen er i  \r\n\r\n overensstemmelse hermed og med drøftelserne på bl.a. mødet den 9. maj 1995 i  \r\n\r\n Justitsministeriets Centrale Samarbejdsudvalg i færd med at revidere og  \r\n\r\n udbygge Kundgørelse I, nr. 10, i lyset af bl.a. det nye regelsæt for  \r\n\r\n behandlingen af klager over politiet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Rigspolitichefen har i den  \r\n\r\n forbindelse overfor Justitsministeriet bekræftet, at bestemmelsen i  \r\n\r\n Kundgørelsens pkt. 5 - hvorefter nægtelse af at medvirke til udtagelse af  \r\n\r\n blodprøve i sig selv må betragtes som en tjenesteforseelse - ikke vil blive  \r\n\r\n videreført i den ny kundgørelse i sin nuværende affattelse. Bestemmelsen, der  \r\n\r\n er af ældre dato, synes på dette punkt ikke at være i overensstemmelse med  \r\n\r\n den  \r\n\r\n retsopfattelse, der gives udtryk for i kapitel 2 i rapporten om  \r\n\r\n polititjenestemænds retsstilling i forbindelse med tjenstlige undersøgelser  \r\n\r\n m.v., og som Justitsministeriet deler.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Rigsadvokaten svarede i brev  \r\n\r\n af 30. oktober 1996 Dansk Politiforbund, idet Rigsadvokaten bl.a. anførte  \r\n\r\n følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;I anledning af det i  \r\n\r\n Politiforbundets henvendelse anførte har jeg indhentet en supplerende  \r\n\r\n udtalelse  \r\n\r\n fra Statsadvokaten i Sønderborg.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgår blandt andet  \r\n\r\n heraf, at vicestatsadvokat (D) har afvist, at hun under samtalerne med  \r\n\r\n politimesteren  \r\n\r\n skulle have givet nogen tjenstlig ordre om udtagelse af blodprøverne, ligesom  \r\n\r\n hun ikke har henvist til Rigspolitichefens kundgørelse I, nr. 10.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I anledning af foreningens  \r\n\r\n klage modtog jeg udtalelser af 26. september 1996 og 29. november 1996 fra  \r\n\r\n henholdsvis Statsadvokaten i Sønderborg og Rigsadvokaten. Statsadvokaten og  \r\n\r\n Rigsadvokaten henholdt sig til deres tidligere afgørelser i sagen og de  \r\n\r\n tidligere udtalelser i sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I brev af 10. december 1996  \r\n\r\n fremkom foreningen med bemærkninger til udtalelserne. Foreningen anførte  \r\n\r\n bl.a.  \r\n\r\n følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Påstanden om, at  \r\n\r\n Rejseholdet anvender blodprøveudtagning generelt er ikke korrekt, idet det  \r\n\r\n aldeles ikke er rutinemæssigt. Hvorfra man har fået den fejlopfattelse er  \r\n\r\n mærkværdigt, idet udåndingstesten er det man anvender og så frivilligt.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I anledning af foreningens  \r\n\r\n bemærkninger anmodede jeg statsadvokaten og Rigsadvokaten om deres eventuelle  \r\n\r\n bemærkninger til det af foreningen anførte. I en udtalelse af 14. januar 1997  \r\n\r\n anførte statsadvokaten bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Jeg finder således,  \r\n\r\n sammenholdt med sagens øvrige omstændigheder, at kunne konstatere, at de  \r\n\r\n implicerede politiassistenter har givet samtykke til udtagelse af  \r\n\r\n blodprøverne  \r\n\r\n og at der her fra embedet alene har været anmodet om politiassistenternes  \r\n\r\n frivillige medvirken til blodprøveudtagelse alternativt alkometertest, idet  \r\n\r\n blodprøvernes højere bevisværdi samtidig har været påpeget.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Rigsadvokaten henholdt sig i  \r\n\r\n brev af 17. januar 1997 til det af statsadvokaten anførte.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 25. februar 1997 bad jeg  \r\n\r\n Rigspolitichefen om via Justitsministeriet at fremkomme med en udtalelse om  \r\n\r\n praksis i disse sager der indtil den 1. januar 1996 blev undersøgt af  \r\n\r\n politiet.  \r\n\r\n Rigspolitichefen anførte herpå bl.a. følgende i brev af 3. april 1997:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Jeg kan i den  \r\n\r\n forbindelse oplyse, at der indtil ændringen af retsplejeloven pr. 1. januar  \r\n\r\n 1996, hvor kompetencen til undersøgelse mv. i tilfælde som det foreliggende  \r\n\r\n overgik til statsadvokaterne, som udgangspunkt ikke er udtaget blodprøve i de  \r\n\r\n sager, som Rejseafdelingen har behandlet, når der ikke har været konkret  \r\n\r\n mistanke om spirituspåvirkethed. Det bemærkes dog, at der i et enkelt  \r\n\r\n tilfælde  \r\n\r\n fra 1986, hvor en polititjenestemand skød og dræbte en person, blev udtaget  \r\n\r\n blodprøve, uagtet der ikke var konkret mistanke om spirituspåvirkethed.  \r\n\r\n Baggrunden  \r\n\r\n herfor syntes at være, at den pågældende blev tilkaldt til opgaven direkte  \r\n\r\n fra  \r\n\r\n sit hjem.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Spørgsmålet om behov for  \r\n\r\n blodprøveudtagning har beroet på en konkret vurdering i de enkelte tilfælde.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det kan bekræftes, at der fra  \r\n\r\n Rejseafdelingens side er anvendt udtryk som 'et rutinemæssigt  \r\n\r\n efterforskningsskridt' omkring blodprøveudtagning  \r\n\r\n i en sag som den nævnte fra Ringsted  \r\n\r\n politikreds, hvor to politiassistenter afgav skud mod en psykiatrisk patient,  \r\n\r\n der blev ramt flere gange og umiddelbart herefter afgik ved døden.  \r\n\r\n Omstændighederne i den pågældende sag var af en sådan karakter, at det blev  \r\n\r\n fundet rigtigt - selvom politiassistenterne  \r\n\r\n skønnedes ædru - at udtage blodprøve, dels som led i bevissikringen i en  \r\n\r\n eventuel straffesag mod en eller begge politiassistenter, dels som en  \r\n\r\n beskyttelse  \r\n\r\n af de pågældende mod eventuelle senere urigtige påstande om  \r\n\r\n sprirituspåvirkethed.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Justitsministeriet anførte  \r\n\r\n bl.a. følgende i sin udtalelse af 27. maj 1997:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Justitsministeriet kan  \r\n\r\n yderligere oplyse, at Rigsadvokaten i sin beretning om behandlingen af klager  \r\n\r\n over politiet (1996), side 160-161, har anført, at det efter drøftelse med  \r\n\r\n politiorganisationerne er besluttet, at i tilfælde, hvor retsplejelovens  \r\n\r\n eller  \r\n\r\n færdselslovens regler om udtagelse af blodprøve ikke finder anvendelse, kan  \r\n\r\n statsadvokaterne besigtige den implicerede polititjenestemand eller anmode en  \r\n\r\n repræsentant fra politikredsens øverste ledelse - kriminalinspektøren eller  \r\n\r\n politiinspektøren - om dette. Polititjenestemanden kan dog selv fremsætte  \r\n\r\n ønsker om, at der foretages udåndingsprøve eller tages blodprøve.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I brev af 5. september 1997  \r\n\r\n bad jeg Statsadvokaten i Sønderborg og Rigsadvokaten om deres eventuelle  \r\n\r\n bemærkninger til Rigspolitichefens og Justitsministeriets udtalelser.  \r\n\r\n Statsadvokaten anførte i brev af 18. september 1997 at udtalelserne ikke gav  \r\n\r\n statsadvokaten anledning til yderligere bemærkninger. I brev af 10. november  \r\n\r\n 1997 anførte Rigsadvokaten bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Rigspolitichefen har  \r\n\r\n ved skrivelse af 3. april 1997 bekræftet, at der fra Rejseafdelingens side er  \r\n\r\n anvendt udtryk som 'et rutinemæssigt efterforskningsskridt' omkring  \r\n\r\n blodprøveudtagning i en sag fra Ringsted Politikreds. Sagen er omtalt side 95  \r\n\r\n i  \r\n\r\n min Beretning for 1996 om behandling af klager over politiet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg skal hertil bemærke, at  \r\n\r\n en repræsentant for Rigspolitichefens Rejseafdeling allerede i februar 1996  \r\n\r\n på  \r\n\r\n et kursus for anklagemyndighedens chargerede personale om afdelingens  \r\n\r\n erfaringer fra efterforskning af sager mod polititjenestemænd, var fremkommet  \r\n\r\n med nogle tilkendegivelser, der havde efterladt det bestemte indtryk hos  \r\n\r\n kursusdeltagerne om, at der i hidtidig praksis 'rutinemæssigt' var blevet  \r\n\r\n udtaget blodprøver i alvorligere sager.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg bad herefter  \r\n\r\n Justitsministeriet om på ny - efter eventuel indhentet udtalelse fra  \r\n\r\n Rigspolitichefen - at udtale sig om hvilken praksis der havde været for at  \r\n\r\n fremsætte anmodning/krav om udtagelse af blodprøver i sådanne sager, og med  \r\n\r\n hvilken hjemmel dette skete. Rigspolitichefen anførte på den baggrund i brev  \r\n\r\n af  \r\n\r\n 23. marts 1998 bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Den pågældende  \r\n\r\n kriminalkommissær, der underviste på det nævnte kursus, kan i dag ikke huske  \r\n\r\n det præcise ordvalg i forbindelse med omtale af mulige efterforskningsskridt  \r\n\r\n i  \r\n\r\n sager, hvor politiet har været nødsaget til at udøve betydelig magtanvendelse  \r\n\r\n (fx anvendelse af skydevåben med døden eller alvorlig tilskadekomst til  \r\n\r\n følge)  \r\n\r\n Rejseafdelingen har imidlertid oplyst, at man har fulgt den praksis, at man i  \r\n\r\n sådanne sager rutinemæssigt  \r\n\r\n<B>  \r\n\r\n<I>  \r\n\r\n har overvejet  \r\n\r\n</I>  \r\n\r\n</B>  \r\n\r\n , om blodprøver burde  \r\n\r\n søges udtaget, dels som et led i bevissikringen i en eventuel straffesag mod  \r\n\r\n polititjenestemanden, dels som beskyttelse af den pågældende  \r\n\r\n polititjenestemand  \r\n\r\n mod eventuelle urigtige beskyldninger om spirituspåvirkethed.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Justitsministeriet henviste  \r\n\r\n på baggrund af Rigspolitichefens udtalelse til sin udtalelse af 27. maj 1997.  \r\n\r\n Ved breve af 16. april 1998 sendte jeg kopi af udtalelserne til foreningen og  \r\n\r\n til Statsadvokaten i Sønderborg og Rigsadvokaten til orientering.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<A name=\"Oversigt2\"> </A>  \r\n\r\n<A name=\"Oversigt1\"> <B> Ombudsmandens udtalelse </B> </A>  \r\n\r\n<B>  \r\n\r\n</B>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Indledningsvis bemærker jeg at min undersøgelse alene har omfattet  \r\n\r\n Statsadvokaten i Sønderborg og Rigsadvokatens afgørelser. Som meddelt  \r\n\r\n foreningen i mit brev af 19. august 1996 har Politimesteren i (E)'s  \r\n\r\n fremgangsmåde ved anmodningen om blodprøveudtagelsen ikke været omfattet af  \r\n\r\n min undersøgelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter retsplejelovens §  \r\n\r\n 1020 a, stk. 2, iværksætter statsadvokaterne efterforskning, når en person er  \r\n\r\n afgået ved døden eller er kommet alvorligt til skade som følge af politiets  \r\n\r\n indgriben, eller mens den pågældende var i politiets varetægt. Politimesteren  \r\n\r\n i (E) har således forestået den praktiske gennemførelse af  \r\n\r\n blodprøveudtagningerne på vegne af Statsadvokaten i Sønderborg.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der er ikke i retsplejelovens kapitel 93 c om straffesager mod  \r\n\r\n politipersonale fastsat bestemmelser om udtagelse af blodprøver. Det er  \r\n\r\n derfor retsplejelovens almindelige regler om legemsindgreb der finder  \r\n\r\n anvendelse i disse sager.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Statsadvokaten og Rigsadvokaten har vedrørende spørgsmålet om den fornødne  \r\n\r\n hjemmel for udtagelsen af blodprøverne dels anført at det var deres  \r\n\r\n opfattelse at det var administrativ praksis at foretage et sådant  \r\n\r\n efterforskningsskridt, dels at de implicerede politiassistenter har givet  \r\n\r\n samtykke til udtagelsen af blodprøverne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n 1. Administrativ praksis  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har forstået det sådan at Rigspolitichefen i forbindelse med de nye  \r\n\r\n regler om behandling af klager mv. over politiet, hvorved kompetencen fra den  \r\n\r\n 1. januar 1996 overgik fra politiet til anklagemyndigheden, afholdt et eller  \r\n\r\n flere kurser for relevante medarbejdere inden for anklagemyndigheden. På et  \r\n\r\n af disse kurser er der fra Rigspolitichefens side fremkommet udtalelser som  \r\n\r\n af kursisterne er blevet opfattet sådan, at det i sager hvor en person i  \r\n\r\n politiets varetægt var afgået ved døden, var praksis at udtage blodprøver af  \r\n\r\n de polititjenestemænd der havde været impliceret i episoden.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg må på grundlag af udtalelserne fra Rigspolitichefen lægge til grund at  \r\n\r\n der ikke, mens disse sager  \r\n\r\n blev undersøgt af politiet, har været nogen praksis for at udtage blodprøver,  \r\n\r\n medmindre der var konkret mistanke om spirituspåvirkethed.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hjemlen til at udtage  \r\n\r\n blodprøver af de implicerede polititjenestemænd kan allerede af den grund  \r\n\r\n ikke  \r\n\r\n søges i administrativ praksis.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg bemærker herved at jeg i  \r\n\r\n øvrigt ikke mener at administrativ praksis kan udgøre den tilstrækkelige  \r\n\r\n hjemmel for et legemsindgreb, jf. Hans Gammeltoft-Hansen, Straffeprocessuelle  \r\n\r\n Tvangsindgreb, 1981, s. 25, med note 1, med henvisning til Alf Ross, Dansk  \r\n\r\n Statsforfatningsret, 2. udg., s. 426, Max Sørensen, Statsforfatningsret, 2.  \r\n\r\n udg., s.  \r\n\r\n 363f,  \r\n\r\n Anders Bratholm, Politiet og legalitetsprinsippet, Festskrift til Stephan  \r\n\r\n Hurwitz, 1971, s. 89 og Torstein Eckhoff, Legalitetsprinsippet, TfR 1963, s.  \r\n\r\n 231.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n 2. Samtykke  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Legemsindgreb er reguleret i  \r\n\r\n retsplejelovens kapitel 72. Reglerne om legemsindgreb over for en person der  \r\n\r\n ikke er sigtet, på grundlag af samtykke findes i retsplejelovens § 792 d,  \r\n\r\n stk.  \r\n\r\n 1, der har følgende indhold:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 'Legemsindgreb over for en  \r\n\r\n person, der ikke er sigtet, er ikke omfattet af reglerne i dette kapitel,  \r\n\r\n såfremt den pågældende meddeler samtykke til indgrebet. Samtykket skal så  \r\n\r\n vidt  \r\n\r\n muligt være skriftligt. I øvrigt må legemsindgreb over for en person, der  \r\n\r\n ikke  \r\n\r\n er sigtet, kun foretages efter reglerne i stk. 2 og 4.'  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I det foreliggende tilfælde  \r\n\r\n ses der ikke at være nogen begrundelse for at der ikke i overensstemmelse med  \r\n\r\n retsplejelovens regler blev indhentet skriftligt samtykke. Jeg mener således  \r\n\r\n at  \r\n\r\n det er kritisabelt at statsadvokaten ikke sikrede sig at de implicerede  \r\n\r\n politiassistenter afgav et skriftligt samtykke, inden blodprøverne blev  \r\n\r\n udtaget. Det er beklageligt at Rigsadvokaten ikke har påtalt dette forhold  \r\n\r\n over  \r\n\r\n for statsadvokaten.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har samtidig hermed gjort  \r\n\r\n Statsadvokaten i Sønderborg og Rigsadvokaten bekendt med min opfattelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er imidlertid ikke noget  \r\n\r\n ufravigeligt krav at samtykket foreligger skriftligt. Et gyldigt meddelt  \r\n\r\n mundtligt samtykke kan således efter omstændighederne udgøre hjemlen for  \r\n\r\n udtagelsen af blodprøverne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Foreningen har anført at de  \r\n\r\n implicerede politiassistenter blev presset til lade blodprøverne udtage. Det  \r\n\r\n har endvidere været anført at der har været henvist til det dagældende pkt. 5  \r\n\r\n i  \r\n\r\n Rigspolitichefens Kundgørelse I, nr. 10, der havde følgende indhold:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 'Har en tjenstlig forseelse  \r\n\r\n bestået i eller været forbundet med påvirkning af spiritus, bør  \r\n\r\n tjenestemanden  \r\n\r\n underkastes spiritusprøve og herunder afgive blodprøve. Der er - bortset fra  \r\n\r\n bestemmelserne i færdselslovens § 55 og retsplejelovens kapitel 72 - ikke  \r\n\r\n hjemmel til at gennemføre spiritusprøve eller udtagning af blodprøve med  \r\n\r\n magt,  \r\n\r\n men nægtelse af at medvirke til prøverne må i sig selv betragtes som en  \r\n\r\n tjenesteforseelse, der vil blive behandlet og vurderet i forbindelse med den  \r\n\r\n foreliggende sag.'  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Statsadvokaten har i sin udtalelse  \r\n\r\n af 8. juli 1996 anført at de implicerede politiassistenter 'ikke modsatte  \r\n\r\n sig'  \r\n\r\n udtagelsen af blodprøverne. I sin udtalelse af 14. januar 1997 konstaterede  \r\n\r\n statsadvokaten at de implicerede politiassistenter havde samtykket i  \r\n\r\n udtagelsen af blodprøverne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Dersom et samtykke skal  \r\n\r\n udgøre den tilstrækkelige hjemmel for foretagelsen af et tvangsindgreb, må  \r\n\r\n det  \r\n\r\n forudsættes at der er tale om et 'ægte' samtykke i den forstand at det  \r\n\r\n meddeles  \r\n\r\n uden nogen form for direkte eller indirekte tvang, pres eller lignende. I den  \r\n\r\n foreliggende situation, hvor anmodningen bliver fremsat af en overordnet, og  \r\n\r\n hvor den pågældende polititjenestemand må formodes i forvejen at være præget  \r\n\r\n af  \r\n\r\n de forudgående begivenheder, samt hvor vedkommende eventuelt bliver gjort  \r\n\r\n bekendt med eller er bekendt med at en nægtelse betragtes som en  \r\n\r\n tjenesteforseelse, forekommmer det betænkeligt at betragte samtykket som  \r\n\r\n fuldt  \r\n\r\n ud frivilligt afgivet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg mener endvidere - sådan  \r\n\r\n som sagen er oplyst for mig - at måtte lægge til grund at de pågældende  \r\n\r\n politiassistenter ikke udtrykkeligt er blevet gjort bekendt med, at  \r\n\r\n blodprøverne  \r\n\r\n ikke kunne udtages tvangsmæssigt og at en nægtelse af at medvirke ikke ville  \r\n\r\n kunne medføre tjenstlige reaktioner.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n 3. Konklusion  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som det fremgår er det min  \r\n\r\n opfattelse at der hverken har været hjemmel i administrativ praksis eller i  \r\n\r\n retsplejelovens bestemmelser til udtagelsen af blodprøverne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er meget beklageligt at  \r\n\r\n Statsadvokaten i Sønderborg ikke inden udtagelsen af blodprøverne sikrede sig  \r\n\r\n at der var hjemmel hertil, ligesom det må anses for kritisabelt at  \r\n\r\n Rigsadvokaten  \r\n\r\n ikke påtalte dette over for statsadvokaten.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har samtidig hermed gjort  \r\n\r\n Statsadvokaten i Sønderborg og Rigsadvokaten bekendt med min opfattelse, men  \r\n\r\n jeg foretager mig ikke mere, idet jeg forstår at proceduren er ændret således  \r\n\r\n at der for fremtiden kun vil blive foretaget legemsindgreb, såfremt  \r\n\r\n retsplejelovens  \r\n\r\n betingelser for at foretage indgrebet tvangsmæssigt er opfyldt.&quot;  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/03/2003"
        },
        {
            "displayName": "Accession",
            "displayValue": "O19980017070"
        },
        {
            "displayName": "Entydig dokumentidentifikation",
            "displayValue": "AX003258"
        },
        {
            "displayName": "Dato for førstegangsindlæggelse",
            "displayValue": "03/03/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "170"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Justitsministeriet"
        },
        {
            "displayName": "Underskriftdato",
            "displayValue": "01/01/1998"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Personundersøgelse",
            "parents": [
                "Retspleje",
                "Strafferetspleje",
                "Efterforskning"
            ]
        }
    ],
    "hasFobTags": true
}