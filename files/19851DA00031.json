{
    "id": 107499,
    "title": "1985 BTB 31   BETÆNKNING OVER FORSLAG TIL FOLKETINGSBESLUTNING OM FINANSIERING AF   INDSATSEN MOD SYGDOMMEN AIDS    NR B 31 1985-86, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1985/1 BTB 31",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 31 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om finansiering af  \r\n\r\n indsatsen mod sygdommen AIDS <BR>  \r\n\r\n Nr B 31 1985-86, 1. samling </P>  \r\n\r\n<P></P>  \r\n\r\n<P>Afgivet af kommunaludvalget </P>  \r\n\r\n<P></P>  \r\n\r\n<P>Afgivet: 19851210 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i to møder. </P>  \r\n\r\n<P>Herefter indstiller et flertal (det konservative folkepartis, </P>  \r\n\r\n<P>venstres, det radikales venstres, kristeligt folkepartis og de frie </P>  \r\n\r\n<P>demokraters medlemmer af udvalget) beslutningsforslaget til </P>  \r\n\r\n<P>forkastelse. </P>  \r\n\r\n<P>Flertallet har noteret sig indenrigsministerens oplysning om, at </P>  \r\n\r\n<P>ministeren i løbet af ganske kort tid med tilslutning fra såvel </P>  \r\n\r\n<P>Amtsrådsforeningen som Københavns og Frederiksberg kommuner vil </P>  \r\n\r\n<P>nedsætte en arbejdsgruppe, der inden udgangen af februar måned 1986 </P>  \r\n\r\n<P>skal komme med forslag til en ordning for udligning af </P>  \r\n\r\n<P>sygehuskommunernes varierende udgifter til sygdomsbehandling m.v. i </P>  \r\n\r\n<P>forbindelse med AIDS. Den overvejende del af udgifterne i </P>  \r\n\r\n<P>forbindelse med indsatsen mod AIDS vedrører undersøgelser og </P>  \r\n\r\n<P>behandling af patienter, og udgifterne hertil må efter flertallets </P>  \r\n\r\n<P>opfattelse på linje med øvrige sygehusudgifter afholdes af </P>  \r\n\r\n<P>sygehuskommunerne. Det er endvidere flertallets opfattelse, at der </P>  \r\n\r\n<P>med nedsættelsen af styringsgruppen vedrørende </P>  \r\n\r\n<P>informationsindsatsen over for sygdommen AIDS er etableret et </P>  \r\n\r\n<P>hensigtsmæssigt organ på centralt plan til at koordinere </P>  \r\n\r\n<P>informationsvirkomheden omkring AIDS. </P>  \r\n\r\n<P>Et mindretal (socialdemokratiets medlemmer af udvalget) udtaler: </P>  \r\n\r\n<P>Det hidtidige billede af udbredelsen af AIDS i Danmark viser, at 70 </P>  \r\n\r\n<P>pct. af patienterne er bosiddende i Københavns kommune. Al erfaring </P>  \r\n\r\n<P>fra udlandet tyder på, at også fremover vil et stort flertal af </P>  \r\n\r\n<P>AIDS-patienterne være bosiddende i hovedstadsområdet. </P>  \r\n\r\n<P>På denne baggrund finder mindretallet ikke, at det er rimeligt, at </P>  \r\n\r\n<P>Københavns kommune alene skal bære udgifterne til behandling. Denne </P>  \r\n\r\n<P>holdning er også i overensstemmelse med det af mindretallet </P>  \r\n\r\n<P>stillede ændringsforslag til finansloven for 1986 om 40 mill. kr. </P>  \r\n\r\n<P>til behandling af AIDS-patienter i København. </P>  \r\n\r\n<P>Siden 1. behandling af nærværende beslutningsforslag har regeringen </P>  \r\n\r\n<P>fremsat Forslag til lov om ændring af forskellige lovbestemmelser </P>  \r\n\r\n<P>om tilskud til kommuner og amtskommuner. (Ændring af tilskud for </P>  \r\n\r\n<P>1986 og 1987), (L 103), som, hvis det vedtages, vil betyde en </P>  \r\n\r\n<P>yderligere økonomisk belastning for Københavns kommune, idet den </P>  \r\n\r\n<P>udvidelse af driftsudgifterne, som behandlingen af AIDS-patienter </P>  \r\n\r\n<P>nødvendiggør, vil medføre en straffebetaling til staten, en </P>  \r\n\r\n<P>foranstaltning, som forekommer direkte amoralsk. </P>  \r\n\r\n<P>Mindretallet indstiller derfor forslaget til vedtagelse uændret. </P>  \r\n\r\n<P>Et andet mindretal (socialistisk folkepartis og venstresocialisternes </P>  \r\n\r\n<P>medlemmer af udvalget) indstiller beslutningsforslaget til </P>  \r\n\r\n<P>vedtagelse uændret. </P>  \r\n\r\n<P>Mindretallet har anmodet om 2. behandling af beslutningsforslaget på </P>  \r\n\r\n<P>nuværende tidspunkt, fordi indenrigsministerens lovforslag nr. L </P>  \r\n\r\n<P>103 om at ændre tilskuddene til amtskommunerne for 1986 vil føre </P>  \r\n\r\n<P>til budgetreduktioner i en lang række primær- og amtskommuner. </P>  \r\n\r\n<P>Såfremt budgetterne reduceres i et sådant omfang, at amtskommunerne </P>  \r\n\r\n<P>under et ikke har nogen realvækst, vil der ganske vist ikke skulle </P>  \r\n\r\n<P>betales nogen afgift til statskassen, men til gengæld vil der forud </P>  \r\n\r\n<P>være sket sådanne nedskæringer på sygehusbudgetterne (som er </P>  \r\n\r\n<P>amtskommunernes største budgetter), at sygdommen AIDS og de </P>  \r\n\r\n<P>grupper, der rammes af sygdommen, vil kunne opfattes som skyldige i </P>  \r\n\r\n<P>den i øvrigt forringede sygehusstandard. Det vil øge tendenserne </P>  \r\n\r\n<P>til hetz og hysteri, som allerede har ramt langt flere end selve </P>  \r\n\r\n<P>sygdommen. </P>  \r\n\r\n<P>Såfremt budgetterne ikke reduceres i et sådant omfang, at </P>  \r\n\r\n<P>amtskommunerne under et har nulvækst eller minusvækst, vil </P>  \r\n\r\n<P>ekstraudgifterne til indsatsen mod sygdommen AIDS føre til, at </P>  \r\n\r\n<P>staten inddrager et tilsvarende beløb til dels fra de samme </P>  \r\n\r\n<P>amtskommuner, som har afsat midlerne til indsats mod AIDS. </P>  \r\n\r\n<P>Mindretallet finder denne virkning af L 103 helt uacceptabel ikke </P>  \r\n\r\n<P>mindst i betragtning af, at det trods længere tids forhandlinger </P>  \r\n\r\n<P>mellem indenrigsministeren og sygehuskommunerne endnu ikke er </P>  \r\n\r\n<P>lykkedes at finde frem til den endelige finansieringsmodel. </P>  \r\n\r\n<P>Det eneste, som ligger fast, er, at staten skal betale udgifter som </P>  \r\n\r\n<P>følge af statslige pålæg, primært screening af donorblod; men da </P>  \r\n\r\n<P>disse udgifter kun udgør en mindre del, og - som udviklingen går en </P>  \r\n\r\n<P>stadig faldende andel af de samlede udgifter til AIDS, er det af </P>  \r\n\r\n<P>langt større interesse at opnå en løsning på problemerne i </P>  \r\n\r\n<P>forbindelse med selve behandlingen, informationsindsatsen og </P>  \r\n\r\n<P>rådgivningen. Som L 103 er udformet, vil staten under bestemte </P>  \r\n\r\n<P>forudsætninger kunne få større indtægter som følge af </P>  \r\n\r\n<P>sygehuskommunernes budgettering af indsatsen mod AIDS end de </P>  \r\n\r\n<P>udgifter, som staten selv afholder. </P>  \r\n\r\n<P>Dette skal også ses i lyset af, at der endnu ikke er afsat en krone </P>  \r\n\r\n<P>på statens budget til forskningen omkring AIDS, og selv om Danmark </P>  \r\n\r\n<P>på dette område har forskere af verdensklasse, må de klare sig med </P>  \r\n\r\n<P>mere eller mindre tilfældige midler fra de i forvejen sparsomme </P>  \r\n\r\n<P>offentlige midler til forskning eller fra private fonde og </P>  \r\n\r\n<P>organisationer. </P>  \r\n\r\n<P>Mindretallet mener derfor, at spørgsmålet om finansiering af </P>  \r\n\r\n<P>udgifterne til behandling, information og rådgivning i det mindste </P>  \r\n\r\n<P>må sættes på plads. </P>  \r\n\r\n<P>Moralsk er det uacceptabelt at sætte sygehuskommunerne i en </P>  \r\n\r\n<P>situation, hvor de afholder udgifter uden at vide, om staten eller </P>  \r\n\r\n<P>andre sygehuskommuner senere yder dækning eller ej, og dette er i </P>  \r\n\r\n<P>endnu højere grad tilfældet efter vedtagelsen af L 103, fordi der </P>  \r\n\r\n<P>heri ligger en risiko for, at indsatsen oven i købet belægges med </P>  \r\n\r\n<P>en statsafgift. Men selv om virkningen af L 103 ikke eller kun </P>  \r\n\r\n<P>delvis slår igennem i form af en egentlig beskatning af indsatsen, </P>  \r\n\r\n<P>er situationen alvorlig nok alligevel, for det er også moralsk </P>  \r\n\r\n<P>uacceptabelt at bruge de ansvarlige myndigheders tid og kræfter på </P>  \r\n\r\n<P>at diskutere, hvem der skal betale, samtidig med at sygdommen i </P>  \r\n\r\n<P>øvrigt er under udvikling, uden behandlings- eller </P>  \r\n\r\n<P>vaccinationsmuligheder og med en forventning om en </P>  \r\n\r\n<P>fordoblingsperiode på ca. 12 måneder. </P>  \r\n\r\n<P>Selv om der ikke i selve behandlingsindsatsen kan nævnes egentlige </P>  \r\n\r\n<P>eksempler på, at sygehuskommunerne fortsat tøver med indsatsen, </P>  \r\n\r\n<P>indtil finansieringsproblematikken er afklaret, så ser det dog </P>  \r\n\r\n<P>samtidig ud til, at rådgivningsindsatsen er det element, som bliver </P>  \r\n\r\n<P>anvendt mest fleksibelt af sygehuskommunerne. Mindretallet kan ikke </P>  \r\n\r\n<P>stærkt nok understrege behovet for rådgivning, ikke blot af </P>  \r\n\r\n<P>mentalhygiejniske årsager, men også fordi der i rådgivningen ligger </P>  \r\n\r\n<P>en væsentlig mulighed for smittebegrænsning for både AIDS-ramte, </P>  \r\n\r\n<P>antistofpositive og risikogrupperne som helhed. </P>  \r\n\r\n<P>For Københavns kommune er de økonomiske konsekvenser af sygdommen </P>  \r\n\r\n<P>nærmest en katastrofe, som i løbet af få år truer med at opsluge </P>  \r\n\r\n<P>kommunens samlede sygehusbudget. Over for denne udvikling vil end </P>  \r\n\r\n<P>ikke en udligningsordning være tilstrækkelig, men mindretallet </P>  \r\n\r\n<P>finder det heller ikke økonomisk muligt for de øvrige </P>  \r\n\r\n<P>sygehuskommuner at finde de fornødne økonomiske bidrag. Måske kan </P>  \r\n\r\n<P>det med kniberi lykkes det første år, måske kan det gennem andre </P>  \r\n\r\n<P>alvorlige nedskæringer lykkes det næste år, men så er det også </P>  \r\n\r\n<P>slut. Når det alligevel ikke nytter at betræde den vej, er det </P>  \r\n\r\n<P>mindretallets opfattelse, at staten lige så godt først som sidst </P>  \r\n\r\n<P>kan træde til og bevilge de fornødne midler i hvert fald til </P>  \r\n\r\n<P>Københavns kommune uden overhovedet at gøre forsøget på at klemme </P>  \r\n\r\n<P>udgifterne ind i de i forvejen skrabede sygehusbudgetter i </P>  \r\n\r\n<P>sygehuskommunerne. </P>  \r\n\r\n<P>Mindretallet skal især pege på, at den tilsyneladende enighed om </P>  \r\n\r\n<P>nedsættelsen af arbejdsgruppen på ministerens møde med </P>  \r\n\r\n<P>sygehuskommunerne den 9. december 1985 dækker over, at Københavns </P>  \r\n\r\n<P>og Frederiksberg kommuner ikke mente at have noget valg, men begge </P>  \r\n\r\n<P>kommuner har jo allerede i september 1985 erklæret, at de mener, at </P>  \r\n\r\n<P>finansieringen af indsatsen mod AIDS må være en statsopgave. De har </P>  \r\n\r\n<P>endvidere gjort det klart, at de nu afholder de fornødne udgifter </P>  \r\n\r\n<P>og sender regningen til staten bagefter. </P>  \r\n\r\n<P>Det samme gav Amtsrådsforeningens formand, Per Kaalund, udtryk for på </P>  \r\n\r\n<P>det omtalte møde med indenrigsministeren den 9. december 1985. Han </P>  \r\n\r\n<P>gav bl.a. udtryk for, at initiativer vedrørende AIDS efter hans </P>  \r\n\r\n<P>opfattelse ikke kan løses inden for den eksisterende økonomis </P>  \r\n\r\n<P>rammer ved omprioritering i sygehussektoren. </P>  \r\n\r\n<P>Dette synspunkt kan mindretallet fuldt og helt tilslutte sig. </P>  \r\n\r\n<P>Karen Højte Jensen (KF) nfmd. Flemming Jensen (KF) Lizzie </P>  \r\n\r\n<P>Lichtenberg (KF) Lis Aaltonen (KF) Svend Heiselberg (V) Thor </P>  \r\n\r\n<P>Pedersen (V) Maisted (FD) Steffensen (KrF) Hanne Andersen (S) Dorte  \r\n\r\n Bennedsen (S) Tove Lindbo Larsen (S) Lerke (S) Henning </P>  \r\n\r\n<P>Rasmussen (S) fmd. Taanquist (S) Agerschou (SF) Lenger (VS) </P>  \r\n\r\n<P>Ole Vig Jensen (RV) </P>  \r\n\r\n<P>Partierne CD og FP havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851DA00031"
        },
        {
            "displayName": "Entydig dokumentidentifikation",
            "displayValue": "CL005784"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "31"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}