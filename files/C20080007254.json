{
    "id": 122356,
    "title": "Vedrørende valget til Europa-Parlamentet og folkeafstemningen om tronfølgeloven søndag den 7. juni 2009",
    "documentTypeId": "200",
    "isSagsforlobPeriodValid": true,
    "shortName": "SKR nr 72 af 27/11/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Bil1\">Bilag 1</a></p>\r\n      <p class=\"Indholdsfortegnelse\"><a href=\"#Bil2\">Bilag 2</a></p>\r\n      <p class=\"Indholdsfortegnelse\"><a href=\"#Bil3\">Bilag 3</a></p>\r\n      <p class=\"Indholdsfortegnelse\"><a href=\"#Bil4\">Bilag 4</a></p><div class=\"bjelke\">Den fulde tekst</div><p class=\"Titel2\">Vedrørende valget til Europa-Parlamentet og folkeafstemningen om tronfølgeloven søndag den 7. juni 2009</p>\r\n      <p class=\"Tekst\">1. Søndag den 7. juni 2009 skal der som tidligere meddelt afholdes valg af danske medlemmer til Europa-Parlamentet. Samme dag skal der endvidere afholdes folkeafstemning om ændring af tronfølgeloven under forudsætning af, at Folketinget forinden vedtager lovforslaget herom i uændret form.</p>\r\n      <p class=\"Tekst\">Der skal således afholdes to forskellige valghandlinger samme dag, hvortil forskellige vælgergrupper har valgret, se nærmere nedenfor. Velfærdsministeriet vil i dette brev henlede kommunalbestyrelsernes opmærksomhed på forskellige praktiske forhold som følge af, at der skal afholdes to forskellige valghandlinger samme dag, som det kan være nyttigt for kommunalbestyrelserne at indregne i deres planlægning af de to valghandlinger allerede på nuværende tidspunkt. Ministeriet vil endvidere i 1. kvartal 2009 udsende en vejledning om Europa-Parlamentsvalget og en anden vejledning om folkeafstemningen om ændring af tronfølgeloven, som i større detalje vil informere kommunalbestyrelsen og andre aktører på valgområdet om forskellige forhold i relation til deres opgavevaretagelse under afviklingen af de to nævnte valghandlinger.</p>\r\n      <p class=\"Tekst\">En oversigt over de tidsfrister, der gælder ved Europa-Parlamentsvalget den 7. juni 2009, vedhæftes. En tilsvarende oversigt over de tidsfrister, der gælder ved afholdelsen af folkeafstemningen om ændring af tronfølgeloven den 7. juni 2009 vil være indeholdt i den vejledning om folkeafstemningen, der som tidligere nævnt forventes udsendt i begyndelsen af 2009.</p>\r\n      <p class=\"Tekst\">2. I henhold til Europa-Parlamentsvalglovens § 3, stk. 1, har enhver valgret til Europa-Parlamentet, der på valgdagen</p>\r\n      <p>\r\n        <p class=\"Liste1\"><span class=\"Liste1Nr\">1)</span> har valgret til Folketinget eller</p>\r\n        <p class=\"Liste1\"><span class=\"Liste1Nr\">2)</span> har dansk indfødsret, har opnået alderen for valgret til Folketinget og har fast bopæl i en af de øvrige medlemsstater i Den Europæiske Union, medmindre vedkommende er under værgemål med fratagelse af den retlige handleevne, jf. værgemålslovens § 6, eller</p>\r\n        <p class=\"Liste1\"><span class=\"Liste1Nr\">3)</span> er statsborger i en af de øvrige medlemsstater i Den Europæiske Union, har opnået alderen for valgret til Folketinget og har fast bopæl i Danmark, medmindre vedkommende er under værgemål med fratagelse af den retlige handleevne, jf. værgemålslovens § 6.</p>\r\n      </p>\r\n      <p class=\"Tekst\">Personer, der har fast bopæl på Færøerne eller i Grønland, har ikke valgret til Europa-Parlamentet.</p>\r\n      <p class=\"Tekst\">I henhold til grundlovens § 88 har folketingsvælgerne i Danmark, herunder Færøerne og Grønland, valgret til folkeafstemningen om ændringen af tronfølgeloven.</p>\r\n      <p class=\"Tekst\">Det vil således ikke være helt sammenfaldende grupper, der har valgret til henholdsvis Europa-Parlamentsvalget og folkeafstemningen om ændringen af tronfølgeloven, idet gruppen af personer, der har valgret til Europa-Parlaments­val­get, ud over folketingsvælgere også omfatter både EU-borgere over 18 år, der har fast bopæl i Danmark, samt danske statsborgere over 18 år, der har fast bopæl i udlandet, under forudsætning af, at de ikke er under værgemål med fratagelse af den retlige handleevne efter værgemålslovens § 6. Til gengæld vil danske statsborgere med fast bopæl på Færøerne og i Grønland alene kunne stemme ved folkeafstemningen om tronfølgeloven.</p>\r\n      <p class=\"Tekst\">Det følger derfor af lovgivningen, at der skal udarbejdes særskilte valglister og udsendes særskilte valgkort for Europa-Parlamentsvalget henholdsvis folkeafstemningen om ændring af tronfølgeloven.</p>\r\n      <p class=\"Tekst\">Da afstemningen på valgdagen som nævnt skal gennemføres i forhold til to forskellige valglister som følge af de forskellige vælgergrupper, der har valgret til de to forskellige valghandlinger, vil det endvidere være nødvendigt at gennemføre afstemningen som to adskilte afstemninger med særskilte valgborde, stemmerum og stemmekasser. Eventuelt vil der dog, hvis anvendelse af særskilte stemmerum ikke er mulig, og det i øvrigt sikres, at de to valghandlinger gennemføres særskilt, kunne benyttes fælles stemmerum.</p>\r\n      <p class=\"Tekst\">Kommunalbestyrelsen skal endvidere sikre, at stemmelokalerne indrettes således, at de to valghandlinger så vidt muligt kan gennemføres i adskilte lokaler.</p>\r\n      <p class=\"Tekst\">Der skal vælges særskilte valgbestyrelser og vælges valgstyrere og tilforordnede vælgere til henholdsvis Europa-Parlamentsvalget og folkeafstemningen om ændring af tronfølgeloven. Der er intet til hinder for, at personer, der er medlemmer af valgbestyrelsen til Europa-Parlaments­valget i de enkelte opstillingskredse, tillige er medlemmer af valgbestyrelsen til folkeafstemningen om ændring af tronfølgeloven. Tilsvarende gælder personer, der er valgt som valgstyrere eller tilforordnede vælgere, idet det dog skal bemærkes, at der vil være et øget behov for valgstyrere og tilforordnede vælgere som følge af den samtidige afholdelse af Europa-Parlamentsvalget og folkeafstemningen om ændring af tronfølgeloven, jf. nedenfor.</p>\r\n      <p class=\"Tekst\">Kommunalbestyrelsen skal som følge af ovenstående sørge for det fornødne antal valgborde, det foreskrevne antal valgstyrere og det fornødne antal tilforordnede vælgere til de to valghandlinger. Kommunalbestyrelsen skal samtidig sikre, at de to valghandlinger gennemføres adskilt, og at hver af valghandlingerne kan gennemføres med den fornødne kapacitet og bemanding. Opmærksomheden henledes i den forbindelse på, at kommunalbestyrelsen kan beslutte at benytte forskellige afstemningssteder, men ikke forskellige afstemningsområder, til henholdsvis valget til Europa-Parlamentet og folkeafstemningen om ændring af tronfølgeloven.</p>\r\n      <p class=\"Tekst\">Opmærksomheden henledes endvidere på, at kommunalt ansat personale kan udpeges som valgstyrere og tilforordnede vælgere eller til at bistå disse ved valghandlingerne på valgdagen og den efterfølgende stemmeoptælling. Ved bistand til stemmeoptællingen kan også kommunalt ansatte, der ikke har bopæl i kommunen, deltage.</p>\r\n      <p class=\"Tekst\">Kommunalbestyrelsen skal indskærpe, at der ved valgbordene til Europa-Parlamentsvalget kun må udleveres stemmesedler til personer, der ønsker at stemme til Europa-Parlamentsvalget, og som er anført på valglisten til Europa-Parlaments­valget. Tilsvarende gælder for udlevering af stemmesedler til folkeafstemningen om ændring af tronfølgeloven. Endvidere skal det ved tydelig skiltning marke­res, hvilke valgborde der vedrører Europa-Parlamentsvalget henholdsvis folke­afstemningen om ændring af tronfølgeloven, samt i hvilken stemmekasse en stemmeseddel til henholdsvis Europa-Parlamentsvalget og folkeafstemningen om ændring af tronfølgeloven skal lægges.</p>\r\n      <p class=\"Tekst\">3. Velfærdsministeriet skal endvidere meddele, at velfærdsministeren har udstedt vedhæftede bekendtgørelse nr. 1095 af 18. november 2008 om optagelse på valglisten til Europa-Parlamentsvalget den 7. juni 2009 af personer med dansk indfødsret, der har fast bopæl i en af de øvrige medlemsstater i Den Europæiske Union. Bekendtgørelsen træder i kraft den 1. december 2008.</p>\r\n      <p class=\"Tekst\">Endvidere vedhæftes en fil med det ansøgningsskema med tilhørende vejledning, der skal benyttes af de EU-bosatte ved ansøgning om optagelse på den særlige valgliste i Københavns Kommune. Velfærdsministeriet vil senere levere et antal eksemplarer af en papirudgave af skemaet med tilhørende vejledning direkte til Københavns Folkeregister. Ansøgningsskemaet vil i øvrigt kunne hentes på ministeriets nye valghjemmeside, www.valg.vfm.dk, som i skrivende stund forventes frigivet i begyndelsen af 2009, og indtil da på www.im.dk (Valg- og folkeafstemninger/Europa-Parlamentsvalg).</p>\r\n      <p class=\"Tekst\">Der vil på et senere tidspunkt tilgå alle kommunalbestyrelser nærmere oplysning om optagelse på valglisten af herboende EU-borgere, der ønsker at deltage i Europa-Parlamentsvalget her i landet.</p>\r\n      <p class=\"Tekst\">4. Der vil endvidere tilgå kommunalbestyrelserne instruktion på et senere tidspunkt vedrørende afvikling af brevstemmeafgivningen, der her i landet både ved Europa-Parlamentsvalg og ved folkeafstemningen om ændring af tronfølgeloven kan begynde på folkeregistrene fra og med lørdag den 7. marts 2009 til og med fredag den 5. juni 2009, jf. den vedhæftede oversigt over de tidsfrister, der gælder ved Europa-Parlamentsvalget søndag den 7. juni 2009.</p>\r\n      <p class=\"Tekst\">I kommuner, hvor folkeregisterfunktionerne varetages i flere afdelinger, herunder i en eller flere borgerserviceafdelinger, kan der gives adgang til at brevstemme på alle kommunens borgerserviceafdelinger inklusiv filialer. I de nye kommuner, som er blevet væsentligt større efter kommunalreformen, kan det være hensigtsmæssigt at give vælgerne adgang til at brevstemme flere steder i kommunen, så vælgerne ikke får for lang afstand til et sted, hvor de kan brevstemme.</p>\r\n      <p class=\"Tekst\">Folkeregistrene/borgerservicecentrene skal mindst ét sted i kommunen holde åbent for brevstemmeafgivning i mindst nogle timer den sidste dag, hvor fristen udløber (grundlovsdag), selv om der normalt kan være lukket denne dag. Det vil i øvrigt være hensigtsmæssigt at holde også de øvrige folkeregistre/borgerservicecentre i kommunen åbent nogle timer den sidste lørdag før fristens udløb samt at holde folkeregistrene/borgerservicecentrene åbne nogle timer på alle lørdage i de tre uger, hvor der kan brevstemmes.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Velfærdsministeriet, den 27. november 2008</I></P><P CLASS=SIGN1 ALIGN=\"CENTER\">Nicoline Nyholm Miller</P><P CLASS=SIGN2 ALIGN=\"RIGHT\"></P></FONT></DIV><a name=\"Bil1\"><hr class=\"BilagStreg\"></a><p class=\"Bilag\">Bilag 1</p>\r\n      <p class=\"BilagTekst\">Oversigt over tidsfristerne ved Europa-Parlamentsvalget søndag den 7. juni 2009</p>\r\n      <p class=\"Bilagstekst\">Forberedelse, gennemførelse og opgørelse af Europa-Parlamentsvalget skal afvikles inden for de tidsfrister, der er fastsat i Europa-Parlamentsvalgloven (jf. lovbekendtgørelse nr. 584 af 23. juni 2008), herunder ved en henvisning i Europa-Parlamentsvalgloven til de relevante bestemmelser i folketingsvalgloven (lovbekendtgørelse nr. 583 af 23. juni 2008), samt i de forskrifter, der er fastsat i medfør af disse love. I det følgende gives en oversigt over disse tidsfrister, således som disse allerede er fastsat eller forventes at blive fastsat.</p>\r\n      <p class=\"TekstoverskriftBm\">8. oktober 2008</p>\r\n      <p class=\"Bilagstekst\">Datoen for underskrivelse af Velfærdsministeriets bekendtgørelse nr. 1002 om fastsættelse af dagen for afholdelse af valg af danske medlemmer til Europa-Parlamentet i 2009 til søndag den 7. juni 2009.</p>\r\n      <p class=\"TekstoverskriftBm\">21. oktober 2008</p>\r\n      <p class=\"Bilagstekst\">Velfærdsministeriet udsender meddelelse til alle kommunalbestyrelser om, at velfærdsministeren har fastsat, at stemmeoptællingen ved Europa-Parlaments­valget søndag den 7. juni 2009 skal foretages på de enkelte afstemningssteder umiddelbart efter afstemningens afslutning med efterfølgende fintælling i opstillingskredsene senest dagen efter afstemningen.</p>\r\n      <p class=\"TekstoverskriftBm\">Nærmeste hverdag før 6 måneder før valgdagen – fredag den 5. december 2008</p>\r\n      <p class=\"Bilagstekst\">Tidligste frist for indgivelse af ansøgning til Københavns Kommune om optagelse på en særlig valgliste i Københavns Kommune af personer med dansk indfødsret, der har fast bopæl i en af de øvrige medlemsstater i EU (EU-bosatte).</p>\r\n      <p class=\"TekstoverskriftBm\">Dagen før 3 måneder før valgdagen – fredag den 6. marts 2009 – og snarest muligt derefter</p>\r\n      <p class=\"Bilagstekst\">1) Velfærdsministeriet sender snarest muligt efter fredag den 6. marts 2009 underretning om de betingelser og bestemmelser, der gælder for udøvelse af retten til at stemme og opstille til valg i Danmark, til de personer, som denne dag:</p>\r\n      <p>\r\n        <p class=\"Liste1\"><span class=\"Liste1Nr\">–</span> er tilmeldt folkeregistret i Danmark,</p>\r\n        <p class=\"Liste1\"><span class=\"Liste1Nr\">–</span> er statsborgere i en af de øvrige medlemsstater i EU,</p>\r\n        <p class=\"Liste1\"><span class=\"Liste1Nr\">–</span> vil være fyldt 18 år senest på valgdagen,</p>\r\n        <p class=\"Liste1\"><span class=\"Liste1Nr\">–</span> ikke er under værgemål med fratagelse af den retlige handleevne, jf. værgemålslovens § 6 og</p>\r\n        <p class=\"Liste1\"><span class=\"Liste1Nr\">–</span> ikke er omfattet af pkt. 2) nedenfor (herboende EU-borgere).</p>\r\n      </p>\r\n      <p class=\"Bilagstekst\">Samtidig med underretning tilsendes de pågældende et eksemplar af det ansøgningsskema, der skal benyttes ved ansøgning om optagelse på valglisten. Underretning og ansøgningsskema udsendes på dansk og engelsk.</p>\r\n      <p class=\"Bilagstekst\">2) Velfærdsministeriet sender snarest muligt efter fredag den 6. marts 2009 underretning om, at vedkommende automatisk vil blive optaget på valglisten i Danmark, medmindre vedkommende anmoder om at blive slettet af valglisten, til de EU-borgere, som:</p>\r\n      <p>\r\n        <p class=\"Liste1\"><span class=\"Liste1Nr\">–</span> denne dag er tilmeldt folkeregistret i Danmark,</p>\r\n        <p class=\"Liste1\"><span class=\"Liste1Nr\">–</span> var optaget på valglisten i Danmark til Europa-Parlamentsvalget i 2004 og siden da uafbrudt har haft fast bopæl i Danmark og</p>\r\n        <p class=\"Liste1\"><span class=\"Liste1Nr\">–</span> ikke har anmodet om at blive slettet af valglisten</p>\r\n      </p>\r\n      <p class=\"Bilagstekst\">I underretningen gives tillige oplysning om betingelserne for at opstille til valg i Danmark. Underretning og ansøgningsskema udsendes på dansk og engelsk.</p>\r\n      <p class=\"TekstoverskriftBm\">3 måneder før valgdagen – lørdag den 7. marts 2009</p>\r\n      <p class=\"Bilagstekst\">1)Tidligste frist for herboende EU-borgeres indgivelse af ansøgning til kommunalbestyrelsen (folkeregistret) i den kommune, hvor ansøgeren er tilmeldt folkeregistret, om optagelse på valglisten.</p>\r\n      <p class=\"Bilagstekst\">2) Brevstemmeafgivning kan begynde på folkeregistrene i Danmark, på Færøerne, i Grønland, i udlandet, på danske skibe i udenrigsfart og på danske havanlæg uden for dansk område. Det bemærkes, at folkeregistrene og danske repræsentationer i udlandet normalt holder lukket lørdag og søndag.</p>\r\n      <p class=\"Bilagstekst\">3) Velfærdsministeriet udsender senest denne dag til brug for brevstemmeafgivningen en foreløbig fortegnelse over de partier, der er opstillingsberettiget til Europa-Parlamentsvalg.</p>\r\n      <p class=\"Bilagstekst\">Kommunalbestyrelsen kan - på et passende tidspunkt i forhold til påbegyndelsen af brevstemmeafgivning på folkeregistrene – indrykke annoncer i de stedlige dagblade eller lokalaviser om brevstemmeafgivning.</p>\r\n      <p class=\"TekstoverskriftBm\">Perioden fra lørdag den 7. marts 2009 til mandag den 4. maj 2009</p>\r\n      <p class=\"Bilagstekst\">Kommunalbestyrelsen (folkeregisteret) udleverer eller sender underretning og ansøgningsskema til personer, der er statsborgere i en af de øvrige medlemsstater i EU, og som vil være fyldt 18 år senest på valgdagen, og som ikke er under værgemål med fratagelse af den retlige handleevne, jf. værgemålslovens § 6, og som inden for perioden fra og med lørdag den 7. marts 2009 til mandag den 4. maj 2009</p>\r\n      <p>\r\n        <p class=\"Liste1\"><span class=\"Liste1Nr\">1)</span> anmelder flytning til folkeregistret for en flytning til Danmark, der er foretaget inden lørdag den 7. marts 2009, eller er flyttet til Danmark og har anmeldt flytningen til folkeregistret, eller</p>\r\n        <p class=\"Liste1\"><span class=\"Liste1Nr\">2)</span> har erhvervet statsborgerskab i en af de øvrige medlemsstater i EU eller</p>\r\n        <p class=\"Liste1\"><span class=\"Liste1Nr\">3)</span> har fået ophævet værgemål med fratagelse af den retlige handleevne, jf. værgemålslovens § 6.</p>\r\n      </p>\r\n      <p class=\"TekstoverskriftBm\">8 uger før valgdagen – søndag den 12. april 2009</p>\r\n      <p class=\"Bilagstekst\">1) - kl. 12. Sidste frist for anmeldelse til Velfærdsministeriet af nye partier til deltagelse i Europa-Parlamentsvalget søndag den 7. juni 2009.</p>\r\n      <p class=\"Bilagstekst\">2) Velfærdsministeriet udsender denne dag eller snarest muligt derefter til brug for brevstemmeafgivningen en endelig fortegnelse over de partier, der er opstillingsberettiget til Europa-Parlamentsvalg.</p>\r\n      <p class=\"TekstoverskriftBm\">6 uger før valgdagen – søndag den 26. april 2009</p>\r\n      <p class=\"Bilagstekst\">1) Partier, der er opstillingsberettiget i kraft af repræsentation i Folketinget henholdsvis Europa-Parlamentet, skal denne dag opfylde betingelserne herfor.</p>\r\n      <p class=\"Bilagstekst\">2) Tidligste frist for indlevering af kandidatlister til Velfærdsministeriet.</p>\r\n      <p class=\"Bilagstekst\">3) Tidligste frist for indlevering af anmeldelser om valgforbund til Velfærdsministeriet.</p>\r\n      <p class=\"TekstoverskriftBm\">Dagen efter 5 uger før valgdagen – mandag den 4. maj 2009</p>\r\n      <p class=\"Bilagstekst\">1) Sidste frist for indgivelse af ansøgning til Københavns Kommune om optagelse på en særlig valgliste i Københavns Kommune af EU-bosatte.</p>\r\n      <p class=\"Bilagstekst\">2) Sidste frist for indgivelse af ansøgning til folkeregistret i den kommune, hvor ansøgeren er tilmeldt folkeregistret, om optagelse på valglisten af statsborgere i en af de øvrige medlemsstater i EU, som senest mandag den 27. april 2009</p>\r\n      <p>\r\n        <p class=\"Liste1\"><span class=\"Liste1Nr\">–</span> er flyttet til Danmark og senest denne dag har anmeldt flytningen til folkeregistret,</p>\r\n        <p class=\"Liste1\"><span class=\"Liste1Nr\">–</span> senest denne dag har erhvervet statsborgerskab i en af de nævnte stater og</p>\r\n        <p class=\"Liste1\"><span class=\"Liste1Nr\">–</span> senest denne dag har fået ophævet et eventuelt værgemål med fratagelse af den retlige handleevne, jf. værgemålslovens § 6.</p>\r\n      </p>\r\n      <p class=\"TekstoverskriftBm\">4 uger før valgdagen – søndag den 10. maj 2009</p>\r\n      <p class=\"Bilagstekst\">1) - kl. 12. Sidste frist for indlevering af kandidatlister til Velfærdsministeriet.</p>\r\n      <p class=\"Bilagstekst\">2) - kl. 12. Sidste frist for tilbagetrækning af kandidatlister over for Velfærdsministeriet.</p>\r\n      <p class=\"Bilagstekst\">3) - kl. 12. Sidste frist for indlevering af anmeldelser om valgforbund til Velfærdsministeriet.</p>\r\n      <p class=\"Bilagstekst\">4) Kandidater til valget skal opfylde valgretsbetingelserne bortset fra aldersbetingelsen denne dag.</p>\r\n      <p class=\"Bilagstekst\">5) Tidligste frist for indgivelse af anmodning til folkeregistret i opholdskommunen om at brevstemme i hjemmet.</p>\r\n      <p class=\"Bilagstekst\">6) Sidste frist for kommunalbestyrelsens valg af medlemmer til valgbestyrelsen.</p>\r\n      <p class=\"Bilagstekst\">Kommunalbestyrelsen skal vælge valgstyrere og tilforordnede vælgere i passende tid forud for valgdagen.</p>\r\n      <p class=\"Bilagstekst\">Kommunalbestyrelsen indrykker - på et passende tidspunkt i forhold til påbegyndelsen af brevstemmeafgivning i vælgerens hjem - annoncer i de stedlige dagblade eller lokalaviser om brevstemmeafgivning.</p>\r\n      <p class=\"TekstoverskriftBm\">Snarest muligt efter 4 uger før valgdagen – søndag den 10. maj 2009</p>\r\n      <p class=\"Bilagstekst\">1) Velfærdsministeriet bekendtgør i Statstidende, hvilke kandidatlister ministeriet har godkendt, hvilke bogstavbetegnelser de har fået tildelt, samt hvilke af kandidatlisterne der har indgået valgforbund.</p>\r\n      <p class=\"Bilagstekst\">2) Velfærdsministeriet udsender til valgbestyrelserne og til brug for brevstemmeafgivningen fortegnelser over de godkendte kandidatlister, herunder navnene på de godkendte kandidater, de tildelte bogstavbetegnelser og de anmeldte valgforbund.</p>\r\n      <p class=\"TekstoverskriftBm\">Dagen efter 4 uger før valgdagen – mandag den 11. maj 2009</p>\r\n      <p class=\"Bilagstekst\">Sidste frist for indgivelse af ansøgning til folkeregistret i den kommune, hvor ansøgeren er tilmeldt folkeregistret, om optagelse på valglisten af statsborgere i en af de øvrige medlemsstater i EU, som inden for perioden fra og med tirsdag den 28. april 2009 til og med mandag den 4. maj 2009</p>\r\n      <p class=\"Bilagstekst\">1) har anmeldt flytning til folkeregistret for en flytning til Danmark, der er foretaget senest mandag den 27. april 2009 eller</p>\r\n      <p class=\"Bilagstekst\">2) er flyttet til Danmark og har anmeldt flytningen til folkeregistret eller</p>\r\n      <p class=\"Bilagstekst\">3) har erhvervet statsborgerskab i en af de nævnte stater eller</p>\r\n      <p class=\"Bilagstekst\">4) har fået ophævet værgemål med fratagelse af den retlige handleevne, jf. værgemålslovens § 6.</p>\r\n      <p class=\"TekstoverskriftBm\">3 uger før valgdagen – søndag den 17. maj 2009</p>\r\n      <p class=\"Bilagstekst\">Brevstemmeafgivning på sygehuse, i visse boformer og boliger efter lov om social service og boliglovgivningen, herunder plejehjem m.v. og i ældreboliger, i kriminalforsorgens anstalter og arresthusene, i vælgerens hjem, på afsides beliggende øer, der ikke udgør et selvstændigt afstemningsområde, samt på danske havanlæg på dansk område kan begynde.</p>\r\n      <p class=\"TekstoverskriftBm\">16 dage før valgdagen – fredag den 22. maj 2009</p>\r\n      <p class=\"Bilagstekst\">1) Sidste frist for indgivelse af ansøgning til folkeregistret i den kommune, hvor ansøgeren er tilmeldt folkeregistret, om optagelse på valglisten af personer, der hidtil har haft dansk indfødsret, men som i perioden fra og med tirsdag den 5. maj 2009 til og med fredag den 22. maj 2009 har ændret status til at være statsborger i en af de øvrige medlemsstater i EU.</p>\r\n      <p class=\"Bilagstekst\">2) Sidste frist for statsborgere i en af de øvrige medlemsstater i EU til med virkning for Europa-Parlamentsvalget i 2009 at indgive anmodning til folkeregistret i den kommune, hvor vedkommende er tilmeldt folkeregistret, om at blive slettet af valglisten.</p>\r\n      <p class=\"Bilagstekst\">3) Sidste frist for kommunalbestyrelsens afgørelser om optagelse på valglisten af statsborgere i en af de øvrige medlemsstater i EU.</p>\r\n      <p class=\"Bilagstekst\">4) Sidste frist for Københavns Kommunes afgørelser om optagelse af EU-bosatte på en særlig valgliste i Københavns Kommune.</p>\r\n      <p class=\"Bilagstekst\">5) Skæringsdato for optagelse af tilflyttere fra en anden kommune på valglisten.</p>\r\n      <p class=\"Bilagstekst\">6) Skæringsdato for kommunalbestyrelsens indberetninger til CPR af anmeldelser om flytning, herunder tilflytning fra Færøerne, Grønland eller udlandet, iværksættelse eller ophævelse af værgemål med fratagelse af den retlige handleevne, jf. værgemålslovens § 6, erhvervelse eller fortabelse af dansk indfødsret samt dødsfald til brug for den maskinelle udskrivning af en valgliste over de vælgere, der denne dag er tilmeldt folkeregistret i kommunen (16.-dagsvalglisten).</p>\r\n      <p class=\"Bilagstekst\">7) Skæringsdato for kommunalbestyrelsens indberetning til CPR af de afgørelser om optagelse på valglisten, der er nævnt ovenfor under 3) og 4), samt af de anmodninger om at blive slettet af valglisten, der er nævnt ovenfor under 2), til brug for den maskinelle udskrivning af valglisten.</p>\r\n      <p class=\"Bilagstekst\">8) Sidste frist for kommunalbestyrelsens indberetning af ændringer vedrørende afstemningsområder (valgdistrikter) til CPR’s vejregister.</p>\r\n      <p class=\"Bilagstekst\">9) Sidste frist for kommunalbestyrelsens indberetning af ændringer vedrørende afstemningssteder til KMD.</p>\r\n      <p class=\"TekstoverskriftBm\">15 dage før valgdagen – lørdag den 23. maj 2009</p>\r\n      <p class=\"Bilagstekst\">Det vil være hensigtsmæssigt at holde folkeregistrene/borgerservicecentrene åbne nogle timer.</p>\r\n      <p class=\"TekstoverskriftBm\">12 dage før valgdagen – tirsdag den 26. maj 2009</p>\r\n      <p class=\"Bilagstekst\">- kl. 18. Sidste frist for indgivelse af anmodning til folkeregistret i opholdskommunen om at brevstemme i hjemmet.</p>\r\n      <p class=\"TekstoverskriftBm\">10 dage før valgdagen – torsdag den 28. maj 2009</p>\r\n      <p class=\"Bilagstekst\">Velfærdsministeriet bekendtgør senest denne dag i landets dagblade dag og tid for afstemningen, og at der vil blive udsendt valgkort til vælgerne, samt at indsigelser vedrørende manglende modtagelse af valgkort eller modtagelse af valgkort med fejlagtigt indhold skal fremsættes over for kommunalbestyrelsen.</p>\r\n      <p class=\"TekstoverskriftBm\">9 dage før valgdagen – fredag den 29. maj 2009</p>\r\n      <p class=\"Bilagstekst\">1) Skæringsdato for kommunalbestyrelsens indberetninger til CPR af anmeldelser om tilflytning fra Færøerne, Grønland eller udlandet til brug for den maskinelle udskrivning af en særlig valgliste over de vælgere, der er flyttet til kommunen fra Færøerne, Grønland eller udlandet, men som ikke er optaget på 16.- dagsvalglisten (7.-dagsvalglisten).</p>\r\n      <p class=\"Bilagstekst\">2) Skæringsdato for kommunalbestyrelsens indberetninger til CPR af afgørelser om optagelse på valglisten af personer, der har valgret til Folketinget uanset udlandsophold, til brug for den maskinelle udskrivning af en særlig valgliste over disse vælgere (Udlandsdanskervalglisten).</p>\r\n      <p class=\"TekstoverskriftBm\">8 dage før valgdagen – lørdag den 30. maj 2009</p>\r\n      <p class=\"Bilagstekst\">Den maskinelt udskrevne 16.-dagsvalgliste skal være kommunalbestyrelsen i hænde. Maskinelt udskrevne valgkort vedrørende vælgere, der er optaget på den maskinelt udskrevne 16.- dagsvalgliste, skal ligeledes være kommunalbestyrelsen i hænde, såfremt kommunalbestyrelsen og ikke kommunens databehandler afleverer disse til postbesørgelse.</p>\r\n      <p class=\"Bilagstekst\">Folkeregistrene/borgerservicecentrene skal mindst ét sted i kommunen holde åbent for brevstemmeafgivning i mindst nogle timer den sidste lørdag før udløbet af fristen for brevstemmeafgivning fredag den 5. juni 2009, selv om der normalt er lukket om lørdagen. Det vil i øvrigt være hensigtsmæssigt at holde også de øvrige folkeregistre/borgerservicecentre i kommunen åbent nogle timer den sidste lørdag før fristens udløb.</p>\r\n      <p class=\"TekstoverskriftBm\">7 dage før valgdagen – søndag den 31. maj 2009</p>\r\n      <p class=\"Bilagstekst\">1) Maskinelt udskrevne valgkort vedrørende vælgere, der er optaget på den maskinelt udskrevne 16.- dagsvalgliste, skal være afleveret til postbesørgelse enten af kommunalbestyrelsen eller af kommunens databehandler.</p>\r\n      <p class=\"Bilagstekst\">2) Skæringsdato for optagelse af vælgere, der tilflytter fra Færøerne, Grønland eller udlandet, på valglisten (7.-dagsvalglisten). Vælgere, der er tilflyttet fra Færøerne, Grønland eller udlandet, og som ikke er optaget på den maskinelt udskrevne 7.-dagsvalgliste, optages manuelt på valglisten af vedkommende kommunalbestyrelse.</p>\r\n      <p class=\"Bilagstekst\">3) Personer, der har valgret til Folketinget uanset udlandsophold, og som i forbindelse med udlandsopholdet er registreret i CPR som udrejst, skal optages på valglisten, såfremt kommunalbestyrelsens eller Valgnævnets afgørelse herom er truffet senest denne dag. Personer, der har valgret til Folketinget uanset udlandsophold, og som ikke er optaget på den maskinelt udskrevne Udlandsdanskervalgliste, optages manuelt på valglisten af vedkommende kommunalbestyrelse.</p>\r\n      <p class=\"TekstoverskriftBm\">6 dage før valgdagen – mandag den 1. juni 2009</p>\r\n      <p class=\"Bilagstekst\">Maskinelt udskrevne valgkort vedrørende vælgere tilflyttet fra Færøerne, Grønland eller udlandet, der er optaget på den maskinelt udskrevne 7.- dagsvalgliste, afleveres til postbesørgelse af kommunens databehandler.</p>\r\n      <p class=\"TekstoverskriftBm\">5 dage før valgdagen – tirsdag den 2. juni 2009</p>\r\n      <p class=\"Bilagstekst\">Maskinelt udskrevne valgkort skal være vælgerne i hænde.</p>\r\n      <p class=\"Bilagstekst\">Den maskinelt udskrevne 7.-dagsvalgliste og Udlandsdanskervalglisten skal være kommunalbestyrelsen i hænde.</p>\r\n      <p class=\"TekstoverskriftBm\">Næstsidste søgnedag før valgdagen – fredag den 5. juni 2009</p>\r\n      <p class=\"Bilagstekst\">Sidste dag for brevstemmeafgivning i Danmark, herunder på danske havanlæg på dansk område.</p>\r\n      <p class=\"Bilagstekst\">Uanset, at den 5. juni 2009 er grundlovsdag, og kommunens folkeregister/borgerservicecenter normalt måtte holde lukket på grundlovsdag, skal folkeregistrene/borgerservicecentrene mindst ét sted i kommunen holde åbent for brevstemmeafgivning i mindst nogle timer. Det vil i øvrigt være hensigtsmæssigt at holde også de øvrige folkeregistre/borgerservicecentre i kommunen åbent nogle timer.</p>\r\n      <p class=\"TekstoverskriftBm\">Dagen før valgdagen – lørdag den 6. juni 2009</p>\r\n      <p class=\"Bilagstekst\">Valgstyrernes undersøgelse af, om brevstemmer kan komme i betragtning, kan begynde og skal senest være foretaget inden afstemningens begyndelse på valgdagen.</p>\r\n      <p class=\"Bilagstekst\">Brevstemmer skal, for at kunne komme i betragtning, være modtaget af valgstyrerne inden afstemningens begyndelse.</p>\r\n      <p class=\"Bilagstekst\">Valgbestyrelsen skal aflevere stemmesedler og opslag til kommunalbestyrelserne i god tid inden afstemningens begyndelse.</p>\r\n      <p class=\"TekstoverskriftBm\">Valgdagen – søndag den 7. juni 2009</p>\r\n      <p class=\"Bilagstekst\">Afstemning kl. 9-20. Stemmeoptælling på afstemningsstederne umiddelbart efter afstemningens afslutning. Indberetning af resultatet til valgbestyrelsen og til Danmarks Statistik.</p>\r\n      <p class=\"TekstoverskriftBm\">Dagen efter valgdagen – mandag den 8. juni 2009</p>\r\n      <p class=\"Bilagstekst\">Kommunalbestyrelsen sørger for, at stemmematerialet er til stede ved fintællingen.</p>\r\n      <p class=\"Bilagstekst\">Valgbestyrelsen foretager fintælling for hele opstillingskredsen, indberetter resultatet til Danmarks Statistik og afsender samme dag attesteret kopi af valgbogen til Velfærdsministeriet og Danmarks Statistik.</p>\r\n      <p class=\"TekstoverskriftBm\">Ugedagen efter valgdagen – søndag den 14. juni 2009</p>\r\n      <p class=\"Bilagstekst\">Sidste frist for indgivelse af klager over valget. Klager skal stiles til Folketinget og sendes til Velfærdsministeriet.</p>\r\n      <p class=\"Bilagstekst\">Når Folketinget endeligt har afgjort eventuelle klager over valget, tilintetgøres stemmesedler, valglister og valgkort samt brevstemmemateriale.</p><a name=\"Bil2\"><hr class=\"BilagStreg\"></a><p class=\"Bilag\">Bilag 2</p>\r\n      <p>\r\n        <div style=\"width:100%\">\r\n          <table class=\"Maintable\" align=\"center\" border=\"0\" cellspacing=\"0\" cellpadding=\"0\" style=\"SchultzColumns: 590;\" width=\"590\">\r\n            <tr>\r\n              <td style=\"padding-left: 0.123cm; padding-right: 0.123cm; padding-top: 0cm; padding-bottom: 0cm; border-top: 0.018cm solid #000000; border-bottom: 0.018cm solid #000000\" width=\"590\">\r\n                <div class=\"Bilagstekst\"><span class=\"Bold\">Bilag 2: Bekendtgørelse om optagelse på valglisten til Europa-Parlamentsvalget den 7. juni 2009 af personer med dansk indfødsret, der har fast bopæl i en af de øvrige medlemsstater i Den Europæiske Union</span></div>\r\n                <div class=\"Bilagstekst\">Bilag 2 indeholder bekendtgørelse nr. 1095 af 18. november 2008 om optagelse på valglisten til Europa-Parlamentsvalget den 7. juni 2009 af personer med dansk indfødsret, der har fast bopæl i en af de øvrige medlemsstater i Den Europæiske Union.</div>\r\n                <div class=\"Bilagstekst\">Lovbekendtgørelsen er udeladt her, da den har været offentliggjort i Lovtidende A og findes i Retsinformation.</div>\r\n              </td>\r\n            </tr>\r\n          </table>\r\n        </div>\r\n      </p><a name=\"Bil3\"><hr class=\"BilagStreg\"></a><p class=\"Bilag\">Bilag 3</p>\r\n      <p><img alt=\"BI365_7_1.jpg Size: (599 X 799)\" border=\"no\" name=\"BI365_7_1\" src=\"/image.aspx?id=122356&img=BI365_7_1.jpg\"></p><a name=\"Bil4\"><hr class=\"BilagStreg\"></a><p class=\"Bilag\">Bilag 4</p>\r\n      <p class=\"BilagTekst\">VEJLEDNING</p>\r\n      <p class=\"BilagTekst\">om valgret og optagelse på valglisten ved Europa-Parlamentsvalget søndag den 7. juni 2009 i Danmark af personer med dansk indfødsret, der har fast bopæl i en af de øvrige medlemsstater i EU</p>\r\n      <p>\r\n        <div style=\"width:100%\">\r\n          <table class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 337 52 342;\" width=\"732\">\r\n            <tr>\r\n              <td colspan=\"3\" style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"732\"> </td>\r\n            </tr>\r\n            <tr>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"337\">\r\n                <div class=\"TekstoverskriftB\">1. Betingelserne for valgret</div>\r\n                <div class=\"TabelTekst\">Personer med dansk indfødsret, der har fast bopæl i en af de øvrige nuværende medlemsstater i Den Europæiske Union (EU) og som på valgdagen er fyldt 18 år, har valgret til Europa-Parlamentet i Danmark. Personer, der er under værgemål med fratagelse af den retlige handleevne, jf. værgemålslovens § 6, har dog ikke valgret. </div>\r\n                <div class=\"TabelTekst\">De regnes for at have fast bopæl i en af de øvrige medlemsstater i Den Europæiske Union (EU), hvis De i forbindelse med flytning til udlandet er frameldt folkeregistret i Danmark og har taget ophold i et af de øvrige nuværende EU-lande på en måde, der ikke er rent midlertidig (ferie, gennemrejse og lignende). </div>\r\n                <div class=\"TekstoverskriftB\">2. Deltagelse i valget kræver optagelse på valglisten </div>\r\n                <div class=\"TabelTekst\">For at De kan udøve Deres valgret til Europa-Parlamentsvalget i Danmark, dvs. afgive stemme ved valget, skal De optages på en særlig valgliste i Københavns Kommune. For at blive optaget på denne valgliste skal De give de oplysninger, der er angivet på forsiden af ansøgningsblanketten, og indsende ansøgningen til folkeregistret i Københavns Kommune. Ansøgningen kan indgives ved personligt fremmøde eller pr. post eller telefax. </div>\r\n                <div class=\"TabelTekst\">For de EU-bosatte, der i forvejen er optaget på valglisten til folketingsvalg, gælder særlige regler. Se pkt. 4.</div>\r\n                <div class=\"TabelTekst\">Ansøgningen skal være Københavns Folkeregister i hænde senest mandag den 4. maj 2009. Ansøgning kan tidligst indgives fredag den 5. december 2008. Det anbefales, at De indsender ansøgningen så tidligt som muligt.</div>\r\n                <div class=\"TabelTekst\">Københavns Kommune træffer afgørelse om, hvorvidt De opfylder betingelserne for optagelse på den særlige valgliste. Hvis ansøgningsskemaet er korrekt udfyldt, og De efter de meddelte oplysninger opfylder betingelserne for valgret, vil De normalt uden videre blive optaget på valglisten. Kommunen vil i alle tilfælde underrette Dem om afgørelsen.</div>\r\n                <div class=\"TabelTekst\">Optagelse på den særlige valgliste gælder kun for valget søndag den 7. juni 2009. Ved efterfølgende valg til Europa-Parlamentet, i 2014 osv., skal De derfor indgive ny ansøgning om optagelse på valglisten, såfremt De fortsat ønsker at deltage i valget i Danmark. </div>\r\n                <div class=\"TabelTekst\">De vil ikke få udsendt et valgkort. De skal i stedet medbringe legitimation (pas, kørekort m.v.) ved stemmeafgivningen på valgdagen eller hvis De ønsker at brevstemme.</div>\r\n              </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"52\"> </td>\r\n              <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"342\">\r\n                <div class=\"TekstoverskriftB\">3. Stemme kan afgives pr. brev eller på afstemningsstedet på valgdagen</div>\r\n                <div class=\"TabelTekst\">I udlandet, herunder i et af de øvrige EU-lande, kan De brevstemme ved at henvende Dem til enhver dansk repræsentation (ambassade eller konsulat). De kan brevstemme fra og med lørdag den 7. marts 2009, såfremt der normalt er åbent om lørdagen i den pågældende repræsentation, ellers snarest muligt derefter. </div>\r\n                <div class=\"TabelTekst\">Brevstemmen skal afgives i så god tid, at den kan være sendt hjem og modtaget i Københavns Kommune, inden afstemningen går i gang på valgdagen kl. 9. </div>\r\n                <div class=\"TabelTekst\">De kan ligeledes brevstemme på ethvert folkeregister/borgerservicecenter i Danmark fra og med mandag den 9. marts 2009.</div>\r\n                <div class=\"TabelTekst\">De kan godt brevstemme, selv om De endnu ikke har fået besked om, hvorvidt Deres ansøgning om optagelse på valglisten er imødekommet. Optages De ikke på valglisten, kommer brevstemmen dog ikke i betragtning. </div>\r\n                <div class=\"TabelTekst\">Meddelelsen fra Københavns Kommune om optagelse på valglisten vil indeholde nærmere oplysning om muligheden for at brevstemme samt om det afstemningssted i kommunen, hvor De kan stemme på valgdagen, hvis De ikke har brevstemt.</div>\r\n                <div class=\"TekstoverskriftB\">4. Særligt om EU-bosatte, der er optaget på folketingsvalglisten</div>\r\n                <div class=\"TabelTekst\">EU-bosatte, der er optaget på folketingsvalglisten i medfør af reglerne om udlandsdanskeres valgret til Folketinget, vil automatisk blive optaget på den almindelige valgliste i den kommune, hvor de boede inden udrejsen, såfremt optagelsen fortsat gælder den 7. juni 2009. Disse EU-bosatte skal derfor ikke søge om at blive optaget på den særlige valgliste i Københavns Kommune. Hvis man er i tvivl om, hvorvidt man er optaget på den almindelige valgliste, kan man rette henvendelse til sin tidligere bopælskommune eller til Københavns Folkeregister.</div>\r\n                <div class=\"TekstoverskriftB\">5. Man må kun afgive stemme i ét EU-land</div>\r\n                <div class=\"TabelTekst\">Personer med dansk indfødsret, der bor i et af de øvrige EU-lande, har også valgret til Europa-Parlamentet i bopælslandet. De må imidlertid kun stemme i ét land.</div>\r\n                <div class=\"TabelTekst\">De skal derfor vælge, om De vil stemme til valget i Danmark eller til valget i bopælslandet. Hvis De ønsker at stemme i bopælslandet og derfor bliver optaget på valglisten i bopælslandet, kan De ikke også optages eller forblive optaget på valglisten i Danmark.</div>\r\n                <div class=\"TabelTekst\">Velfærdsministeriet 2008</div>\r\n              </td>\r\n            </tr>\r\n          </table>\r\n        </div>\r\n      </p>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/12/2008"
        },
        {
            "displayName": "Accession",
            "displayValue": "C20080007254"
        },
        {
            "displayName": "Entydig dokumentidentifikation",
            "displayValue": "BI000365"
        },
        {
            "displayName": "Dato for førstegangsindlæggelse",
            "displayValue": "03/12/2008"
        },
        {
            "displayName": "Dato for indlæggelse",
            "displayValue": "03/12/2008"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "72"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "27/11/2008"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Velfærdsmin., j.nr. 2008-8347, 2008-3434"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}