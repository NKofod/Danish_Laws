{
    "id": 61182,
    "title": "Bekendtgørelse om regnskabspligt for visse pelsdyravlere. ",
    "documentTypeId": "60",
    "isSagsforlobPeriodValid": false,
    "shortName": "BEK nr 360 af 23/11/1962",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om regnskabspligt for visse  \r\n\r\n pelsdyravlere. </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 3 i lov nr. 392 af 12. juli 1946 om selvangivelsen af  \r\n\r\n indkomst og formue, om foranstaltninger til kontrol med selvangivelsen og om  \r\n\r\n straffen for skattesvig m.v. (kontrolloven), jfr. lovbekendtgørelse nr. 278  \r\n\r\n af 25. august 1958, har finansministeren efter indstilling af ligningsrådet  \r\n\r\n fastsat, at der indføres regnskabspligt for personer, der uden at være  \r\n\r\n bogføringspligtige i henhold til bogføringsloven, lov nr. 178 af 5. juni  \r\n\r\n 1959, enten driver pelsdyravl som hovederhverv eller, såfremt pelsdyravlen  \r\n\r\n drives som bierhverv, regelmæssigt beskæftiger mindst 1 fremmed medhjælper  \r\n\r\n ved pelsdyravlen. </P>  \r\n\r\n<P>De pågældende skal herefter være pligtige fra og med deres førstkommende  \r\n\r\n regnskabsperiode, begyndende den 1. januar 1963 eller senere, at føre et  \r\n\r\n regnskab, der opfylder de nedenfor fastsatte mindstekrav, samt til herefter,  \r\n\r\n første gang for det skatteår, som følger efter udløbet af den nævnte  \r\n\r\n regnskabsperiode, inden udløbet af fristen for indgivelse af selvangivelsen  \r\n\r\n til ligningsmyndigheden at indsende et på grundlag af dette  \r\n\r\n regnskabsmateriale udarbejdet driftsregnskab med dertil hørende  \r\n\r\n statusopgørelse. </P>  \r\n\r\n<P>Med hensyn til de mindstekrav, der må stilles til regnskabet, har  \r\n\r\n ligningsrådet fastsat følgende: </P>  \r\n\r\n<P>Regnskabet skal - under fornødent hensyn til virksomhedens omfang og  \r\n\r\n beskaffenhed - føres på en sådan måde, at der gives en klar og overskuelig  \r\n\r\n redegørelse for virksomhedens forretninger og formueforhold, herunder  \r\n\r\n oplysning om driftsindtægter og udgifter, den i virksomheden anbragte kapital  \r\n\r\n (såvel egenkapital som fremmed kapital), udbetalinger til indehavere samt  \r\n\r\n disses udtagelse af varer eller lignende fra virksomheden. </P>  \r\n\r\n<P>Uanset virksomhedens størelse skal det løbende regnskab i det mindste  \r\n\r\n omfatte et kasseregnskab for ind- og udbetalinger, ligesom der gennem  \r\n\r\n regnskabet skal gøres rede for den regnskabspligtiges økonomiske stilling ved  \r\n\r\n regnskabets begyndelse og ved udgangen af hver regnskabsperiode. </P>  \r\n\r\n<P>I kasseregnskabet skal så vidt muligt daglig optages samtlige ind- og  \r\n\r\n udbetalinger særskilt for hver enkelt post eller, hvis særskilt  \r\n\r\n specifikationer føres, med en samlet sum for hver af disse. Kontant salg kan  \r\n\r\n dog føres som en enkelt post for en dags samlede salg. Kasseregnskabet skal  \r\n\r\n føres på så overskuelig måde, at der er let adgang til at foretage en daglig  \r\n\r\n afstemning af kassebeholdningen med kasseregnskabet. </P>  \r\n\r\n<P>Ved regnskabspligtens indtræden opgøres den regnskabspligtiges status.  \r\n\r\n</P>  \r\n\r\n<P>For hver regnskabsperiode skal der udarbejdes et regnskab (årsregnskab)  \r\n\r\n indeholdende en opgørelse over indtægter og udgifter i perioden samt en  \r\n\r\n opgørelse over aktiver og passiver (status) ved periodens udgang. </P>  \r\n\r\n<P>Der skal i årsregnskabet redegøres for, hvorledes egenkapitalen har ændret  \r\n\r\n sig ifølge opgørelsen over indtægter og udgifter, udbetaling af overskud,  \r\n\r\n udtagelse af penge eller varer til indehavere eller som følge af ændringer i  \r\n\r\n aktiver og passiver, som ikke fremgår af opgørelsen over indtægter og  \r\n\r\n udgifter. </P>  \r\n\r\n<P>Ejes en virksomhed af en enkelt indehaver, skal den pågældendes samtlige  \r\n\r\n aktiver og passiver optages i status, herfra dog undtaget løsøre, der ikke  \r\n\r\n benyttes inden for virksomheden. Aktiver og passiver, der ikke vedrører  \r\n\r\n virksomheden, kan dog optages i et særligt tillæg til status. Indtægter og  \r\n\r\n udgifter vedrørende sådanne aktiver og passiver kan i så fald holdes uden for  \r\n\r\n regnskabet. </P>  \r\n\r\n<P>Status ved regnskabspligtens indtræden samt årsregnskabet skal være  \r\n\r\n opgjort og optaget i et statusregnskab senest 6 måneder efter henholdsvis  \r\n\r\n regnskabspligtens indtræden og regnskabsperiodens udløb. </P>  \r\n\r\n<P>I statusregnskabet skal siderne (pagina) eller modstående sider (folio)  \r\n\r\n være fortløbende nummereret. </P>  \r\n\r\n<P>Regnskabet skal føres med blæk, maskine eller på anden holdbar måde. Hvor  \r\n\r\n indførsler ifølge gængse bogføringsregler skal ske i rækkefølge, må tomme  \r\n\r\n mellemrum ikke findes. I det førte må raderinger ikke foretages.  \r\n\r\n Fejlposteringer skal enten rettes ved modposteringer eller ved udstregning,  \r\n\r\n men må ikke gøres ulæselige. </P>  \r\n\r\n<P>Blade af indbundne bøger må ikke fjernes. </P>  \r\n\r\n<P>Føres regnskabet helt eller delvis på løsblade, kort eller lignende, eller  \r\n\r\n anvendes sådanne løsblade m.v. til de omtalte særlige specifikationer til  \r\n\r\n kasseregnskabet, skal der ved en hensigtsmæssig tilrettelæggelse af  \r\n\r\n forretningsgangen tilstræbes sikring mod misbrug af løsblade. </P>  \r\n\r\n<P>Såfremt en skattepligtig, der i henhold til foranstående er pligtig til at  \r\n\r\n indsende driftsregnskab med tilhørende statusopgørelse til  \r\n\r\n ligningsmyndigheden, undlader at indsende dette rettidigt eller har undladt  \r\n\r\n at føre regnskab som foran bestemt, betragtes hans selvangivelse af  \r\n\r\n indkomsten som ugyldig med alle deraf følgende virkninger for ansættelsen og  \r\n\r\n retten til at påklage denne, jfr. kontrollovens § 3, stk. 2. </P>  \r\n\r\n<P>Eventuelle tvivlsspørgsmål om, hvem der omfattes af den foran omhandlede  \r\n\r\n regnskabspligt, forelægges skattedepartementet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Finansministeriet, den 23. november  \r\n\r\n 1962. </I> </P>  \r\n\r\n<P CLASS=UNDERSKREVET-AF ALIGN=CENTER>Poul Hansen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/12/1962"
        },
        {
            "displayName": "Accession",
            "displayValue": "B19620036005"
        },
        {
            "displayName": "Entydig dokumentidentifikation",
            "displayValue": "CM020150"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "360"
        },
        {
            "displayName": "År for udstedelse",
            "displayValue": "1962"
        },
        {
            "displayName": "Dato for underskrift",
            "displayValue": "23/11/1962"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Skattedep. I. 5219-62"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}