{
    "id": 32324,
    "title": "Afslag på ansøgning om tilladelse til lokal radiovirksomhed ",
    "documentTypeId": "240",
    "isSagsforlobPeriodValid": false,
    "shortName": "KEN nr 26095 af 18/06/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Det lokale nævn giver afslag på ansøgning om sendetilladelse med den  \r\n\r\n begrundelse, at det i forbindelse med den ny ansøgningsrunde har besluttet at  \r\n\r\n indskrænke antallet af kanaler fra 3 til 2, hvorfor der har måttet foretages  \r\n\r\n en omfattende sortering af de modtagne ansøgninger. Nævnet oplyser, at der  \r\n\r\n til grund for beslutningen om udstedelsen af sendetilladelser er lagt vægt på  \r\n\r\n at opnå en så alsidig sammensætning af lokalradiobilledet som muligt. </I>  \r\n\r\n</P>  \r\n\r\n<P> <I>Udvalget forudsatte ved sin behandling, at der udover tekniske  \r\n\r\n overvejelser også er indgået mediepolitiske synspunkter i nævnets beslutning  \r\n\r\n om at reducere antallet af kanaler fra 3 til 2. Udvalget fandt ikke grundlag  \r\n\r\n for at kritisere reduktionen. Udvalget fandt heller ikke grundlag for at  \r\n\r\n kritisere det samlede skøn, nævnet har anlagt ved tildeling af  \r\n\r\n sendetilladelser. Skønnet må nødvendigvis i høj grad være præget af  \r\n\r\n lokalkendskab. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afslag på ansøgning om tilladelse til lokal  \r\n\r\n radiovirksomhed </H1>  \r\n\r\n<P></P>  \r\n\r\n<BR>  \r\n\r\n<P>Udvalget har på sit møde den 18. juni 1990 behandlet en klage fra  \r\n\r\n Lokalradioavisen for Stor-århus over en afgørelse om afslag på radioens  \r\n\r\n ansøgning om sendetilladelse, som nævnet har meddelt i skrivelse af 25. april  \r\n\r\n 1990. </P>  \r\n\r\n<P>I skrivelsen meddeler nævnet, at det i forbindelse med den nye  \r\n\r\n ansøgningsrunde har besluttet at indskrænke antallet af kanaler fra 3 til 2,  \r\n\r\n hvorfor der har måttet foretages en omfattende sortering af de modtagne  \r\n\r\n ansøgninger. Nævnet oplyser endvidere, at der til grund for beslutningen om  \r\n\r\n udstedelsen af sendetilladelser er lagt vægt på at opnå en så alsidig  \r\n\r\n sammensætning af lokalradiobilledet som muligt, hvorfor der er udøvet et  \r\n\r\n samlet skøn på baggrund af ønskerne om ca. 1.500 sendetimer mod de til  \r\n\r\n rådighed værende 336 sendetimer. </P>  \r\n\r\n<P>2. I brev af 23. maj 1990 fra Lokalradioavisen for Stor-århus klages over  \r\n\r\n nævnets afgørelse. Det anføres, at radioen skulle omfatte 4-5 lokalradioers  \r\n\r\n samarbejde om nyhedsdækning i Århus, hvor tilladelsen skulle dække en  \r\n\r\n nyhedsformidlingsradio med faste sendetider 5 minutter i hver time. Endvidere  \r\n\r\n klages over nævnets beslutning om at nedskære antallet af kanaler fra 3 til  \r\n\r\n 2. </P>  \r\n\r\n<P>3. I nævnets udtalelse af 8. juni 1990 fastholdes afslaget. Med hensyn til  \r\n\r\n reduktion af kanaler henvises til nævnets skrivelse af 6. juni 1990 til  \r\n\r\n udvalget. Heri anføres, at det er nævnets erfaring, at det eksisterende  \r\n\r\n system med 3 sendere pr. kanal ikke kan dække hele kommunen. Efter nævnets  \r\n\r\n opfattelse, bekræftes dette i et notat af 8. maj 1990 udarbejdet af  \r\n\r\n Generaldirektoratet for P&amp;T vedrørende senderforholdene i Århus. Nævnet  \r\n\r\n er imidlertid ikke af den opfattelse, som fremført af generaldirektoratet, at  \r\n\r\n der på nuværende tidspunkt kun er pletvise utilfredsstillende modtageforhold.  \r\n\r\n Nævnet fremfører i denne forbindelse, at rækkevidden for en standard  \r\n\r\n lokalradiosender ville betyde et behov for flere frekvenser end de på  \r\n\r\n nuværende tidspunkt tildelte i Århus Kommune. Nævnet anfører endelig, at  \r\n\r\n vurderingen af, hvordan den forbedrede modtagerkvalitet skal vejes op mod den  \r\n\r\n heraf følgende reduktion af kanaler, bør foretages af det lokale nævn. </P>  \r\n\r\n<P>4. Udvalget har ved sin behandling af sagen forudsat, at der udover de  \r\n\r\n omhandlede tekniske overvejelser også er indgået mediepolitiske synspunkter i  \r\n\r\n nævnets beslutning om at reducere antallet af kanaler fra 3 til 2. </P>  \r\n\r\n<P>Udvalget har tidligere i behandlingen af en sag vedrørende en beslutning  \r\n\r\n truffet af nævnet i Svendborg, truffet afgørelse om, at mediepolitiske  \r\n\r\n overvejelser kan indgå i en beslutning om at udnytte flere frekvenser til  \r\n\r\n samme udsendelser. Der vedlægges en kopi af udvalgets skrivelse af 15. marts  \r\n\r\n 1989. </P>  \r\n\r\n<P>Udvalget finder på denne baggrund ikke grundlag for at kritisere den af  \r\n\r\n nævnet i Århus foretagne reduktion af kanalerne. </P>  \r\n\r\n<P>Udvalget har heller ikke fundet grundlag for at kritisere det samlede  \r\n\r\n skøn, nævnet har anlagt ved tildeling af sendetilladelser. Skønnet, der er  \r\n\r\n udøvet for at opnå en så alsidig sammensætning af lokalradiobilledet som  \r\n\r\n muligt, må nødvendigvis i høj grad være præget af lokal kendskab. </P>  \r\n\r\n<P>Udvalget træffer herefter følgende </P>  \r\n\r\n<P>Afgørelse: </P>  \r\n\r\n<P>Der kan ikke gives klageren medhold. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19902609525"
        },
        {
            "displayName": "Entydig dokumentidentifikation",
            "displayValue": "CA000235"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26095"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "18/06/1990"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "90.8331/1-13"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}