{
    "id": 111321,
    "title": "1992 LSF 103   FORSLAG TIL LOV OM ÆNDRING AF LOV OM KOMMUNALE VALG (OPHÆVELSE AF   IKKE-NORDISKE STATSBORGERES VALGBARHED OG VALGRET) ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 103",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 103 </P>  \r\n\r\n<P></P>  \r\n\r\n<P>Forslag til Lov om ændring af lov om kommunale valg (Ophævelse af  \r\n\r\n ikke-nordiske statsborgeres valgbarhed og valgret) </P>  \r\n\r\n<P></P>  \r\n\r\n<P>Fremsat af Pia Kjærsgaard (FP) Kim Behnke (FP) Tom Behnke (FP) Aage  \r\n\r\n Brusgaard (FP) </P>  \r\n\r\n<P></P>  \r\n\r\n<P>den 24. november 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 140 af 8. marts 1989 om kommunale valg foretages følgende  \r\n\r\n ændringer: </P>  \r\n\r\n<P> <B>1.</B>  <I>§ 1, stk. 1,</I> affattes således: </P>  \r\n\r\n<P>&#187;Valgret til kommunalbestyrelsen, herunder Borgerrepræsentationen i  \r\n\r\n Københavns Kommune, og amtsrådet har enhver, der er fyldt 18 år og </P>  \r\n\r\n<P>1) har dansk indfødsret og har fast bopæl i kommunen henholdsvis  \r\n\r\n amtskommunen eller </P>  \r\n\r\n<P>2) har finsk, islandsk, norsk eller svensk statsborgerskab, har fast bopæl  \r\n\r\n i kommunen henholdsvis amtskommunen og har haft fast bopæl i riget i de  \r\n\r\n sidste 3 år forud for valget.&#171; </P>  \r\n\r\n<P> <B>2.</B>  <I>§ 3</I> affattes således: </P>  \r\n\r\n<P> <B>&#187;§ 3.</B> Valgbar til kommunalbestyrelsen og amtsrådet er enhver,  \r\n\r\n der har valgret til kommunalbestyrelsen henholdsvis amtsrådet, jf. dog § 4,  \r\n\r\n og som senest mandagen 22 dage før valgdagen </P>  \r\n\r\n<P>1) har fast bopæl i kommunen henholdsvis amtskommunen, </P>  \r\n\r\n<P>2) ikke er umyndiggjort med retsvirkning her i landet.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Lovforslaget ændrer betingelserne for valgbarhed ved og valgret til  \r\n\r\n kommunale valg, idet udenlandske statsborgeres valgbarhed og valgret  \r\n\r\n begrænses. Lovforslaget er en delvis genfremsættelse af L 301, folketingsåret  \r\n\r\n 1991-92 (se Folketingstidende 1991-92, forhandlingerne sp. 10482 og tillæg A  \r\n\r\n sp. 6897). </P>  \r\n\r\n<P>Ved en lovændring i 1977 fik statsborgere fra de øvrige nordiske lande  \r\n\r\n tillagt valgret og valgbarhed til de kommunale råd, jf. lov nr. 202 af 18.  \r\n\r\n maj 1977 (se Folketingstidende 1976-77, forhandlingerne sp. 286, 1318, 3340  \r\n\r\n og 3773, tillæg A sp. 671, tillæg B sp. 239 og tillæg C sp. 169), og ved en  \r\n\r\n lovændring i 1981 har også andre personer, der ikke har dansk indfødsret,  \r\n\r\n fået tillagt valgret og valgbarhed ved de kommunale valg, hvis de - ud over  \r\n\r\n at opfylde de almindelige betingelser for valgret til de kommunale råd - har  \r\n\r\n haft ophold i riget i de sidste 3 år forud for valget, jf. lov nr. 143 af 30.  \r\n\r\n marts 1981 (se Folketingstidende 1980-81, forhandlingerne sp. 4040, 4941,  \r\n\r\n 7489 og 8423, tillæg A sp. 2501, tillæg B sp. 457 og 515 og tillæg C sp.  \r\n\r\n 417). </P>  \r\n\r\n<P>Forslagsstillerne finder, at et af værktøjerne til at sikre den danske  \r\n\r\n befolknings selvbestemmelsesret er at afskaffe valgret og valgbarhed for  \r\n\r\n udlændinge. Fremskridtspartiet har tidligere givet udtryk for ønsker om at  \r\n\r\n ophæve reglerne om udlændinges valgret og valgbarhed. Med dette lovforslag  \r\n\r\n banes vejen for, at danskerne kan genvinde noget af de senere års tabte  \r\n\r\n suverænitet. </P>  \r\n\r\n<P>Ved lovforslaget er sikret, at finske, islandske, norske og svenske  \r\n\r\n statsborgere, der har fast bopæl i kommunen henholdsvis amtskommunen og har  \r\n\r\n haft fast bopæl i riget i de sidste 3 år forud for valget, fortsat har  \r\n\r\n stemmeret ved de kommunale valg. Den foreslåede ændring svarer herved til L  \r\n\r\n 202 af 18. maj 1977. </P>  \r\n\r\n<P>Danmark har ikke på nuværende tidspunkt indgået internationale aftaler,  \r\n\r\n der pålægger os at tildele ikkenordiske statsborgere valgret og valgbarhed.  \r\n\r\n</P>  \r\n\r\n<P>Den nuværende retstilstand er et farligt politisk eksperiment. I mange af  \r\n\r\n landets kommuner hviler den politiske ledelse på et snævert politisk flertal.  \r\n\r\n I disse kommuner er det realistisk at forvente at grupper af udenlandske  \r\n\r\n statsborgere, der ikke nødvendigvis har fælles målsætninger med deres danske  \r\n\r\n bysbørn, kan organisere sig og opnå en uforholdsmæssig stor lokalpolitisk  \r\n\r\n indflydelse ved at virke som tungen på vægtskålen, når de politiske  \r\n\r\n afgørelser skal træffes. </P>  \r\n\r\n<P>Herved vil det kunne forekomme, at et lille mindretal af ikkedanske  \r\n\r\n statsborgere opnår uforholdsmæssig stor indflydelse ikke kun på valget af  \r\n\r\n borgmester, ansættelse af kommunalt personale m.v., men generelt i alle  \r\n\r\n kommunale anliggender. Dette kan vise sig at blive en utilsigtet  \r\n\r\n tidsindstillet bombe i det danske kommunale selvstyre. Det er bestemt ikke en  \r\n\r\n ønskelig eller rimelig udvikling. </P>  \r\n\r\n<P>Forslagsstillerne er opmærksomme på, at udviklingen i EF-lovgivningen kan  \r\n\r\n tvinge Danmark til at indrømme såkaldte &#187;unionsborgere&#171; valgret og  \r\n\r\n valgbarhed her i landet. Selv efter at den danske befolkning har forkastet  \r\n\r\n Maastricht-traktaten, er der fortsat kræfter i Europa, der vil arbejde for  \r\n\r\n stemmeret for såkaldte &#187;unionsborgere&#171;, der opholder sig uden for  \r\n\r\n deres eget hjemland. Ikke mindst af denne grund er det vigtigt i tide at få  \r\n\r\n igangsat en saglig debat om udlændinges valgret og få justeret den nuværende  \r\n\r\n lovgivning. </P>  \r\n\r\n<P>Nærværende lovforslag er indeholdt i Fremskridtspartiets lovkatalog  \r\n\r\n 1992-93, pkt. 33 (ISBN 87-89766-02-4). </P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P>Til nr. 1 </P>  \r\n\r\n<P>Den ændrede affattelse af lovens § 1, stk. 1, sikrer, at alene danske og  \r\n\r\n andre nordiske statsborgere har valgret ved valg til kommunalbestyrelse og  \r\n\r\n amtsråd. </P>  \r\n\r\n<P>Til nr. 2 </P>  \r\n\r\n<P>Den ændrede affattelse af lovens § 3 sikrer, at alene danske og andre  \r\n\r\n nordiske statsborgere er valgbare ved valg til kommunalbestyrelse og amtsråd.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "24/11/1992"
        },
        {
            "displayName": "Accession",
            "displayValue": "199212K00103"
        },
        {
            "displayName": "Entydig dokumentidentifikation",
            "displayValue": "CL006891"
        },
        {
            "displayName": "Dato for førstegangsindlæggelse",
            "displayValue": "24/11/1992"
        },
        {
            "displayName": "Dato for indlæggelse",
            "displayValue": "24/11/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "103"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}