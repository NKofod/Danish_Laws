{
    "id": 63991,
    "title": "Vejledning. Moms-salg af driftsmidler mv ",
    "documentTypeId": "180",
    "isSagsforlobPeriodValid": false,
    "shortName": "VEJ nr 18539 af 31/10/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning. Moms-salg af driftsmidler mv </H1>  \r\n\r\n<P></P>  \r\n\r\n<BR>  \r\n\r\n<P>Moms - salg af driftsmidler mv </P>  \r\n\r\n<P>Denne vejledning indeholder de regler, der gælder om moms i forbindelse  \r\n\r\n med en momsregistreret virksomheds salg af varelager, maskiner og andre  \r\n\r\n driftsmidler, dvs spørgsmålet, om der er tale om et almindeligt salg, hvoraf  \r\n\r\n der skal betales moms, eller om en hel eller delvis virksomhedsoverdragelse,  \r\n\r\n hvor der ikke må beregnes moms. </P>  \r\n\r\n<P>Vejledningen erstatter vejledningen fra december 1985 og indeholder i  \r\n\r\n forhold til vejledningen fra 1985 en ændret praksis med hensyn til, hvornår  \r\n\r\n der foreligger overdragelse af en virksomhed eller en del af denne. </P>  \r\n\r\n<P>Reglerne om salg af driftsmidler mv står i momslovens § 11, stk 4, og §  \r\n\r\n 12, stk 5. </P>  \r\n\r\n<P>Momslovens § 11, stk 4 </P>  \r\n\r\n<P>Bestemmelsen lyder således: </P>  \r\n\r\n<P>&#187;Afsætning mv af virksomhedens maskiner og andre driftsmidler  \r\n\r\n medregnes til den afgiftspligtige omsætning. Det samme gælder varelager,  \r\n\r\n maskiner og andre driftsmidler ved virksomhedens afmeldelse fra  \r\n\r\n registrering.&#171; </P>  \r\n\r\n<P>Bemærkninger </P>  \r\n\r\n<P>Der skal betales moms, når en momsregistreret virksomhed sælger maskiner  \r\n\r\n og andre driftsmidler, som har været anvendt i virksomheden. Lovbestemmelsen  \r\n\r\n er en præcisering af momslovens hovedprincip om, at der skal betales moms ved  \r\n\r\n ethvert salg af varer, herunder brugte varer, og momspligtige ydelser. </P>  \r\n\r\n<P>Der skal også betales moms af varelager, maskiner og andre driftsmidler  \r\n\r\n ved virksomhedens afmeldelse fra momsregistrering. Det skyldes, at  \r\n\r\n virksomhedens beholdning af driftsmidler mv som følge af fradragsretten for  \r\n\r\n købsmoms ikke er belastet med moms. </P>  \r\n\r\n<P>Hvis virksomhedens varelager, maskiner og andre driftsmidler sælges som  \r\n\r\n led i overdragelse af virksomheden eller en del af denne, må der ikke  \r\n\r\n beregnes moms. Se bemærkningerne nedenfor til momslovens § 12, stk 5. </P>  \r\n\r\n<P>Momslovens § 12 stk 5 </P>  \r\n\r\n<P>Bestemmelsen lyder således: </P>  \r\n\r\n<P>&#187;Overdrage1se af varelager, maskiner og andre driftsmidler kan ikke  \r\n\r\n medregnes til den afgiftspligtige omsætning, når overdragelsen sker som led i  \r\n\r\n en overdragelse af virksomheden eller en del af denne, og den ny indehaver  \r\n\r\n driver registreret virksomhed. </P>  \r\n\r\n<P>Virksomheden skal inden 8 dage efter overdragelsen give toldvæsenet  \r\n\r\n meddelelse om den ny indehavers navn og adresse samt om salgsprisen for  \r\n\r\n varelager, maskiner og andre driftsmidler, der overdrages.&#171; </P>  \r\n\r\n<P>Bemærkninger </P>  \r\n\r\n<P>Lovbestemmelsen har til formål at modvirke den interesse, som  \r\n\r\n momsregistrerede virksomheder i visse tilfælde kan have i at beregne moms ved  \r\n\r\n overdragelse af varelager, maskiner og andre driftsmidler, da der herved kan  \r\n\r\n opnå et rentefrit lån fra statskassen svarende til det beregnede momsbeløb.  \r\n\r\n</P>  \r\n\r\n<P>Bestemmelsen skal altså hindre, at der sker en uhensigtsmæssig udnyttelse  \r\n\r\n af momslovens afregningsregler. </P>  \r\n\r\n<P>Bestemmelsen betyder, at der ved salg af en momsregistreret virksomheds  \r\n\r\n varelager, maskiner og andre driftsmidler ikke må beregnes moms på fakturaer  \r\n\r\n eller afregningsbilag, når salget sker som led i en hel eller delvis  \r\n\r\n virksomhedsoverdragelse, og den ny indehaver er eller bliver momsregistreret.  \r\n\r\n</P>  \r\n\r\n<P>Den momsfri overdragelse af driftsmidler mv er ikke betinget af, at den ny  \r\n\r\n indehaver (ejer) driver momsregistreret virksomhed inden for samme branche.  \r\n\r\n</P>  \r\n\r\n<P>Administration af lovbestemmelserne </P>  \r\n\r\n<P>Administrationen af bestemmelsen i momslovens § 12, stk 5, sker ud fra en  \r\n\r\n helhedsvurdering af de nærmere omstændigheder i forbindelse med virksomhedens  \r\n\r\n salg af driftsmidlerne mv. Der lægges vægt på, om der er tale om ordinære  \r\n\r\n salgs/købssituationer, som efter lovens § 11, stk 4, principielt skal momses,  \r\n\r\n eller om handelen har karakter af en hel eller delvis overdragelse af  \r\n\r\n virksomheden, som efter lovens § 12, stk 5, ikke skal momses. </P>  \r\n\r\n<P>Der skal - for at overdragelse af en virksomhed eller en del af denne kan  \r\n\r\n anses at foreligge - være tale om overdragelse af en virksomheds driftsmidler  \r\n\r\n mv (økonomisk enhed), som foretages med henblik på, at køberen enten  \r\n\r\n fortsætter driften af virksomheden eller udøver en sådan driftsmæssig  \r\n\r\n anvendelse af de overdragne aktiver, der må sidestilles hermed. Der skal  \r\n\r\n samtidig i almindelighed være tale om, at sælgeren på tidspunktet for  \r\n\r\n overdragelsen ophører med drift af den overdragne virksomhed eller del af  \r\n\r\n virksomheden. </P>  \r\n\r\n<P>Ved vurderingen lægges der således afgørende vægt på, at sælgeren ophører  \r\n\r\n med drift af den overdragne økonomiske enhed, og på køberens hensigt med  \r\n\r\n overdragelsen af den økonomiske enhed. </P>  \r\n\r\n<P>Det betyder, at der skal betales moms efter lovens § 11, stk 4, når en  \r\n\r\n virksomhed overdrager eksempelvis størstedelen af virksomhedens driftsmidler  \r\n\r\n til en forhandler (automobilforhandler, maskinforhandler, kreaturhandler m  \r\n\r\n fl), som efter overtagelsen sælger driftsmidlerne til forskellige kunder.  \r\n\r\n</P>  \r\n\r\n<P>Bestemmelsen i lovens § 12, stk 5, finder typisk anvendelse i forbindelse  \r\n\r\n med salg (ejerskifte) af en virksomhed eller en del af en virksomhed  \r\n\r\n (økonomisk enhed), når der ud over fast ejendom også træffes aftale om, at  \r\n\r\n der i overdragelsen medfølger fx: </P>  \r\n\r\n<P>- varelager, maskiner og andre driftsmidler </P>  \r\n\r\n<P>- good-will </P>  \r\n\r\n<P>- forhandlerrettigheder </P>  \r\n\r\n<P>- produktionsrettigheder og andre immaterielle aktiver. </P>  \r\n\r\n<P>Hvis en virksomhed løbende har salg af varer, maskiner og andre  \r\n\r\n driftsmidler, herunder en landbrugsvirksomheds salg af husdyr, og salget sker  \r\n\r\n som et naturligt led i driften af virksomheden, skal der beregnes moms efter  \r\n\r\n de almindelige regler. </P>  \r\n\r\n<P>Eksempelvis anses salg af husdyr fra en landbrugsvirksomhed til et  \r\n\r\n slagteri eller en landboauktion altid som et naturligt led i driften af  \r\n\r\n landbrugsvirksomheden. </P>  \r\n\r\n<P>Returvarer (ejendomsforbehold) </P>  \r\n\r\n<P>Varer, der er solgt med gyldigt ejendomsforbehold efter lov om køb på  \r\n\r\n kredit, og som tages tilbage af den oprindelige leverandør efter det gældende  \r\n\r\n ejendomsforbehold, anses ikke for omfattet af lovens § 12, stk 5. </P>  \r\n\r\n<P>Momsmæssig regulering </P>  \r\n\r\n<P>Hvis der fejlagtigt er beregnet moms ved salg af driftsmidler mv som led i  \r\n\r\n hel eller delvis virksomhedsoverdragelse, skal sælgeren (den for hvis regning  \r\n\r\n salget sker) berigtige fejlen over for køberen ved, at der udstedes  \r\n\r\n kreditnota til køberen på momsbeløbet samtidig med, at det beregnede  \r\n\r\n momsbeløb tilbagebetales sælgeren. </P>  \r\n\r\n<P>Køberen har i disse tilfælde ikke adgang til at fradrage købsmomsen, se  \r\n\r\n momslovens § 15, stk 3. </P>  \r\n\r\n<P>Hvis salgsbeløbet, incl det beregnede momsbeløb, efter nærmere aftale med  \r\n\r\n en kreditor er indbetalt til finansieringsselskaber, banker, sparekasser  \r\n\r\n eller realkreditinstitutioner mv, er sælgeren ligeledes forpligtet til at  \r\n\r\n foretage momsmæssig regulering. </P>  \r\n\r\n<P>Det gælder også, hvis handelen er indgået af fx pengeinstitutter efter  \r\n\r\n fuldmagt fra sælgeren. </P>  \r\n\r\n<P>Efterregulering af køberens købsmoms kan undlades, hvis sælger ikke kan  \r\n\r\n tilbagebetale momsbeløbet til køber, og køberen i begrundet god tro har anset  \r\n\r\n handelen for at kunne ske med momsberegning. </P>  \r\n\r\n<P>Yderligere oplysninger </P>  \r\n\r\n<P>I bilag I er der givet et kort referat af nogle domstolsafgørelser om  \r\n\r\n anvendelsen af lovens § 12, stk 5. </P>  \r\n\r\n<P>Det lokale distriktstoldkammer kan hjælpe med yderligere oplysninger om  \r\n\r\n administrationen af bestemmelserne. </P>  \r\n\r\n<P>Momslovens § 12, stk 5 - afgørelser </P>  \r\n\r\n<P>I det følgende er givet et kort referat af nogle domstolsafgørelser om  \r\n\r\n anvendelsen af lovens § 12, stk 5: </P>  \r\n\r\n<P>Lastbiler </P>  \r\n\r\n<P>En vognmand solgte 3 brugte lastbiler og 2 brugte påhængsvogne samt alle  \r\n\r\n sine tilladelser til godskørsel til et automobilfirma. </P>  \r\n\r\n<P>Da automobilfirmaet, der alene drev automobilhandel, ikke benyttede  \r\n\r\n vognene og kørselstilladelserne, men videresolgte vognene til forskellige  \r\n\r\n kunder og kørselstilladelserne til et transportfirma, blev overdragelsen fra  \r\n\r\n vognmanden ikke anset som led i en hel eller delvis overdragelse til  \r\n\r\n automobilfirmaet af vognmandsvirksomheden efter momslovens § 12, stk 5. Der  \r\n\r\n skulle således beregnes moms ved overdragelsen. </P>  \r\n\r\n<P>Kvægbesætning </P>  \r\n\r\n<P>En landmand solgte hele sin kvægbesætning til en kreaturhandler, som  \r\n\r\n straks videresolgte kvægbesætningen dels til slagtning, dels til andre  \r\n\r\n landmænd. Landmandens ejendom gik kort tid efter salget af dyrene på  \r\n\r\n tvangsauktion. </P>  \r\n\r\n<P>Overdragelsen af dyrene til kreaturhandleren blev ikke anset for omfattet  \r\n\r\n af bestemmelsen i lovens § 12, stk 5, fordi salget af dyrene ikke er  \r\n\r\n foretaget med henblik på fortsat drift af virksomheden eller en driftsmæssig  \r\n\r\n anvendelse af de overdragne dyr, der må sidestilles hermed. Det forhold, at  \r\n\r\n en virksomheds driftsmidler eller væsentlige dele deraf sælges samlet i  \r\n\r\n forbindelse med virksomhedens ophør, fandtes ikke uden videre at være  \r\n\r\n omfattet af bestemmelsen. Der skulle således beregnes moms ved overdragelsen.  \r\n\r\n</P>  \r\n\r\n<P>Driftsmateriel </P>  \r\n\r\n<P>Et aktieselskab solgte hovedparten af dets driftsmateriel til et  \r\n\r\n interessentskab. Aktieselskabet lejede straks efter driftsmateriellet og  \r\n\r\n fortsatte sin entreprenørvirksomhed i uændret omfang indtil selskabet senere  \r\n\r\n standsede betalingerne. </P>  \r\n\r\n<P>Overdragelsen af hovedparten af aktieselskabets driftsmateriel til  \r\n\r\n interessentskabet blev på denne baggrund ikke anset som eller sidestillet med  \r\n\r\n overdragelse af virksomheden eller en del af denne efter bestemmelsen i  \r\n\r\n lovens § 12, stk 5. Der skulle således beregnes moms ved overdragelsen. </P>  \r\n\r\n<P>Forretningsoverdragelse </P>  \r\n\r\n<P>Indehaveren af en virksomhed (A) med salg en gros og en detail af varer  \r\n\r\n udlejede en del af virksomhedens lokaler til et anpartsselskab (B), der var  \r\n\r\n stiftet af hans broder, og som videreførte detailsalget under A's hidtidige  \r\n\r\n navn. B købte løbende varer fra A med tillæg af moms. A, der havde opretholdt  \r\n\r\n engrossalget, gik konkurs ca 6 måneder efter, at B havde overtaget  \r\n\r\n detailsalget, og B købte da A's restvarelager uden moms. </P>  \r\n\r\n<P>Nogle større samlede salg af varer fra A til B ca 3 måneder før A's  \r\n\r\n konkurs blev anset for delvis virksomhedsoverdragelse, der er omfattet af  \r\n\r\n lovens § 12, stk 5. Der måtte således ikke beregnes moms af disse salg. </P>  \r\n\r\n<P>Retten lagde til grund, at overdragelsen, der havde til formål at fritage  \r\n\r\n A for en del af dennes arbejde, startede med en overtagelse af  \r\n\r\n detailhandelens navn, lokaler og personale. Den fuldbyrdedes i al  \r\n\r\n væsentlighed med en handel om det for en detailhandel nødvendige varelager,  \r\n\r\n der blev indgået ca 3 måneder senere til betydeligere beløb, og som affattede  \r\n\r\n en meget væsentlig del af A's daværende varelager af ikke blot nye, men også  \r\n\r\n af gamle og ukurante varer på lageret. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19871853960"
        },
        {
            "displayName": "Entydig dokumentidentifikation",
            "displayValue": "CM023012"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/07/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18539"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "31/10/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "Y 96"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}