{
    "id": 158542,
    "title": "Sikring af arbejdssted ved højfrekvent limningsstation",
    "documentTypeId": "240",
    "isSagsforlobPeriodValid": true,
    "shortName": "KEN nr 9619 af 02/07/2013",
    "documentHtml": "<div class=\"bjelke\">Den fulde tekst</div><p class=\"Titel2\">Sikring af arbejdssted ved højfrekvent limningsstation</p>\r\n<div class=\"Resume\">\r\n   <p class=\"TekstGenerel\">Sagen handlede om sikring af en virksomheds arbejdssted ved en højfrekvent limningsstation.</p>\r\n   <p class=\"TekstGenerel\">Arbejdstilsynet konstaterede i forbindelse med tilsynsbesøget, at virksomheden havde et limningsanlæg bestående af en omformer og en limningsstation. Omformerne stod i midten med en limningsstation på hver side.</p>\r\n   <p class=\"TekstGenerel\">Arbejdstilsynet fik ved tilsynsbesøget oplyst, at den ene omformer havde en indgangsspænding på 3x380 V, 25 A og 5 KW. Udgangsspændingen og effekten var ikke kendt. Der var advarselsskilte på udgangssiden af omformeren, hvor der stod ”livsfare – højspænding”. Da stationen var i brug kunne aflæses 150 mA i udgangsstrøm på omformerens instrument.</p>\r\n   <p class=\"TekstGenerel\">Arbejdstilsynet gav virksomheden påbud om at sikre arbejdspladsen ved den højfrekvente limningsstation, således at arbejdet kunne foretages sikkerhedsmæssigt fuldt forsvarligt.</p>\r\n   <p class=\"TekstGenerel\">Arbejdstilsynet begrundede påbuddet med, at arbejdspladsen ikke kunne anvendes sikkerhedsmæssigt fuldt forsvarligt, idet det var muligt at komme i berøring med eller tage fat i messingledere med spænding på.</p>\r\n   <p class=\"TekstGenerel\">Arbejdsmiljøklagenævnet hjemviste Arbejdstilsynets afgørelse.</p>\r\n   <p class=\"TekstGenerel\">Arbejdsmiljøklagenævnet finder, at Arbejdstilsynets påbud ikke var tilstrækkelig oplyst.</p>\r\n   <p class=\"TekstGenerel\">Arbejdsmiljøklagenævnet lagde vægt på, at Arbejdstilsynet ikke i tilstrækkelig grad havde dokumenteret, hvori faren for elektrisk stød bestod, idet Arbejdstilsynet ikke i tilstrækkelig grad havde oplyst risikoen for, at personer kunne komme i berøring med anlæggets messingledere, og hvorvidt berøring af messinglederne var forbundet med en fare for elektrisk stød.</p>\r\n   <p class=\"TekstGenerel\">Arbejdsmiljøklagenævnet lagde desuden vægt på, at det af Arbejdstilsynets beskrivelse af de faktiske forhold vedrørende anlægget fremgik, at udgangsspændingen og effekten ikke kendtes.</p>\r\n   <p class=\"TekstGenerel\">Arbejdsmiljøklagenævnet lagde endvidere vægt på, at der efter det oplyste ikke var tale om farlige elektriske stød ved arbejdet, men at det alene var varmen der udvikles, som kan udgøre en risiko, og dette havde virksomheden imødekommet via den måde arbejdet udføres på.</p>\r\n   <p class=\"TekstGenerel\">Arbejdsmiljøklagenævnet lagde endelig vægt på, at det var oplyst, at skiltet ”livsfare - højspænding” ikke betød, at der var risiko for at komme ind til højspændingen, men skiltet oplyste, at der i skabet/anlægget var højspænding, hvis en servicemontør skulle åbne anlægget, hvilket krævede særlige foranstaltninger.</p>\r\n</div>\r\n<p>[Adressat udeladt]</p>\r\n<p class=\"NormalInd\">Arbejdsmiljøklagenævnet har på møde den 25. juni 2013 behandlet [navn udeladt]s klage over Arbejdstilsynets afgørelse af 27. december 2012, hvor [navn udeladt] fik påbud om sikre arbejdspladsens højfrekvente limningsstation med omformer, således at arbejdet kan foretages sikkerhedsmæssigt fuldt forsvarligt.</p>\r\n<p class=\"NormalInd\">Nævnet traf følgende</p>\r\n<p style=\"text-align: center;\">A F G Ø R E L S E</p>\r\n<p class=\"NormalInd\">Arbejdsmiljøklagenævnet hjemviser Arbejdstilsynets afgørelse af 27. december 2012, om at [navn udeladt] skal sikre arbejdspladsens højfrekvente limningsstation med omformer, således at arbejdet kan foretages sikkerhedsmæssigt fuldt forsvarligt.</p>\r\n<p class=\"NormalInd\">Det betyder, at Arbejdstilsynet skal vurdere sagen på ny.</p>\r\n<p class=\"NormalInd\">[navn udeladt] vil høre nærmere fra Arbejdstilsynet.</p>\r\n<p style=\"text-align: center;\">B E G R U N D E L S E</p>\r\n<p class=\"NormalInd\">Arbejdsmiljøklagenævnet finder, at Arbejdstilsynets påbud om, at [navn udeladt] skal sikre arbejdspladsens højfrekvente limningsstation med omformer Opel-P-Products, type T5000 nr. 3196, årgang 1984, således at arbejdet kan foretages sikkerhedsmæssigt fuldt forsvarligt, ikke er tilstrækkelig oplyst.</p>\r\n<p class=\"NormalInd\">Arbejdsmiljøklagenævnet lægger vægt på, at Arbejdstilsynet ikke i tilstrækkelig grad har dokumenteret, hvori faren for elektrisk stød består, idet Arbejdstilsynet ikke i tilstrækkelig grad har oplyst risikoen for, at personer kan komme i berøring med anlæggets messingledere, og hvorvidt berøring af messinglederne er forbundet med en fare for elektrisk stød.</p>\r\n<p class=\"NormalInd\">Arbejdsmiljøklagenævnet lægger desuden vægt på, at det af Arbejdstilsynets beskrivelse af de faktiske forhold vedrørende anlægget fremgår, at udgangsspændingen og effekten ikke kendes.</p>\r\n<p class=\"NormalInd\">Arbejdsmiljøklagenævnet lægger endvidere vægt på, at der efter det oplyste ikke er tale om farlige elektriske stød ved arbejdet, men at det alene er varmen der udvikles, som kan udgøre en risiko, og dette har virksomheden imødekommet via den måde arbejdet udføres på.</p>\r\n<p class=\"NormalInd\">Arbejdsmiljøklagenævnet lægger endelig vægt på, at det er oplyst, at skiltet ”livsfare - højspænding” ikke betyder, at der er risiko for at komme ind til højspændingen, men skiltet oplyser, at der i skabet/anlægget er højspænding, hvis en servicemontør skal åbne anlægget, hvilket kræver særlige foranstaltninger. Der skal således bruges værktøj for at få adgang til højspændingen.</p>\r\n<p class=\"NormalInd\">Arbejdsmiljøklagenævnet lægger til grund for afgørelsen, at Arbejdstilsynet ved tilsynsbesøget 17. oktober 2012 konstaterede, at indgangsspændingen til omformeren var 3x380 V, 25 A og 5 KW, at udgangsfrekvensen var 13,56 Mhz, at der var advarselsskilte på udgangssiden af omformeren med teksten ”livsfare – højspænding”, og at udgangsstrømmen ved tilsynsbesøget blev aflæst til 150 mA.</p>\r\n<p class=\"NormalInd\">Arbejdsmiljøklagenævnets afgørelse er truffet af et enigt nævn.</p>\r\n<p style=\"text-align: center;\">R E G L E R</p>\r\n<p class=\"NormalInd\">Arbejdsmiljøklagenævnet har ved afgørelsen benyttet følgende regler:</p>\r\n<p>Om Arbejdstilsynets ret til at træffe afgørelse:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010.</p>\r\n</p>\r\n<p>Om arbejdsstedets indretning:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 42, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n   <p class=\"Liste1\">\r\n      <span class=\"Liste1Nr\">–</span> § 6, i Beskæftigelsesministeriets bekendtgørelse om faste arbejdssteders indretning, jf. Arbejdstilsynets bekendtgørelse nr. 96 af 13. februar 2001.</p>\r\n</p>\r\n<p style=\"text-align: center;\">OPLYSNINGERNE I SAGEN</p>\r\n<p class=\"NormalInd\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n<p style=\"text-align: center;\">På klagenævnets vegne</p>\r\n<p style=\"text-align: center;\">[navn udeladt]</p>\r\n<p style=\"text-align: center;\">[stilling udeladt]</p>\r\n<p>\r\n   <span class=\"Bold\">Kopi til</span>\r\n</p>\r\n<p>[navne udeladt]</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n   <span class=\"Bold\">Lov om arbejdsmiljø, jf. lovbekendtgørelse nr. 1072 af 7. september 2010.</span>\r\n</p>\r\n<p>\r\n   <span class=\"Bold\">…</span>\r\n</p>\r\n<p style=\"text-align: center;\">\r\n   <span class=\"Bold\">Kapitel 6</span>\r\n</p>\r\n<p style=\"text-align: center;\">\r\n   <span class=\"Bold\">Arbejdsstedets indretning</span>\r\n</p>\r\n<p class=\"NormalInd\">\r\n   <span class=\"Bold\">§ 42.</span> Arbejdsstedet skal indrettes således, at det er sikkerheds- og sundhedsmæssigt fuldt forsvarligt.</p>\r\n<p class=\"NormalInd\">\r\n   <span class=\"Italic\">Stk. 2…</span>\r\n</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p class=\"NormalInd\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"NormalInd\">\r\n   <span class=\"Italic\">Stk. 2…</span>\r\n</p>\r\n<p class=\"NormalInd\">…</p>\r\n<p>\r\n   <span class=\"Bold\">Bekendtgørelse nr. 96 af 13. februar 2001 om faste arbejdssteders indretning</span>\r\n</p>\r\n<p class=\"NormalInd\">…</p>\r\n<p class=\"NormalInd\">\r\n   <span class=\"Bold\">§ 6.</span> Arbejdsstedet skal indrettes sikkerheds- og sundhedsmæssigt fuldt forsvarligt ud fra både en enkeltvis og samlet vurdering af de forhold i arbejdsmiljøet, som på kort eller lang sigt kan have indvirkning på den fysiske eller psykiske sundhed.</p>\r\n<p class=\"NormalInd\">…</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/11/2013"
        },
        {
            "displayName": "Accession",
            "displayValue": "W20130961925"
        },
        {
            "displayName": "Entydig dokumentidentifikation",
            "displayValue": "BE005605"
        },
        {
            "displayName": "Dato for indlæggelse",
            "displayValue": "19/11/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9619"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "02/07/2013"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "7000163-13"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}