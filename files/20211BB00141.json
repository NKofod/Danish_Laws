{
    "id": 229568,
    "title": "Forslag til folketingsbeslutning om en national handlingsplan, der skal sikre større tryghed for kvinder i nattelivet",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 141",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 1. marts 2022 af Fatma Øktem (V), Preben Bang Henriksen (V) og Maja Torp (V)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om en national handlingsplan, der skal sikre større tryghed for kvinder i nattelivet</p>\r\n<p class=\"Tekst1Sp\">Folketinget pålægger regeringen inden udgangen af 2022 at fremlægge et forslag til en bred national handlingsplan målrettet kvinders tryghed i nattelivet. Handlingsplanen skal udarbejdes med inddragelse af eksperter, interesseorganisationer og forskere.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Forslagsstillerne ønsker, at der udarbejdes en national handlingsplan målrettet kvinders tryghed. Regeringen pålægges derfor inden udgangen af 2022 at fremlægge et forslag til handlingsplanen, som skal udarbejdes i samarbejde med en bred arbejdsgruppe bestående af eksperter, forskere og interesseorganisationer, herunder bl.a. med repræsentanter fra Natteravnene, Joan-Søstrene m.fl. Handlingsplanen har til formål at komme med forslag til værktøjer, som kan øge sikkerheden og genskabe trygheden blandt unge kvinder i nattelivet.</p>\r\n<p class=\"NormalInd\">\r\n</p>\r\n<p class=\"NormalInd\">Handlingsplanen kan eksempelvis tage afsæt i en landsdækkende undersøgelse, hvor borgere kan byde ind med egne oplevelser. En lignede undersøgelse er iværksat af den britiske indenrigsminister Priti Patel efter drabet på den engelske kvinde Sarah Everard i London i marts 2021 (»Priti Patel calls for women to share abuse stories as she considers new law«, express.co.uk, den 13. marts 2021).</p>\r\n<p class=\"NormalInd\">\r\n</p>\r\n<p class=\"NormalInd\">Efter drabet på Sarah Everard i 2021 blev hashtagget »Text me when you get home« et vigtigt samlingspunkt på sociale medier, som satte fokus på kvinders tryghed. Det fornyede fokus på problemstillingen i Storbritannien har bl.a. været en katalysator for, at der er blevet iværksat en række initiativer for at mindske vold, overgreb og krænkelser mod kvinder (se strategien »Tackling violence against women and girls«, HM Government, 2021). Det er forventningen, at arbejdet med en handlingsplan i Danmark på tilsvarende vis vil kunne bidrage til at skabe debat om kvinders tryghed i nattelivet og munde ud i konkrete initiativer.</p>\r\n<p class=\"NormalInd\">\r\n</p>\r\n<p class=\"NormalInd\">Det er forslagsstillernes ønske, at der i handlingsplanen foreslås redskaber, som både kan implementeres nationalt, og som kan bruges lokalt til at øge trygheden og sikkerheden.</p>\r\n<p class=\"NormalInd\">\r\n</p>\r\n<p class=\"NormalInd\">Det kunne f.eks. være forslag om bedre belysning på gaderne og bedre muligheder for inddragelse af private videoovervågningsoptagelser i forbindelse med efterforskning. Øvrige forslag kunne være, at der gives mulighed for, at der lokalt anvises »diskoteksruter«, som unge kvinder kan benytte for at vælge en mere sikker vej hjem. Det kan også overvejes, om der skal indføres flere natbusser, f.eks. i form af minibusser. Arbejdsgruppen, som skal udarbejde handlingsplanen, skal også overveje, om der kan bruges nye teknologiske virkemidler såsom opsporingsapps eller særlige telefonlinjer, som man kan ringe til, hvis man føler sig utryg.</p>\r\n<p class=\"NormalInd\">\r\n</p>\r\n<p class=\"NormalInd\">Et andet aspekt af en samlet handlingsplan kunne være bedre seksualundervisning, herunder undervisning om chikane eller catcalling, men også konkrete initiativer mod de meget alvorlige sager om påtvungen forgiftning, hvor mænd tilsætter narkotika i kvinders drinks, eller hvor kvinder på anden måde mod deres vilje indtager narkotika.</p>\r\n<p class=\"NormalInd\">\r\n</p>\r\n<p class=\"NormalInd\">Endelig mener forslagsstillerne, at der i handlingsplanen også bør indgå en selvstændig vurdering af behov og muligheder for yderligere at styrke indsatsen for at hjælpe og støtte ofre for forbrydelser.</p>\r\n<p class=\"NormalInd\">\r\n</p>\r\n<p class=\"NormalInd\">Når forslaget til handlingsplanen ligger klar, skal regeringen indkalde til forhandlinger med Folketingets partier.</p>\r\n<p class=\"NormalInd\">\r\n</p>\r\n<p class=\"NormalInd\">Arbejdet med udarbejdelsen af handlingsplanen finansieres inden for ministeriets eksisterende ramme.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Fatma Øktem </span>(V):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om en national handlingsplan, der skal sikre større tryghed for kvinder i nattelivet.</p>\r\n<p class=\"ForslagsNummer\">(Beslutningsforslag nr. B 141)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 141",
            "stateLabel": "Forkastet",
            "references": [
                {
                    "shortName": "2021/1 BSF 141",
                    "title": "Forslag til folketingsbeslutning om en national handlingsplan, der skal sikre større tryghed for kvinder i nattelivet",
                    "presentationName": "Beslutningsforslag som fremsat",
                    "documentTypeId": 480,
                    "documentId": 229568,
                    "eliUri": "/eli/ft/20211BB00141",
                    "externalLink": ""
                },
                {
                    "shortName": "2021/1 BTB 141",
                    "title": "Betænkning over Forslag til folketingsbeslutning om en national handlingsplan, der skal sikre større tryghed for kvinder i nattelivet",
                    "presentationName": "Betænkning over beslutningsforslag",
                    "documentTypeId": 500,
                    "documentId": 231678,
                    "eliUri": "/eli/ft/20211DB01117",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b141/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/03/2022"
        },
        {
            "displayName": "Accession",
            "displayValue": "20211BB00141"
        },
        {
            "displayName": "Entydig dokumentidentifikation",
            "displayValue": "AX027419"
        },
        {
            "displayName": "Dato for førstegangsindlæggelse",
            "displayValue": "02/03/2022"
        },
        {
            "displayName": "Dato for indlæggelse",
            "displayValue": "02/03/2022"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "141"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}