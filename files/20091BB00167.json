{
    "id": 130996,
    "title": "Forslag til folketingsbeslutning om øget kvalitetssikring af rekruttering af udenlandske studerende",
    "documentTypeId": "480",
    "isSagsforlobPeriodValid": true,
    "shortName": "2009/1 BSF 167",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 26. marts 2010 af Christine Antorini (S), Kirsten Brosbøl (S), Carsten Hansen (S), Per Husted (S), Leif Lahn Jensen (S), Bjarne Laustsen (S) og Kim Mortensen (S)</p>\n      <p class=\"TitelPrefiks1\">Forslag til folketingsbeslutning</p>\n      <p class=\"Titel2\">om øget kvalitetssikring af rekruttering af udenlandske studerende</p>\n      <p class=\"Tekst\">Folketinget pålægger regeringen at gennemføre tiltag til øget kvalitetssikring af rekruttering af udenlandske studerende til danske uddannelser i form af oprettelse af uddannelseskontorer i udvalgte lande og indførelse af en positivliste over kvalificerede agenter til formidling af kontakt mellem de studerende og uddannelserne.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV><p class=\"Bemaerkninger\">Bemærkninger til forslaget</p>\n      <p class=\"Tekst\">Socialdemokratiet ønsker, at Danmark skal være et godt uddannelsesland at studere i for udenlandske studerende. Danske uddannelsesinstitutioner skal udbyde uddannelser af høj kvalitet til udenlandske studerende, der sikrer dem et højt fagligt udbytte og gode rammer om deres ophold i Danmark. I den forbindelse er det vigtigt, at uddannelserne markedsfører sig på en ordentlig måde over for de studerende og gennemfører en kritisk rekruttering, der hindrer unødigt frafald.</p>\n      <p class=\"Tekst\">Undervisningsministeriet gennemførte i efteråret 2008 et tilsyn med udvalgte uddannelsesinstitutioners udbud af uddannelse til udenlandske studerende. Tilsynet blotlagde en række problemer med kvaliteten af uddannelsesinstitutionernes rekruttering af udenlandske studerende, herunder bl.a. brugen af udenlandske agenter i formidlingen af kontakt mellem den studerende og uddannelsesinstitutionen. (Uddannelsesudvalget, 2008-09, alm. del – bilag 116).</p>\n      <p class=\"Tekst\">Problemerne er bl.a., at de studerende ikke får fyldestgørende information om det at studere i Danmark og derfor oplever at komme til landet uden at få indfriet hverken deres uddannelsesmæssige mål eller øvrige mål med opholdet. Derudover har der været eksempler på, at uddannelsesinstitutioner f.eks. har oprettet hold udelukkende for udenlandske studerende. En sådan praksis harmonerer dårligt med selve formålet med at studere i udlandet, hvor den studerende også ønsker at lære det pågældende lands kultur m.v. at kende.</p>\n      <p class=\"Tekst\">På baggrund af tilsynet er der iværksat en række initiativer, som skal sikre et mere forsvarligt udbud af uddannelser til udenlandske studerende på erhvervsakademier og professionshøjskoler. Initiativerne vedrører bl.a. klarere regler for studieaktivitet for udenlandske studerende, etablering af nationale retningslinjer for uddannelsesinstitutioner, der modtager udenlandske studerende, og bedre information og betjening af udenlandske studerende. (Undervisningsministerens tale i samråd i Uddannelsesudvalget om udenlandske studerende den 27. januar 2009, jf. Uddannelsesudvalget, 2008-09, alm. del – bilag 160).</p>\n      <p class=\"Tekst\">Alle initiativer er ifølge forslagsstillerne positive skridt i den rigtige retning. Dog er det meget kritisabelt, at nogle af initiativerne er stærkt forsinkede. Særlig initiativet med at lave nationale retningslinjer (en såkaldt code of conduct) er stærkt forsinket. Undervisningsministeriet havde planlagt, at retningslinjerne skulle være færdige i august 2009, men i et svar til Folketingets Uddannelsesudvalg svarer ministeriet, at hensigten nu er, at retningslinjerne først skal være færdige i sommeren 2010. (Uddannelsesudvalget, 2009-10, alm. del – svar på spm. 145).</p>\n      <p class=\"Tekst\">På trods af de gode initiativer ønsker forslagsstillerne en yderligere styrkelse af kvalitetssikringen af rekruttering af udenlandske studerende til danske uddannelser.</p>\n      <p class=\"Tekst\">I Holland er der i løbet af de seneste ti år gennemført en række initiativer for at styrke den internationale rekruttering på det videregående uddannelsesområde. Ønsket har været at tiltrække dygtige studerende til de hollandske uddannelser, skabe et internationalt undervisningsmiljø og på længere sigt rekruttere kvalificeret arbejdskraft. (Uddannelsesudvalget, 2007-08, 2. saml. – svar på spm. 321).</p>\n      <p class=\"Tekst\">Et af de hollandske initiativer er oprettelsen af uddannelseskontorer i udlandet, hvor studerende kan søge information og vejledning om uddannelser og studieophold i Holland. På den måde er uddannelseskontorerne garanter for, at den studerende modtager objektiv og retvisende information om forholdene i landet. Uden disse uddannelseskontorer vil det ofte kun være agenterne, der kan formidle denne viden til de studerende. I betragtning af at agenterne har økonomiske interesser i at rekruttere udenlandske studerende, er det ikke sikkert, at deres informationsindsats er fuldt ud objektiv. Det har vi desværre set eksempler på i Danmark.</p>\n      <p class=\"Tekst\">Forslagsstillerne ønsker derfor, at der oprettes lignende danske uddannelseskontorer i de lande, som Danmark traditionelt modtager mange studerende fra. Kontorerne kan eventuelt placeres på samme adresse som ambassader og konsulater.</p>\n      <p class=\"Tekst\">Et andet initiativ i Holland er, at uddannelseskontoret fører en liste over kvalificerede agenter, som har kendskab til forholdene i landet. Listen er en slags certificering af agenterne, men er ikke offentligt tilgængelig. Den bruges til at vejlede institutionerne, hvis dette efterspørges.</p>\n      <p class=\"Tekst\">Forslagsstillerne ønsker en lignende ordning etableret i forbindelse med oprettelsen af danske uddannelseskontorer. Listen skal indeholde oplysninger om agenter i det pågældende land, der er kvalificeret til at yde vejledning omkring studieophold i Danmark. Modsat den hollandske model ønsker forslagsstillerne, at en sådan liste skal være offentligt tilgængelig på en hjemmeside, så både studerende og uddannelsesinstitutioner kan se, hvilke agenter der er sikre at samarbejde med.</p>\n      <p class=\"Tekst\">Forslagsstillerne ønsker, at de foreslåede tiltag skal gælde bredt for alle uddannelser i Danmark, dvs. på både Videnskabsministeriets, Kulturministeriets og Undervisningsministeriets ressortområde.</p>\n      <p class=\"TekstoverskriftVenstre\">Økonomiske konsekvenser af forslaget</p>\n      <p class=\"Tekst\">Der er afsat 10 mio. kr. årligt i perioden 2010-2012 fra globaliseringspuljen til etablering af en servicepakke til bl.a. en styrkelse af Danmark som uddannelsesland og udbredelse af best practice vedrørende udenlandske studerende.</p>\n      <p class=\"Tekst\">Forslagsstillerne støtter disse tiltag, men ønsker med dette forslag en yderligere udbygning af indsatsen.</p>\n      <p class=\"Tekst\">Det foreslås derfor, at der nedsættes et hurtigtarbejdende udvalg, der skal undersøge, hvad det vil koste at gennemføre det stillede forslag om uddannelseskontorer i udvalgte lande, og hvordan der kan skaffes finansiering inden for eksisterende rammer. Efterfølgende kan der tages stilling til den konkrete udbredelse af ordningen og den tilhørende finansiering.</p><p class=\"SkriftligFremsaettelse\">Skriftlig fremsættelse</p>\n      <p class=\"Fremsaetter\"><span class=\"Bold\">Christine Antorini </span>(S):</p>\n      <p class=\"Tekst2\">\n        <div>Som ordfører for forslagsstillerne tillader jeg mig herved at fremsætte:</div>\n      </p>\n      <p class=\"ForslagsTitel\">Forslag til folketingsbeslutning om øget kvalitetssikring af rekruttering af udenlandske studerende.</p>\n      <p class=\"ForslagsNummer\">(Beslutningsforslag nr. B 167).</p>\n      <p class=\"Tekst2\">\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2009/1 BF 167",
            "stateLabel": "Bortfaldet",
            "references": [
                {
                    "shortName": "2009/1 BSF 167",
                    "title": "Forslag til folketingsbeslutning om øget kvalitetssikring af rekruttering af udenlandske studerende",
                    "presentationName": "Beslutningsforslag som fremsat",
                    "documentTypeId": 480,
                    "documentId": 130996,
                    "eliUri": "/eli/ft/20091BB00167",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20091/beslutningsforslag/b167/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "27/03/2010"
        },
        {
            "displayName": "Accession",
            "displayValue": "20091BB00167"
        },
        {
            "displayName": "Entydig dokumentidentifikation",
            "displayValue": "AX012012"
        },
        {
            "displayName": "Dato for førstegangsindlæggelse",
            "displayValue": "27/03/2010"
        },
        {
            "displayName": "Dato for indlæggelse",
            "displayValue": "27/03/2010"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "167"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}