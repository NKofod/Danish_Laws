{
    "id": 107781,
    "title": "1990 BTL 10   BETÆNKNING OVER FORSLAG TIL LOV OM OPRETTELSE AF FÆRØERNES STIFT    NR L 10 1990-91, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/1 BTL 10",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 10 </P>  \r\n\r\n<P></P>  \r\n\r\n<P>Betænkning over Forslag til lov om oprettelse af Færøernes Stift <BR>  \r\n\r\n Nr L 10 1990-91, 1. samling </P>  \r\n\r\n<P></P>  \r\n\r\n<P>Afgivet af Kirkeudvalget </P>  \r\n\r\n<P></P>  \r\n\r\n<P>Afgivet: 19901024 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til kirkeministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af kirkeministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med det af  \r\n\r\n kirkeministeren stillede ændringsforslag. Flertallet lægger vægt på, at  \r\n\r\n Færøerne får deres eget stift med egen biskop og domkirke, og at folkekirkens  \r\n\r\n arbejde på Færøerne herved styrkes. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling. I den forbindelse  \r\n\r\n ønsker mindretallet at udtale følgende: </P>  \r\n\r\n<P>Fremskridtspartiets indstilling til spørgsmål, som angår Færøerne, er, at  \r\n\r\n Færøerne, så vidt det er muligt, selv må træffe beslutninger i disse  \r\n\r\n anliggender. </P>  \r\n\r\n<P>Det fremgår, at oprettelsen af bispeembedet vil betyde en merudgift for  \r\n\r\n staten, idet statskassen afholder hele lønudgiften til biskopperne. Derudover  \r\n\r\n bliver der tale om en merudgift for staten, da stillingen som domprovst skal  \r\n\r\n klassificeres højere end den nuværende stilling som sognepræst, hvilket vil  \r\n\r\n betyde en højere lønramme. </P>  \r\n\r\n<P>I betragtning af Danmarks øjeblikkelige økonomiske situation og i  \r\n\r\n betragtning af den i øjeblikket meget svage tilslutning til folkekirken er  \r\n\r\n det urimeligt at etablere et stift på Færøerne, som den danske stat og dermed  \r\n\r\n de danske skatteydere skal betale. Hvis man på Færøerne ønsker et stift, er  \r\n\r\n det kun rimeligt, at Færøerne selv betaler det, hvis det kan lade sig gøre  \r\n\r\n inden for den nuværende lovgivnings rammer. </P>  \r\n\r\n<P>Ved 1. behandling af lovforslaget koketterede ministeren med, at  \r\n\r\n merudgiften ved oprettelsen af Færøernes Stift kun vil udgøre ca. 100.000  \r\n\r\n kr., hvorfor det ifølge ministeren ikke er noget problem at oprette et stift  \r\n\r\n på Færøerne. Denne holdning er for Fremskridtspartiet totalt uforståelig. Det  \r\n\r\n urimelige i, at danske skatteydere skal betale for oprettelsen af Færøernes  \r\n\r\n Stift, bliver ikke mere eller mindre urimeligt af, at merudgiften for den  \r\n\r\n danske stat &#187;kun&#171; udgør ca. 100.000 kr. Det forekommer underligt,  \r\n\r\n at denne merudgift skal negligeres, fordi den ikke udgør et større beløb end  \r\n\r\n 100.000 kr. Dette skal specielt ses i lyset af, at hvad angår bevillinger og  \r\n\r\n driftsomkostninger, er Kirkeministeriet et &#187;lille&#171; ministerium.  \r\n\r\n Hvis samtlige andre ministerier samt diverse andre statslige institutioner  \r\n\r\n vil disponere på lignende måde med skatteydernes midler, vil vi hurtigt  \r\n\r\n opleve en eksplosion i de offentlige udgifter, der vil få årene 1982-90 med  \r\n\r\n borgerlig ledelse til at ligne det rene vand, hvad angår de offentlige  \r\n\r\n udgifters stadige stigning. </P>  \r\n\r\n<P>Afholdelsen af denne merudgift forekommer Fremskridtspartiet at være i  \r\n\r\n modstrid med regeringens målsætning om stram udgiftspolitik. Vi skal derfor  \r\n\r\n gerne hjælpe regeringen på ret kurs med hensyn til udgiftspolitikken ved at  \r\n\r\n stemme imod lovforslaget. </P>  \r\n\r\n<P>Ændringsforslag </P>  \r\n\r\n<P>Til § 5 </P>  \r\n\r\n<P>Af <I>kirkeministeren,</I> tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P> <B>1)</B> I <I>stk. 1</I> ændres &#187;1. november&#171; til: &#187;15.  \r\n\r\n november&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Da lovforslaget ikke vil kunne færdigbehandles i Folketinget før efter den  \r\n\r\n 1. november 1990, foreslås ikrafttrædelsesdatoen ændret fra den 1. november  \r\n\r\n til den 15. november 1990. </P>  \r\n\r\n<P> <I>Merete Aarup (KF) Svend Åge Petersen (KF) Eva Møller (KF) Povl  \r\n\r\n Brøndsted (V)</I> fmd. <I>Inge Dahl-Sørensen (V) Ingrid Kjældgaard (FP)  \r\n\r\n Larsen-Ledet (RV) Jette Pors (CD) Inger Stilling Pedersen (KRF) Hanne  \r\n\r\n Andersen (S) Anna-Marie Hansen (S) Henning Nielsen (S) Lis Benfeldt (S) Tove  \r\n\r\n Lindbo Larsen (S)</I> nfmd. <I>Grete Schødts (S) Inger Harms (SF) Ejner  \r\n\r\n Larsen (SF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "31/10/1990"
        },
        {
            "displayName": "Accession",
            "displayValue": "199014K00010"
        },
        {
            "displayName": "Entydig dokumentidentifikation",
            "displayValue": "CL002769"
        },
        {
            "displayName": "Dato for førstegangsindlæggelse",
            "displayValue": "31/10/1990"
        },
        {
            "displayName": "Dato for indlæggelse",
            "displayValue": "31/10/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "10"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}