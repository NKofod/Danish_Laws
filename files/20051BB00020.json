{
    "id": 98606,
    "title": "Forslag til folketingsbeslutning om mindre afhængighed af olie i transportsektoren",
    "documentTypeId": "480",
    "isSagsforlobPeriodValid": true,
    "shortName": "2005/1 BSF 20",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 27. oktober 2005 af Marie Fugl (SF),  \r\n\r\n Steen Gade (SF) og Ole Sohn (SF)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n mindre afhængighed af olie i transportsektoren  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget opfordrer regeringen til  \r\n\r\n</P>  \r\n\r\n<P class=\"Pind\">  \r\n\r\n 1.  \r\n\r\n &#9;  \r\n\r\n at meddele Europa-Kommissionen,  \r\n\r\n at Danmark er parat til at forpligte sig til at erstatte 5,75 pct. af  \r\n\r\n olieforbruget i transportsektoren med biobrændstoffer inden udgangen af 2010  \r\n\r\n under forudsætning af, at dette kan gennemføres ved at pålægge  \r\n\r\n olieselskaberne  \r\n\r\n at tilsætte en bestemt andel biobrændstoffer til benzin og diesel, og  \r\n\r\n</P>  \r\n\r\n<P class=\"Pind\">  \r\n\r\n 2.  \r\n\r\n &#9;  \r\n\r\n at etablere en  \r\n\r\n forsknings- og udviklingspulje til produktion af alternativer til benzin og  \r\n\r\n diesel  \r\n\r\n baseret på affalds- og restprodukter.  \r\n\r\n</P>  \r\n\r\n<P class=\"Nummer\" style='margin-left:36.0pt;tab-stops:list 0cm left 19.85pt'>  \r\n\r\n &nbsp;  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"Tekstoverskrift\">  \r\n\r\n Almindelige bemærkninger  \r\n\r\n</P>  \r\n\r\n<P class=\"Tekst\">  \r\n\r\n Olieforbruget vokser kraftigst i transportsektoren i Danmark så vel  \r\n\r\n som i resten af verden. I EU-15 forventes CO<SUB>2</SUB>  \r\n\r\n -emissionerne at vokse  \r\n\r\n med 50 pct. i perioden 1990-2010 til 1.113.000.000 t. Olieafhængigheden er på  \r\n\r\n 98 pct. i transportsektoren i EU. De små gevinster i energieffektiviteten i  \r\n\r\n nye  \r\n\r\n bilmodeller spises op af væksten i transportarbejdet. Der er derfor behov for  \r\n\r\n både at forbedre transportens energieffektivitet, minimere unødvendigt  \r\n\r\n transportarbejde gennem satsning på bedre kollektiv trafik m.v. og i videst  \r\n\r\n mulig udstrækning at erstatte olie med andre brændsler.  \r\n\r\n</P>  \r\n\r\n<P class=\"Tekst\">  \r\n\r\n Dette beslutningsforslag handler primært om transportsektorens  \r\n\r\n brændstofforbrug og potentialet for at erstatte en del af olien i  \r\n\r\n transportsektoren med fornybar energi i form af biobrændsler. Biobrændslerne  \r\n\r\n kan skaffe et pusterum i en mellemperiode frem til det tidspunkt, hvor olien  \r\n\r\n og  \r\n\r\n forbrændingsmotorerne er erstattet af brændselsceller og »zero  \r\n\r\n emission«-teknologier  \r\n\r\n med el og brint som energibærere i hovedparten af transportarbejdet.  \r\n\r\n</P>  \r\n\r\n<P class=\"Tekst\">  \r\n\r\n Man kan ikke løse transportsektorens miljøproblemer alene ved  \r\n\r\n hjælp af biobrændstoffer. Biobrændsler kan bidrage med brændsler, der i et  \r\n\r\n vist  \r\n\r\n omfang kan betegnes som CO<SUB>2</SUB>  \r\n\r\n -neutrale. Men produktionen af  \r\n\r\n biobrændsler vil potentielt optage store arealer og påvirke naturens  \r\n\r\n mangfoldighed,  \r\n\r\n hvis de produceres direkte på afgrøder og ikke kun på restprodukter. Det er  \r\n\r\n derfor vigtigt, at råstoffernes belastning minimeres. Socialistisk Folkeparti  \r\n\r\n mener, at biobrændsler skal produceres ud fra organiske restprodukter og  \r\n\r\n organisk affald fra landbrug, jordbrug, industri og husholdninger og ikke på  \r\n\r\n basis af etårige energiafgrøder, medmindre væsentlige dele af afgrøden  \r\n\r\n anvendes  \r\n\r\n til foder eller fødevarer. SF mener derudover ikke, at biobrændstofferne skal  \r\n\r\n afgiftsfritages ud over differentiering i forhold til CO<SUB>2</SUB>  \r\n\r\n - og  \r\n\r\n energiindhold. Transporten er uanset brændselsvalg årsag til mange andre  \r\n\r\n omkostninger  \r\n\r\n ud over klimapåvirkningen, som begrunder en fortsat afgift. I stedet foreslås  \r\n\r\n påbud om mindsteindhold af biobrændstof i benzin og diesel.  \r\n\r\n</P>  \r\n\r\n<P class=\"Tekst\">  \r\n\r\n Afgrøder til produktion af biobrændstoffer vil optage 4-13 pct.  \r\n\r\n af det samlede landbrugsareal i EU-25 afhængigt af afgrødevalg og den  \r\n\r\n teknologiske udvikling, hvis målsætningen på 5,75 pct. skal nås. Raps er den  \r\n\r\n mest arealkrævende afgrøde, og anvendelse af biodiesel vil kræve filtre på  \r\n\r\n dieselkøretøjer for at fjerne partikelforureningen. Erstatning af hele  \r\n\r\n dieselforbruget i Danmark med biodiesel vil således kræve 30-40 pct. af det  \r\n\r\n nuværende landbrugsareal, hvorimod anvendelse af restprodukter som halm,  \r\n\r\n resttræ m.v. til produktion af bioætanol og dimetylæter (DME) ikke i samme  \r\n\r\n grad  \r\n\r\n har et areal- og dermed et biodiversitets- og sprøjtemiddelproblem som  \r\n\r\n biodiesel.  \r\n\r\n</P>  \r\n\r\n<P class=\"Tekst\">  \r\n\r\n Regeringen bør arbejde for at fjerne handelsrestriktioner, også  \r\n\r\n når det gælder alternativer til olie. Dette vil betyde større import af  \r\n\r\n ætanol,  \r\n\r\n sandsynligvis fra Brasilien. Ætanol kan i dag fremstilles til en pris af 3,75  \r\n\r\n kr./l i EU. Et projekt om en fabrik i Sønderjylland regner med en pris  \r\n\r\n fremover  \r\n\r\n på 3,40 kr./l. Det er på grundlag af raps, sukkerroer m.v. Til sammenligning  \r\n\r\n kan Sverige importere ætanol fra Brasilien til knap 3 kr./l leveret i svensk  \r\n\r\n havn inklusive omkostninger, forsikring og fragt. Det omfatter 0,76 kr./l i  \r\n\r\n told. Eksklusive told ville prisen altså være ca. 2,20 kr./l.  \r\n\r\n</P>  \r\n\r\n<P class=\"Tekst\">  \r\n\r\n Med en råoliepris på 60 USD/tønde er benzinprisen fra raffinaderi  \r\n\r\n på 2,70 kr./l. Ætanol har imidlertid en mindre brændværdi end benzin. Nævnte  \r\n\r\n benzinpris svarer til en pris på 1,72 kr./l ætanol. Da ætanol er fritaget for  \r\n\r\n CO<SUB>2</SUB>  \r\n\r\n -afgift, skal der lægges 22 øre til denne omregnede benzinpris,  \r\n\r\n der så bliver på 1,94 kr./l.  \r\n\r\n</P>  \r\n\r\n<P class=\"Tekst\">  \r\n\r\n Konklusionen er:  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Brasiliansk ætanol er  \r\n\r\n konkurrencedygtigt, selv om EU opfører sig groft protektionistisk også i  \r\n\r\n dette  \r\n\r\n spørgsmål.  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n Hvis man fjernede  \r\n\r\n tolden, ville der næsten ingen prisforskel være. Et krav om 10 pct. ætanol  \r\n\r\n (opgjort som brændværdi) vil koste ca. 1,60 kr. + moms pr. tankfuld (  \r\n\r\n 40 l  \r\n\r\n x 10 pct. x prisforskel på 26 øre x  \r\n\r\n 1/0,64 (korrektion for energieffektivitet)).  \r\n\r\n</P>  \r\n\r\n<P class=\"Tekst\">  \r\n\r\n Det bemærkes i øvrigt, at tilsætning af ætanol til benzin vil  \r\n\r\n overflødiggøre tilsætningsstoffer som MTBE og andre stoffer, der i dag  \r\n\r\n tilsættes for at kompensere for de skærpede krav til benzinens indhold af  \r\n\r\n skadelige aromater (benzen).  \r\n\r\n</P>  \r\n\r\n<P class=\"Tekstoverskrift\">  \r\n\r\n Bemærkninger til forslagets enkelte punkter  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Ad 1. EU&#146;s biobrændstofdirektiv  \r\n\r\n</P>  \r\n\r\n<P class=\"Tekst\">  \r\n\r\n Allerede i juni 1998 opfordrede Europa-Parlamentet til over 5 år  \r\n\r\n at øge biobrændstoffers markedsandel til 2 pct. bl.a. gennem fastsættelse af  \r\n\r\n en  \r\n\r\n obligatorisk andel af biobrændstoffer for olieselskaberne, jf.  \r\n\r\n Europa-Parlamentets beslutning om meddelelse fra Europa-Kommissionen om  \r\n\r\n energi  \r\n\r\n for fremtiden &#150; A4-0207/98 (EFT C 210 af 6.7.1998, s. 215). Samme måned  \r\n\r\n gav  \r\n\r\n Rådet sin støtte til Kommissionens strategi for vedvarende energikilder og  \r\n\r\n anmodede om specifikke foranstaltninger inden for biobrændstofsektoren, jf.  \r\n\r\n Rådets resolution af 8. juni 1998 om vedvarende energikilder (EFT C 198 af  \r\n\r\n 24.6.1998, s. 1).  \r\n\r\n</P>  \r\n\r\n<P class=\"Tekst\">  \r\n\r\n Ifølge EU&#146;s biobrændstofdirektiv (Europa-Parlamentets og Rådets  \r\n\r\n direktiv 2003/30/EF af 8. maj 2003 om fremme af anvendelsen af  \r\n\r\n biobrændstoffer  \r\n\r\n og andre fornyelige brændstoffer til transport (EUT L 123 af 17.5.2003, s.  \r\n\r\n 42))  \r\n\r\n bør medlemslandene sikre, at en minimumsandel af biobrændstoffer og andre  \r\n\r\n fornyelige brændstoffer markedsføres på deres områder. Dette er reelt blevet  \r\n\r\n til en anbefaling om, at medlemslandene sikrer en minimumsandel på 2 pct. per  \r\n\r\n 31. december 2005 og 5,75 pct. per 31. december 2010. Der er dermed skabt  \r\n\r\n betydelig usikkerhed. Den danske regering bidrog til dette ved at arbejde  \r\n\r\n aktivt for at udskifte det oprindelige direktivforslags obligatoriske mål for  \r\n\r\n brug af biobrændstoffer med frivillige mål.  \r\n\r\n</P>  \r\n\r\n<P class=\"Tekst\">  \r\n\r\n Den danske regering har tilmed i juni 2005 meddelt Kommissionen,  \r\n\r\n at Danmarks vejledende mål for brugen af biobrændstoffer i 2005 fastsættes  \r\n\r\n til  \r\n\r\n nul. Kommissionen har i juli 2005 i en åbningsskrivelse meddelt, at den ikke  \r\n\r\n anser det danske mål for at være i overensstemmelse med direktivet.  \r\n\r\n</P>  \r\n\r\n<P class=\"Tekst\">  \r\n\r\n Forslagsstillerne er af den opfattelse, at omstilling af  \r\n\r\n transportsektorens brændsler ikke lader sig gøre ved frivillige målsætninger  \r\n\r\n og  \r\n\r\n slet ikke ved fastsættelse af målsætninger på nul. EU&#146;s  \r\n\r\n brændstofdirektiv  \r\n\r\n (98/70/EF, ændret ved 2003/17/EF) gør det desuden ikke muligt at stille krav  \r\n\r\n om  \r\n\r\n tilsætning af biobrændstoffer, hvilket strider direkte mod formålet med  \r\n\r\n biobrændstofdirektivet.  \r\n\r\n</P>  \r\n\r\n<P class=\"Tekst\">  \r\n\r\n Det foreslås derfor, at regeringen meddeler Kommissionen, at  \r\n\r\n Danmark vil kunne nå målet på 5,75 pct. såfremt der åbnes mulighed for at  \r\n\r\n påbyde tilsætning af biobrændstoffer til benzin og diesel i alle medlemslande  \r\n\r\n og målsætningen på 5,75 pct. gøres bindende for medlemslandene.  \r\n\r\n</P>  \r\n\r\n<P class=\"Tekst\">  \r\n\r\n Det foreslås, at størstedelen af målsætningen opnås gennem et  \r\n\r\n påbud til oliebranchen om tilsætning af ætanol til benzin, der markedsføres i  \r\n\r\n Danmark. For så vidt angår tilsætning til diesel, foreslås påbud om  \r\n\r\n anvendelse  \r\n\r\n af dimetylæter (DME) baseret på restprodukter og organisk affald i en takt,  \r\n\r\n som  \r\n\r\n fremskynder produktion af DME.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Ad 2. Forskning og udvikling  \r\n\r\n</P>  \r\n\r\n<P class=\"Tekst\">  \r\n\r\n Der skal forskes og udvikles i bioætanol, dimetylæter (DME) og  \r\n\r\n andre alternativer til benzin og diesel baseret på rest- og affaldsprodukter.  \r\n\r\n Det foreslås, at ordningen, der fritager landbruget for dieselolieafgift,  \r\n\r\n fjernes, og at forskning og udvikling modtager en finansiering, der modsvarer  \r\n\r\n provenuet herfra.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Marie Fugl  \r\n\r\n</B>  \r\n\r\n (SF):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om mindre afhængighed af olie i transportsektoren.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 20).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2005/1 BF 20",
            "stateLabel": "Bortfaldet",
            "references": [
                {
                    "shortName": "2005/1 BSF 20",
                    "title": "Forslag til folketingsbeslutning om mindre afhængighed af olie i transportsektoren",
                    "presentationName": "Beslutningsforslag som fremsat",
                    "documentTypeId": 480,
                    "documentId": 98606,
                    "eliUri": "/eli/ft/20051BB00020",
                    "externalLink": ""
                },
                {
                    "shortName": "2005/1 BTB 20",
                    "title": "Betænkning over Forslag til folketingsbeslutning om mindre afhængighed af olie i transportsektoren",
                    "presentationName": "Betænkning over beslutningsforslag",
                    "documentTypeId": 500,
                    "documentId": 99277,
                    "eliUri": "/eli/ft/20051DB00538",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20051/beslutningsforslag/b20/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "27/10/2005"
        },
        {
            "displayName": "Accession",
            "displayValue": "20051BB00020"
        },
        {
            "displayName": "Entydig dokumentidentifikation",
            "displayValue": "AX007864"
        },
        {
            "displayName": "Dato for førstegangsindlæggelse",
            "displayValue": "27/10/2005"
        },
        {
            "displayName": "Dato for indlæggelse",
            "displayValue": "05/01/2006"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "20"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}