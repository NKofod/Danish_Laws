{
    "id": 67826,
    "title": "Cirkulære vedrørende § 1 og § 30 lærlinges samt efg-elevers retsstilling i relation til ferielovens bestemmelser (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 3008 af 01/01/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære vedrørende § 1 og § 30 lærlinges samt  \r\n\r\n efg-elevers retsstilling i relation til ferielovens bestemmelser (* 1) </H1>  \r\n\r\n<P></P>  \r\n\r\n<BR>  \r\n\r\n<P>På given foranledning skal direktoratet nedenstående gennemgå lærlinges og  \r\n\r\n efg-elevers retsstilling i henhold til ferielovens bestemmelser under  \r\n\r\n henholdsvis et uddannelsesforløb, ved en uddannelsesaftales ophævelse og ved  \r\n\r\n et uddannelsesforholds afslutning. </P>  \r\n\r\n<P>I. Det 1. og 2. hele ferieår efter uddannelsesforholdets påbegyndelse.  \r\n\r\n</P>  \r\n\r\n<P>1.1. Betingelser for ret til ferie med løn uden optjent feriegodtgørelse i  \r\n\r\n det 1. og 2. hele ferieår efter uddannelsesforholdets påbegyndelse. </P>  \r\n\r\n<P>I henhold til ferielovens § 7, stk. 1 og 2 har såvel § 1 og § 30 lærlinge  \r\n\r\n som efg-elever, hvor der foreligger en af arbejdsformidlingen  \r\n\r\n godkendt/registreret uddannelsesaftale eller et til arbejdsformidlingen  \r\n\r\n anmeldt læreforhold, ret til ferie i 30 dage i det 1. og 2. hele ferieår,  \r\n\r\n efter at uddannelsesforholdet er påbegyndt. </P>  \r\n\r\n<P>Såfremt en lærling/efg-elev ikke har optjent feriegodtgørelse for en del  \r\n\r\n af feriedagene i det 1. og 2. hele ferieår efter uddannelsesforholdets  \r\n\r\n påbegyndelse, er arbejdsgiver i henhold til ferielovens § 7, stk. 1 eller 2  \r\n\r\n pligtig at betale løn for de feriedage, hvor der ikke er optjent  \r\n\r\n feriegodtgørelse. </P>  \r\n\r\n<P>I nævnte periode optjenes efter ferielovens sædvanlige regler jf. lovens §  \r\n\r\n 6, ret til ferie a 2 1/2 feriedag for hver måneds beskæftigelse under  \r\n\r\n uddannelsen i et respektive optjeningsår. Se i øvrigt punkt II. </P>  \r\n\r\n<P>1.2. Uddannelsesforholdet påbegyndes henholdsvis før den 1. juli og efter  \r\n\r\n den 30. juni i et år. </P>  \r\n\r\n<P>Hvor uddannelsesforholdet påbegyndes inden den 1. juli i et år </P>  \r\n\r\n<P>gælder reglerne som nævnt under punkt 1.1., d.v.s. at en lærling/efg-elev  \r\n\r\n har ret til dages ferie. For de dage, hvor der ikke er optjent  \r\n\r\n feriegodtgørelse i det år, hvor uddannelsesforholdet påbegyndes, betaler  \r\n\r\n arbejdsgiveren løn under ferie. </P>  \r\n\r\n<P>Hvor uddannelsesforholdet påbegyndes efter 30. juni i et år, har en  \r\n\r\n lærling/efg-elev ikke ret til ferie med løn efter ferielovens § 7 i det  \r\n\r\n ferieår, hvor uddannelsesforholdet påbegyndes. Derimod har denne  \r\n\r\n lærling/efg-elev ret til ferie med løn - dog max. for 1 uge i det ferieår,  \r\n\r\n hvor uddannelsesforholdet påbegyndes - i tilfælde, hvor der ikke er optjent  \r\n\r\n feriegodtgørelse, såfremt virksomheden holder kollektiv ferielukning i  \r\n\r\n perioden 1. oktober - 1. maj - eks. ferielukket mellem jul og nytår, jf.  \r\n\r\n ferielovens § 17a. </P>  \r\n\r\n<P>1.3. Feriegodtgørelse suppleres i visse tilfælde op med løn. </P>  \r\n\r\n<P>Har lærlingen/efg-eleven helt eller delvis optjent feriegodtgørelse, men  \r\n\r\n feriegodtgørelsen udgør et mindre beløb end lønnen for samme antal dage, er  \r\n\r\n arbejdsgiver pligtig at supplere op til fuld løn for disse feriedage. Er  \r\n\r\n feriegodtgørelsen modsætningsvis højere end lønnen for samme antal dage,  \r\n\r\n holder lærlingen/efg-eleven ferie med feriegodtgørelse for de dage, som  \r\n\r\n feriegodtgørelsen omfatter, og i evt. resterende feriedage betaler  \r\n\r\n arbejdsgiver løn. </P>  \r\n\r\n<P>1.4. Kombinationsaftaler. </P>  \r\n\r\n<P>For lære- og praktikforhold, der indgås som kombinationsaftaler, gælder  \r\n\r\n det under punkt 1.1. - 1.3. anførte, idet forpligtelsen påhviler den aktuelle  \r\n\r\n arbejdsgiver. </P>  \r\n\r\n<P>II. Under uddannelsesforløbet. </P>  \r\n\r\n<P>Under uddannelsen gælder ferielovens almindelige bestemmelser om optjening  \r\n\r\n af feriegodtgørelse på 12 1/2% af lønnen, jf. lovens § 12, eller ret til  \r\n\r\n ferie med løn med eventuel tillagt værdi af kost, såfremt lønnen helt eller  \r\n\r\n delvis består af kost og logi samt et ferietillæg på 1% af den løn, som er  \r\n\r\n indtjent i det foregående optjeningsår, jf. lovens § 14. </P>  \r\n\r\n<P>Forudsætningen for at få udbetalt løn under ferie med eventuelt tillæg for  \r\n\r\n værdi af kost samt ferietillæg efter § 14 er, at pågældende er antaget  \r\n\r\n månedsvis eller for længere tid, og at der ikke sker fradrag for  \r\n\r\n søgne/helligdage, sygedage (bortset fra karensdage) eller lignende. </P>  \r\n\r\n<P>Hvorvidt der skal ske fradrag for søgne/helligdage, sygedage (bortses fra  \r\n\r\n karensdage) eller lignende, vil bero på bestemmelserne desangående i den  \r\n\r\n overenskomst som det respektive fag henhører under. </P>  \r\n\r\n<P>Ved kombinationsaftaler hvor ansættelsesforholdet ophører i en virksomhed  \r\n\r\n og nyt begyndes i en anden virksomhed, skal den tidligere arbejdsgiver enten  \r\n\r\n indbetale feriegodtgørelse på 12 1/2% af lønnen til FerieGiro for det løbende  \r\n\r\n optjeningsår og for den del af det tidligere optjeningsår, for hvilken  \r\n\r\n pågældende ved sin fratræden endnu ikke har holdt ferie, eller for samme  \r\n\r\n periode udlevere et godkendt feriekort på 12 1/2% af lønnen til  \r\n\r\n lærlingen/eleven. </P>  \r\n\r\n<P>III. Ved ophævelse af et uddannelsesforhold. </P>  \r\n\r\n<P>1.1. Inden udløbet af det 1. og 2. hele ferieår efter  \r\n\r\n uddannelsesforholdets påbegyndelse. </P>  \r\n\r\n<P>Hvis uddannelsesforholdet ophæves inden for det 1. og 2. hele ferieår  \r\n\r\n efter uddannelsesforholdets påbegyndelse, så fortaber lærlingen/efg-eleven  \r\n\r\n den eventuelle ret til ferie med løn uden optjening, d.v.s. pligten til at  \r\n\r\n betale løn under ferie uden optjening bortfalder for arbejdsgiveren i det  \r\n\r\n ophævede uddannelsesforhold. Derimod påtjenes der efter ferielovens  \r\n\r\n sædvanlige regler, jf. kapital 4 i loven, feriegodtgørelse i den periode,  \r\n\r\n hvor pågældende har været beskæftiget i virksomheden, se nedenstående under  \r\n\r\n punkt 1.2. </P>  \r\n\r\n<P>Ved indgåelse af en ny uddannelsesaftale med en ny arbejdsgiver for  \r\n\r\n restlæretiden reguleres det ny forhold i henhold til ferielovens § 7. Hvis en  \r\n\r\n ny uddannelsesaftale indgås mellem samme lærling/efg-elev og arbejdsgiver,  \r\n\r\n som i det ophævede forhold, inden for 1 år fra den 1. aftales ophævelse, så  \r\n\r\n genindtræder parterne i deres pligter og rettidigheder i henhold til  \r\n\r\n ferielovens § 7 - at regne fra den 1. aftales indgåelse. </P>  \r\n\r\n<P>1.2. Ophævelse af uddannelsesaftalen og optjening af feriegodtgørelse.  \r\n\r\n</P>  \r\n\r\n<P>Lærlingen/efg-eleven er ved ophævelse af uddannelsesaftalen og fratræden  \r\n\r\n berettiget til en feriegodtgørelse på 12 1/2% af den tjente løn i det løbende  \r\n\r\n optjeningsår samt for den del af det tidligere optjeningsår, for hvilken  \r\n\r\n pågældende ved sin fratræden endnu ikke har holdt ferie. Feriegodtgørelsen  \r\n\r\n skal enten indbetales til FerieGiro eller godkendt feriekort skal udleveres  \r\n\r\n til lærlingen/efg-eleven. </P>  \r\n\r\n<P>IV. Efter et uddannelsesforholds afslutning. </P>  \r\n\r\n<P>1.1. Lærlingen/efg-eleven forbliver i virksomheden efter uddannelsens  \r\n\r\n afslutning. </P>  \r\n\r\n<P>Lærlinge/efg-elever der forbliver i virksomheden som udlært, og som hidtil  \r\n\r\n under uddannelsesforholdets bestående har fået ferie med løn, jf. ferielovens  \r\n\r\n § 14, stk. 1, vil fortsat, såfremt pågældende som udlært er antaget månedsvis  \r\n\r\n eller for længere tid, og hvor der ikke sker fradrag i lønnen for  \r\n\r\n søgne/helligdage, sygdom eller lignende, være berettiget til som udlært at få  \r\n\r\n ferie med løn. </P>  \r\n\r\n<P>Hovedreglen er ellers, at væsentlige ændringer i et ansættelsesforhold hos  \r\n\r\n samme arbejdsgiver sidestilles med fratræden og ny ansættelse, men en Vestre  \r\n\r\n Landsretsdom af 8. april 1981 statuerede, at stillingsændring fra lærling til  \r\n\r\n funktionær ikke kunne sidestilles med fratræden i ferielovens § 14, stk. 3  \r\n\r\n forstand. </P>  \r\n\r\n<P>1.2. Lærlingen/efg-eleven ophører i virksomheden efter uddannelsens  \r\n\r\n afslutning. </P>  \r\n\r\n<P>Der henvises til det under punkt III, 1.2. anførte. </P>  \r\n\r\n<P>V. Regulativ eller kollektiv overenskomst kan træde i stedet for  \r\n\r\n ferielovens bestemmelser. </P>  \r\n\r\n<P>Inden for staten og (amts)kommunerne kan der eksistere ferieregulativer,  \r\n\r\n og inden for fag eller faglige områder kan der være indgået aftale om  \r\n\r\n regulativer eller overenskomster, der træder i stedet for ferielovens  \r\n\r\n bestemmelser. Det er dog en betingelse for disses gyldighed, at de er  \r\n\r\n godkendt af direktøren for arbejdstilsynet, jf. ferielovens § 3. </P>  \r\n\r\n<P>Aftaler, hvor lønmodtageren på et eller flere punkter stilles gunstigere  \r\n\r\n end efter ferieloven, men hvor dens regler i øvrigt følges, herunder reglerne  \r\n\r\n om FerieGiro, skal dog ikke godkendes. </P>  \r\n\r\n<P>P.D.V. </P>  \r\n\r\n<P>E.B. </P>  \r\n\r\n<P>Kirsten Larsen </P>  \r\n\r\n<P>fuldmægtig </P>  \r\n\r\n</DIV>",
    "isHistorical": true,
    "editorialNotes": [
        "(* 1) EMU-cirkulære nr. 1/89"
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19890300809"
        },
        {
            "displayName": "Entydig dokumentidentifikation",
            "displayValue": "CM027010"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3008"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "01/01/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsformidlingen og Direktoratet for Erhvervsuddannelserne"
        },
        {
            "displayName": "Ressortministeriets journalnummer",
            "displayValue": "Arbejdsdirektoratet 5.kontor j.nr. 86-937-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}