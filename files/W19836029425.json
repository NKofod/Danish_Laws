{
    "id": 35413,
    "title": "Dispensation-Indsigelser fra beboerne til moderniseringsarbejder ",
    "documentTypeId": "240",
    "isSagsforlobPeriodValid": false,
    "shortName": "KEN nr 60294 af 27/04/1983",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Der kan ikke nægtes dispensation i medfør af byggelovens § 22 alene  \r\n\r\n med den begrundelse, at beboerne er imod foranstaltninger foretaget af  \r\n\r\n ejendommens ejer. Ved behandling af dispensationsansøgninger skal alene  \r\n\r\n varetages byggelovsmæssige hensyn. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dispensation-Indsigelser fra beboerne til  \r\n\r\n moderniseringsarbejder </H1>  \r\n\r\n<P></P>  \r\n\r\n<BR>  \r\n\r\n<P>Byggestyrelsen har i dag skrevet følgende til V. Bergenfelt A/S,  \r\n\r\n Gisselfeld Alle 3, 2820 Gentofte: </P>  \r\n\r\n<P> Byggelovsklage vedrørende ejendommen matr.nr. 1672 Udenbys Klædebo  \r\n\r\n kvarter, Blegdamsvej 106 A, B og C. </P>  \r\n\r\n<P>I skrivelse af 16. december 1982 meddelte byggestyrelsen, at Deres klage  \r\n\r\n af 13. december 1982 over magistratens afgørelse i ovennævnte sag blev sendt  \r\n\r\n til magistraten til udtalelse. </P>  \r\n\r\n<P>Magistraten har i skrivelse af 3. marts 1983 udtalt, at magistratens  \r\n\r\n endelige stillingtagen til dispensationsspørgsmålet er foretaget på grundlag  \r\n\r\n af en samlet vurdering af sagen med hovedvægten lagt på beboernes indstilling  \r\n\r\n til projektet, idet magistraten generelt er indstillet på at følge  \r\n\r\n beboerprotester i sager, hvor der i forbindelse med moderniseringsprojekter  \r\n\r\n fra ejeres side ansøges om dispensationer. </P>  \r\n\r\n<P>I den konkrete sag har magistraten ikke ment at kunne meddele de fornødne  \r\n\r\n dispensationer i det omfang, beboerne har udtalt sig imod  \r\n\r\n moderniseringsarbejderne. </P>  \r\n\r\n<P>./. Til Deres orientering vedlægges en kopi af magistratens svar. </P>  \r\n\r\n<P>Det fremgår af sagen, at magistraten med henvisning til byggelovens § 22,  \r\n\r\n stk. 2, har anmodet de berørte beboere om at afgive eventuelle bemærkninger  \r\n\r\n til dispensationsansøgningen, og at magistratens afgørelse er truffet i  \r\n\r\n overensstemmelse med disse bemærkninger, idet dispensation er nægtet for de  \r\n\r\n lejligheder, hvor beboerne ikke ønsker ombygning, hvorimod dispensation er  \r\n\r\n givet for de øvrige lejligheders vedkommende. Magistraten har endvidere  \r\n\r\n anført, at for de lejligheder, hvor beboerne har været imod ombygningen, vil  \r\n\r\n denne først kunne gennemføres, når de nuværende beboere er flyttet eller  \r\n\r\n erklærer sig indforstået med ændringen. </P>  \r\n\r\n<P>I byggestyrelsens skrivelse af 13. december 1982 tog man forbehold med  \r\n\r\n hensyn til, om Deres klage kunne tages op til behandling, idet magistratens  \r\n\r\n afgørelser efter byggelovens § 23 kun kan påklages til byggestyrelsen, hvis  \r\n\r\n afgørelsen omfatter spørgsmål om forståelse af byggeloven eller en  \r\n\r\n bestemmelse fastsat i medfør af denne lov. Påklage kan endvidere tillades,  \r\n\r\n hvis afgørelsen efter byggestyrelsens vurdering har almindelig interesse  \r\n\r\n eller videregående betydelige følger for klageren. </P>  \r\n\r\n<P>I den anledning skal man meddele, at byggestyrelsen har fundet byggelovens  \r\n\r\n betingelser for at behandle klagen opfyldt, idet klagen vedrører spørgsmål om  \r\n\r\n forståelse af lovens § 22. </P>  \r\n\r\n<P>Byggestyrelsen er af den opfattelse, at magistraten ikke med hjemmel i  \r\n\r\n lovens § 22 kan nægte dispensation fra bygningsreglement-77, kap. 4.3.4.,  \r\n\r\n stk. 1 og kap. 4.3.2., stk. 4 e og f, med den begrundelse, at de berørte  \r\n\r\n beboere er imod foranstaltningerne. Ved behandling af  \r\n\r\n dispensationsansøgninger skal ifølge lovens § 22, stk. 1, alene varetages de  \r\n\r\n byggelovsmæssige hensyn, som ligger til grund for de bestemmelser, der søges  \r\n\r\n fraveget. I nærværende sag har magistraten, under henvisning til lovens § 22,  \r\n\r\n stk. 2, som ifølge sit indhold i øvrigt kun vedrører naboorientering i  \r\n\r\n forbindelse med anvendelse af lovens §§ 8 og 9 og de i medfør heraf fastsatte  \r\n\r\n regler, d.v.s. dispensation fra reglerne om de skrå højdegrænseplaner og  \r\n\r\n reglerne om skelafstande, imidlertid valgt udelukkende, at lade beboernes  \r\n\r\n individuelle opfattelser være det afgørende hensyn. Magistratens afgørelse er  \r\n\r\n således ikke truffet i overensstemmelse med byggelovens bestemmelser, idet  \r\n\r\n hverken lovens § 22, stk. 1 eller § 22, stk. 2, indeholder hjemmel for den af  \r\n\r\n magistraten benyttede fremgangsmåde. </P>  \r\n\r\n<P>Byggestyrelsen har under henvisning til ovenstående henstillet, at  \r\n\r\n magistraten tager sagen op til fornyet behandling. Man har samtidig meddelt,  \r\n\r\n at byggestyrelsen finder, at magistraten ved sagens behandling også bør lægge  \r\n\r\n vægt på de med tillæg 16 til bygningsreglement-77 af 15. januar 1982 (nu  \r\n\r\n bygningsreglement-82, kap. 4.3.2., stk. 12 og kap. 4.3.4., stk. 4) indførte  \r\n\r\n lempelser i ombygningssager. </P>  \r\n\r\n<P>./. De indsendte bilag vedlægges. </P>  \r\n\r\n<P>Henviser til magistratens j.nr. UK 80486, idet man skal henstille, at  \r\n\r\n magistraten tager sagen op til fornyet behandling på det i nærværende  \r\n\r\n skrivelse skitserede grundlag, herunder de lempeligere bestemmelser for  \r\n\r\n ombygningssager. </P>  \r\n\r\n<P>PDV </P>  \r\n\r\n<P>Ella Blousgaard </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19836029425"
        },
        {
            "displayName": "Entydig dokumentidentifikation",
            "displayValue": "CA003348"
        },
        {
            "displayName": "Dato for indlæggelse",
            "displayValue": "31/01/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60294"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "27/04/1983"
        },
        {
            "displayName": "Administrerende myndighed",
            "displayValue": "Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "724-52-82"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}