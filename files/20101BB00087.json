{
    "id": 136244,
    "title": "Forslag til folketingsbeslutning om forbud mod pelsdyravl",
    "documentTypeId": "480",
    "isSagsforlobPeriodValid": true,
    "shortName": "2010/1 BSF 87",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 15. marts 2011 af Per Clausen (EL), Line Barfod (EL), Johanne Schmidt-Nielsen (EL) og Frank Aaen (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om forbud mod pelsdyravl</p>\r\n<p>Folketinget opfordrer regeringen til i den kommende folketingssamling at fremsætte lovforslag om at udfase pelsdyravlen i Danmark over en 3-årig periode og efterfølgende indføre forbud mod pelsdyravl i Danmark.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>I flere europæiske lande er der allerede indført forbud mod eller udfasning af opdræt af pelsdyr. Det drejer sig om Storbritannien, Østrig, Kroatien og Bosnien. I andre lande er der indført så strenge regler for hold af dyr, at det i praksis allerede nu eller på sigt udelukker kommerciel pelsdyravl. Det drejer sig om Tyskland, Schweiz, Bulgarien, Holland (for ræv og chinchilla) og Sverige (for ræv).</p>\r\n<p>Danmark har allerede indført forbud mod dele af pelsdyravlen. For eksempel er ræveopdræt under udfasning. Det er forslagsstillernes opfattelse, at dette forbud bør gælde for alle dyreracer, herunder mink, ildere, fritter, sumpbævere (nutria) og chinchilla.</p>\r\n<p>Mink, ildere og fritter er rovdyr, mens chincilla er en gnaver, og nutria er en bæver. Alle har adfærdsmæssige behov, som der øves vold mod under burforhold. Med andre ord er det ikke praktisk muligt under produktionsforhold at tilbyde dyrene forhold, der er bare nogenlunde acceptable.</p>\r\n<p>Minkavl udgør den absolut dominerende pelsdyrproduktion i Danmark. Produktionen omfatter ca. 1.500 minkfarme, som i alt huser op mod 20 millioner dyr årligt. På minkfarmene lever minkene i små bure med trådnet som underlag uden mulighed for at svømme, jage eller i det hele taget at have en naturlig adfærd. Samtidig huses minkene i bure sammen med andre mink, og de er tæt på mange andre mink i andre bure. Dette er i stærk modstrid med minkens natur, da den er et udpræget solitært dyr, som i naturen opretholder store territorier. Hanner har således territorier langs f.eks. floder på 2,5-6 km og hunner på 0,5-3 km (Europa-Kommissionen; 2001 – The Welfare of Animals Kept for Fur Production; Scientific Committee on Animal Health and Animal Welfare; adopted on 12-13 December 2001. European Commission). De frustrationer, minken oplever ved at være indespærret, gør, at den udviser en form for tvangsadfærd, hvor den f.eks. bider i sin egen pels (pelsgnav), bider andre mink i buret, vandrer hvileløst frem og tilbage (stereotyperer) eller er fuldkommen apatisk.</p>\r\n<p>På trods af at man har indført regler om miljøberigelse i burene (hylder, halm og rør) og at der har været gennemført kontrol af hver eneste farm i 2010, finder man stadig voldsomme bidskader. Noget tyder på, at det ikke kan lade sig gøre at miljøberige og kontrollere sig ud af problemerne.</p>\r\n<p>Dette er blevet bekræftet af TV-avisens nylige dækning af minkavlen i Danmark. Her fandt man et højt antal dyr med alvorlige skader eller dyr, som simpelthen var omkommet. Fundene blev gjort hos nogle af de mest fremtrædende pelsdyravlere i Danmark, nemlig hos 5 ud af 7 bestyrelsesmedlemmer i Dansk Pelsdyravlerforening.</p>\r\n<p>Det er derfor forslagsstillernes opfattelse, at man må nøjes med pelsformer, der kommer fra jagt og som biprodukt fra dyr i fødevareproduktionen. Der produceres desuden på nuværende tidspunkt kunstig pels af andre materialer end pels fra dyr, som er af en kvalitet og æstetisk værdi på højde med pels fra dyr.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Per Clausen</span> (EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om forbud mod pelsdyravl.</p>\r\n<p class=\"ForslagsNummer\">(Beslutningsforslag nr. B 87)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2010/1 BF 87",
            "stateLabel": "Bortfaldet",
            "references": [
                {
                    "shortName": "2010/1 BSF 87",
                    "title": "Forslag til folketingsbeslutning om forbud mod pelsdyravl",
                    "presentationName": "Beslutningsforslag som fremsat",
                    "documentTypeId": 480,
                    "documentId": 136244,
                    "eliUri": "/eli/ft/20101BB00087",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20101/beslutningsforslag/b87/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "16/03/2011"
        },
        {
            "displayName": "Accession",
            "displayValue": "20101BB00087"
        },
        {
            "displayName": "Entydig dokumentidentifikation",
            "displayValue": "AX013026"
        },
        {
            "displayName": "Dato for førstegangsindlæggelse",
            "displayValue": "16/03/2011"
        },
        {
            "displayName": "Dato for indlæggelse",
            "displayValue": "16/03/2011"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "87"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}