{
    "id": 132783,
    "title": "Vejledning om bekendtgørelse om menighedsråds medvirken ved ansættelse i præstestillinger m.m.",
    "documentTypeId": "180",
    "isSagsforlobPeriodValid": true,
    "shortName": "VEJ nr 66 af 21/06/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#B1\">Bilag 1</a></p><div class=\"bjelke\">Den fulde tekst</div><p class=\"Titel2\">Vejledning om bekendtgørelse om menighedsråds medvirken ved ansættelse i præstestillinger m.m.</p>\n      <p class=\"TekstoverskriftVenstreN\">1. Indledning</p>\n      <p class=\"Tekst\">Med bekendtgørelse nr. 60 af 20. januar 2010 har kirkeministeren fastsat regler om menighedsråds medvirken ved ansættelse i præstestillinger m.m.</p>\n      <p class=\"Tekst\">Med cirkulære nr. 65 af 21. juni 2010 har Kirkeministeriet fastsat regler om opslag, besættelse af og ansættelse i præstestillinger, forberedelse af sager om ansættelse og udfærdigelse af ansættelsesbevis.</p>\n      <p class=\"Tekst\">Reglerne i bekendtgørelsen og cirkulæret vedrører menighedsrådets medvirken, biskoppens og stiftsadministrationens rolle ved ansættelse i præstestillinger. I denne vejledning er nærmere beskrevet indstillings- og afstemningsregler, regler for mindretalsbeskyttelse og for besættelse af præstestillinger uden opslag.</p>\n      <p class=\"TekstoverskriftVenstreN\">2. Indstillingsregler</p>\n      <p class=\"Tekst\">Ved besættelse af sognepræstestillinger (bortset fra domprovste- og værnsprovsteembeder), stillinger som overenskomstansat sognepræst med mere end 1 års varighed og en beskæftigelsesgrad mindst svarende til halvtidsbeskæftigelse samt ved konstitutioner i <span class=\"Bold\">et år eller mere</span> i sognepræstestillinger skal menighedsrådet afgive en indstilling til kirkeministeren om stillingens besættelse.</p>\n      <p class=\"Tekst\">Ved besættelse af stillinger i <span class=\"Bold\">op til et år</span> skal menighedsrådet afgive en udtalelse. Ansættelseskompetencen er delegeret til biskoppen. Ved disse ansættelser sondres der mellem ansættelser i op til et års varighed i en ny stilling og konstituering i op til et års varighed i en eksisterende tjenstemands-ansat- eller overenskomstansat sognepræstestilling.</p>\n      <p class=\"Tekst\">Menighedsrådets indstilling afgives på baggrund af afstemning foretaget på et menighedsrådsmøde, hvor alene menighedsrådets valgte medlemmer og medarbejderrepræsentanten har adgang til at være til stede. Det er alene menighedsrådets valgte medlemmer, som har stemmeret, og stemmeafgivningen er skriftlig og hemmelig.</p>\n      <p class=\"Tekst\">Efter indstillingsmødet tilføres indstillingsmødets resultat i beslutningsprotokollen, som underskrives af samtlige mødedeltagere med angivelse af tydeligt navn. Af beslutningsprotokollen skal endvidere fremgå antal ordinære medlemmer af menighedsrådet/ene, hvem der var fraværende, hvem der var indtrådt som stedfortrædere samt stemmefordelingen for hver afstemning. Har flere menighedsråd medvirket ved indstillingen skal oplysningerne tilføres for hvert enkelt menighedsråd.</p>\n      <p class=\"Tekst\">Afstemningen foregår på følgende måde:</p>\n      <p>\n        <div style=\"width:100%\">\n          <Table class=\"Containertable\" style=\"border-style: none; border-collapse: collapse; padding: 0px;\">\n            <Tr>\n              <Td style=\"border-style: none; padding: 0px; vertical-align: top;\">\n                <Table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 210 503;\" width=\"714\">\n                  <tr>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"210\"> </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"503\"> </td>\n                  </tr>\n                  <tr>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-top: 0.018cm solid #000000; border-bottom: 0.018cm solid #000000\" width=\"210\">\n                      <div class=\"TabelTekst\">1. afstemning</div>\n                      <div class=\"TabelTekst\">(skal altid foretages)</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border: 0.018cm solid #000000\" width=\"503\">\n                      <div class=\"TabelTekst\">Ved denne afstemning kan der stemmes på alle ansøgerne.</div>\n                      <div class=\"TabelTekst\"> </div>\n                      <div class=\"TabelTekst\">En ansøger, der får <span class=\"Underline\">mere end halvdelen</span> af de afgivne stemmer, indstilles som nr. 1.</div>\n                      <div class=\"TabelTekst\"> </div>\n                      <div class=\"TabelTekst\">Hvis ingen ansøger får mere end halvdelen af de afgivne stemmer, er der ikke ved denne afstemning taget stilling til, hvem der skal indstilles som nr. 1. Der er derimod ved denne afstemning foretaget følgende begrænsning i kredsen af ansøgere, der kan stemmes på ved de følgende afstemninger:</div>\n                      <div class=\"TabelTekst\">Hvis der kun er faldet stemmer på en ansøger, skal denne ansøger omfattes af den endelige indstilling, og der skal ved de følgende afstemninger inddrages yderligere ansøgere i afstemningsforløbet, indtil indstillingen omfatter to ansøgere.</div>\n                      <div class=\"TabelTekst\">Hvis der er faldet stemmer på to eller flere ansøgere, kan der ved de følgende afstemninger alene stemmes på disse ansøgere.</div>\n                    </td>\n                  </tr>\n                  <tr>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"210\">\n                      <div class=\"TabelTekst\">2. afstemning</div>\n                      <div class=\"TabelTekst\">(skal altid foretages)</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"503\">\n                      <div class=\"TabelTekst\">Ved denne afstemning afgøres, hvem der skal indstilles som nr. 1 - eller som nr. 2, hvis nr. 1 allerede er udpeget ved 1. afstemning.</div>\n                      <div class=\"TabelTekst\"> </div>\n                      <div class=\"TabelTekst\">Den, der opnår <span class=\"Underline\">flest</span> stemmer, er indstillet som nr. 1 eller - hvis nr. 1 er udpeget allerede ved 1. afstemning - som nr. 2.</div>\n                      <div class=\"TabelTekst\"> </div>\n                      <div class=\"TabelTekst\">Ved stemmelighed bliver de pågældende indstillet sideordnet som nr. 1 henholdsvis nr. 2.</div>\n                      <div class=\"TabelTekst\"> </div>\n                      <div class=\"TabelTekst\">Hvis to ansøgere indstilles sideordnet som nr. 1 eller som nr. 2, foretages der ikke yderligere afstemning.</div>\n                      <div class=\"TabelTekst\"> </div>\n                      <div class=\"TabelTekst\">I pastorater med kun én præstestilling kan der dog stemmes på samtlige ansøgere ved 2. afstemning.</div>\n                    </td>\n                  </tr>\n                  <tr>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-bottom: 0.018cm solid #000000\" width=\"210\">\n                      <div class=\"TabelTekst\">3. afstemning</div>\n                    </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm; border-left: 0.018cm solid #000000; border-right: 0.018cm solid #000000; border-bottom: 0.018cm solid #000000\" width=\"503\">\n                      <div class=\"TabelTekst\">Afstemningen foretages kun, hvis der ikke allerede ved 2. afstemning er indstillet de nødvendige ansøgere.</div>\n                      <div class=\"TabelTekst\"> </div>\n                      <div class=\"TabelTekst\">Afstemningen foretages, selvom der kun kan afgives stemme på én ansøger.</div>\n                      <div class=\"TabelTekst\"> </div>\n                      <div class=\"TabelTekst\">Den, der opnår <span class=\"Underline\">flest</span> stemmer, er indstillet som nr. 2.</div>\n                      <div class=\"TabelTekst\"> </div>\n                      <div class=\"TabelTekst\">Ved stemmelighed bliver de pågældende indstillet sideordnet som nr. 2.</div>\n                    </td>\n                  </tr>\n                  <tr>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"210\"> </td>\n                    <td style=\"padding-left: 0.191cm; padding-right: 0.191cm; padding-top: 0cm; padding-bottom: 0cm\" width=\"503\"> </td>\n                  </tr>\n                </Table>\n              </Td>\n            </Tr>\n          </Table>\n        </div>\n      </p>\n      <p class=\"Tekst\">Indstillingen skal omfatte to af de ansøgere, der er faldet stemmer på ved første afstemning. Er der ved første afstemning kun faldet stemmer på en ansøger, afgøres det ved de følgende afstemninger, hvem der yderligere skal indstilles, jf. § 8, stk. 1, 1. – 2. pkt. Det betyder, at der altid skal foretages to afstemninger.</p>\n      <p class=\"Tekst\">En ansøger, der ved første afstemning har opnået mere end halvdelen af de afgivne stemmer, er dermed indstillet som nr. 1, jf. § 8, stk. 1, 3. pkt.</p>\n      <p class=\"Tekst\">Hvis der ikke er nogen ansøger, der ved første afstemning opnår mere end halvdelen af de afgivne stemmer, er det ved denne afstemning alene afgjort, at den endelige indstilling skal omfatte to af de ansøgere, der er faldet stemmer på. Først ved de følgende afstemninger afgøres det, hvorledes prioriteringen skal være mellem disse ansøgere.</p>\n      <p class=\"Tekst\">Menighedsrådets indstilling vedrørende besættelse af disse stillinger skal således omfatte en indstilling af to ansøgere i prioriteret rækkefølge.</p>\n      <p class=\"Tekst\">Er der ved første afstemning kun faldet stemmer på én ansøger, og indstillingen er bindende i medfør af ansættelseslovens § 11, stk. 2, skal menighedsrådet indstille to ansøgere i prioriteret rækkefølge. Årsagen til at der skal indstilles to ansøgere, selv om indstillingen er bindende for ministeren, er, at der skal være en kandidat til stillingen for det tilfælde, at den første kandidat trækker sig.</p>\n      <p class=\"Tekst\">Dog kan menighedsrådet i tilfælde, hvor en ansøger får samtlige stemmer ved første afstemning, og menighedsrådet ikke kan finde flere egnede ansøgere at indstille, beslutte kun at indstille én ansøger. Beslutningen om kun at foretage én afstemning skal være enstemmig. Det vurderes, at der i et sådan tilfælde ikke er et mindretalshensyn at beskytte. Indstiller menighedsrådet kun én ansøger, skal menighedsrådet være opmærksom på, at hele ansættelsesproceduren med opslag mv. skal gå om, hvis ansøgeren trækker sig fra stillingen inden ansættelse.</p>\n      <p class=\"Tekst\">I pastorater med kun én præstestilling er det muligt for menighedsrådet at stemme på samtlige ansøgere ved anden afstemning. Denne undtagelse sikrer, at flertallets ønske, om hvem der indstilles som anden prioritet, kan tilgodeses og at et mindretal i menighedsrådet ikke får en utilsigtet indflydelse på afstemningsresultatet.</p>\n      <p class=\"Tekst\">I bilag I er nævnt en række eksempler på indstillingsreglernes anvendelse.</p>\n      <p class=\"TekstoverskriftVenstreN\">3. Menighedsrådets indstilling – hvornår er den bindende for ministeren?</p>\n      <p><img alt=\"AJ460_5_1.png Size: (455 X 422)\" border=\"no\" name=\"AJ460_5_1\" src=\"/image.aspx?id=132783&img=AJ460_5_1.png\"></p>\n      <p class=\"TekstoverskriftVenstreN\">4. Mindretalsbeskyttelse</p>\n      <p class=\"Tekst\">I den situation, hvor et teologisk retningsbestemt mindretal i menighedsrådet påberåber sig bestemmelsen i ansættelseslovens § 11, stk. 3 skal menighedsrådets indstilling både omfatte de ansøgere, som i medfør af indstillingsreglerne er indstillet som nr. 1 og 2, samt de øvrige ansøgere, der har opnået stemmer i første afstemningsrunde.</p>\n      <p class=\"Tekst\">Med mindretalsbeskyttelsen foretages der en begrænsning af menighedsrådets kaldsret, idet ministeren i denne situation får mulighed for at ansætte en ansøger, som ikke er blevet indstillet som nr. 1 eller nr. 2.</p>\n      <p class=\"Tekst\">Når der er flere præstestillinger i et pastorat, har biskoppen en forpligtelse til at overveje, om der er grundlag for at inddrage hensyn til mindretal i pastoratet i overvejelserne om, hvem der skal udnævnes, jf. bekendtgørelsens § 9, stk. 1, 2. pkt.</p>\n      <p class=\"Tekst\">I de situationer hvor biskoppen finder, at hensynet til mindretallet er et af de hensyn, som skal inddrages i ministerens overvejelser, skal biskoppen påpege dette i forbindelse med sin indstilling til ministeren.</p>\n      <p class=\"Tekst\">Tager biskoppen hensyn til mindretallet gælder der en høringspligt således, at menighedsrådet i disse tilfælde får lejlighed til at kommentere biskoppens udtalelse om mindretalshensyn, før denne udtalelse sendes til ministeren. Herved sikres det, at både flertal og mindretal har lejlighed til at udtale sig om mindretalsspørgsmålet, forinden ministeren træffer sin afgørelse.</p>\n      <p class=\"Tekst\">I de mange tilfælde hvor der ikke er grundlag for at tage mindretalshensyn i forbindelse med udnævnelsen, berøres spørgsmålet efter fast praksis ikke af biskoppen i forbindelsen med indstillingen til ministeren, og biskoppen har ikke en forpligtelse til at høre menighedsrådet i disse tilfælde.</p>\n      <p class=\"TekstoverskriftVenstreN\">5. Besættelse uden opslag - § 3</p>\n      <p class=\"Tekst\">Med bestemmelsen i bekendtgørelsens § 3, stk. 1, er der mulighed for, at en ledig stilling i et pastorat med flere præstestillinger kan besættes uden opslag med en præst, der allerede er ansat i pastoratet. Ansættelse uden opslag efter § 3, stk. 1, kan anvendes ved besættelse af stillinger som sognepræst (både tjenestemands- og overenskomstansatte).</p>\n      <p class=\"Tekst\">Kun præster, der er ansat efter indstilling af menighedsrådet/ene eller er blevet ansat efter kåringsbestemmelsen kan blive ansat i en ledig stilling i pastoratet efter denne bestemmelse.</p>\n      <p class=\"Tekst\">Det forudsættes således, at vedkommende præst som ansættes efter § 3 på et tidspunkt har fået ansættelse som præst i pastoratet på baggrund af et opslag. Med § 3 er der således ikke givet adgang til, at konstitution i en præstestilling kan give adgang til fastansættelse som præst uden om opslagsproceduren.</p>\n      <p class=\"Tekst\">Der stilles ikke krav om, at den hidtidige ansættelse for den præst, der tænkes ansat, skal have en bestemt længde, karakter eller beskæftigelsesgrad. Dette indebærer, at både sognepræster og overenskomstansatte sognepræster kan blive ansat i en ledig stilling i pastoratet efter denne bestemmelse.</p>\n      <p class=\"Tekst\">Bestemmelsen i § 3 er indført for at undgå opslag af en præstestilling, hvor menighedsrådet på forhånd har besluttet, at en af de nuværende præster i pastoratet skal ansættes i stillingen. Opslag i denne situation opleves af de fleste menighedsråd som besværligt og unødvendigt, ligesom andre ansøgere til stillingen ofte får indtrykket af at der søges på skrømt.</p>\n      <p class=\"Tekst\">For at en stilling kan besættes uden opslag efter § 3, stk. 1, kræves, at både den præst som tænkes ansat, menighedsrådet og biskoppen er enige herom, jf. § 3, stk. 2.</p>\n      <p class=\"Tekst\">Menighedsrådets beslutning om stillingens besættelse uden opslag træffes ved stemmeflertal.</p>\n      <p class=\"Tekst\">Vedrørende ansættelseslovens beskyttelse af teologisk retningsbestemte mindretal bemærkes, at mindretalsbeskyttelsen kun finder anvendelse ved besættelse af tjenestemandsansatte sognepræstestillinger, jf. ansættelseslovens § 11, stk. 3, og § 13, 1. pkt.</p>\n      <p class=\"Tekst\">Når der er tale om besættelse af en sognepræstestilling, skal biskoppen derfor ved behandling af ansøgninger om besættelse uden opslag efter bestemmelsen i § 3 være opmærksom på hensyn til teologisk retningsbestemte mindretal i pastorater med flere præstestillinger. Såfremt biskoppen finder, at der ved besættelsen af den ledige sognepræstestilling er grundlag for at tage hensyn til sådanne mindretal i pastoratet, og dette hensyn ikke kan tilgodeses, hvis stillingen besættes uden opslag, skal biskoppen afstå fra at anbefale, at bestemmelsen anvendes.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Kirkeministeriet, den 21. juni 2010</P><P CLASS=SIGN1 ALIGN=\"CENTER\">Steffen Brunés<BR>Afdelingschef</P><P CLASS=SIGN2 ALIGN=\"RIGHT\">/ Sine Thiman Dreyer</P></DIV><a id=\"B1\"><hr class=\"BilagStreg\"></a><p class=\"Bilag\"><span id=\"Bil1\">Bilag 1</span></p>\n      <p class=\"BilagTekst\">I</p>\n      <p class=\"TekstV\">Proceduren i tilfælde, hvor der ved første afstemning er faldet stemmer på 2 eller flere ansøgere:</p>\n      <p class=\"TekstV\"><span class=\"Underline\">Eksempel 1:</span> Der er 15 stemmeberettigede menighedsrådsmedlemmer, og stemmerne fordeler sig ved første afstemning således på 2 ansøgere:</p>\n      <p class=\"TekstV\">A: 7 stemmer og B: 8 stemmer – alle andre ansøgere fik 0 stemmer.</p>\n      <p class=\"TekstV\">I dette tilfælde er det ved første afstemning afgjort at B er indstillet som nr. 1 med mere end halvdelen af de afgivne stemmer. Det er endvidere afgjort, at der ved anden afstemning ikke kan stemmes på andre ansøgere end A.</p>\n      <p class=\"TekstV\"><span class=\"Underline\">Anden afstemning:</span> A: 11 stemmer, 4 blanke stemmer.</p>\n      <p class=\"TekstV\">Den endeligt prioriterede indstilling er herefter:</p>\n      <p class=\"TekstV\">Som nr. 1: B (8 stemmer) og som nr. 2: A (11 stemmer).</p>\n      <p class=\"TekstV\"><span class=\"Underline\">Eksempel 2:</span> Der er 15 stemmeberettigede menighedsrådsmedlemmer, og stemmerne fordeler sig ved første afstemning på 5 ansøgere således:</p>\n      <p class=\"TekstV\">A: 4 stemmer, B: 4 stemmer, C: 3 stemmer, D: 2 stemmer og E: 2. stemmer. Alle andre ansøgere fik 0 stemmer.</p>\n      <p class=\"TekstV\">I dette tilfælde er det ved første afstemning kun afgjort, at den endelige indstilling skal omfatte 2 af de ansøgere, der er faldet stemmer på, mens det først ved de følgende afstemninger afgøres, hvorledes prioriteringen skal være. A og B har således ikke ved de højere stemmetal kvalificeret sig forud for nogen af de øvrige ansøgere. Ansøgere med 0 stemmer går ikke videre til 2. runde.</p>\n      <p class=\"TekstV\"><span class=\"Underline\">Anden afstemning:</span> A: 4 stemmer, B: 0 stemmer, C: 7 stemmer, D: 2 stemmer og E: 2 stemmer.</p>\n      <p class=\"TekstV\">I dette eksempel er C herefter indstillet som nr. 1, og der kan ikke ved de følgende afstemninger afgives stemmer på C. Der er derimod ikke ved denne anden afstemning afgjort noget om prioriteringen som nr. 2. Ansøgere med 0 stemmer går ikke videre til 3. runde.</p>\n      <p class=\"TekstV\"><span class=\"Underline\">Tredje afstemning:</span> A: 4 stemmer, D: 9 stemmer og E: 2 stemmer.</p>\n      <p class=\"TekstV\">Herefter er D indstillet som nr. 2, og den endeligt prioriterede indstilling er:</p>\n      <p class=\"TekstV\">Som nr. 1: C (7 stemmer) og som nr. 2: D (9 stemmer).</p>\n      <p class=\"Kapitel\">II</p>\n      <p class=\"TekstV\">Proceduren, hvor der ved første afstemning kun falder stemmer på 1 ansøger:</p>\n      <p class=\"TekstV\"><span class=\"Underline\">Eksempel:</span> Der er 15 stemmeberettigede medlemmer, og stemmerne fordeler sig ved første afstemning således:</p>\n      <p class=\"TekstV\">A: 8 stemmer og 7 blanke stemmer.</p>\n      <p class=\"TekstV\">I dette tilfælde er det ved første afstemning afgjort, at A er indstillet som nr. 1 med mere end halvdelen af de afgivne stemmer.</p>\n      <p class=\"TekstV\"><span class=\"Underline\">Anden afstemning:</span></p>\n      <p class=\"TekstV\">Ved denne afstemning kan der afgives stemmer på alle ansøgere bortset fra A, selv om ingen af de øvrige ansøgere fik stemmer ved 1. afstemning.</p>\n      <p class=\"TekstV\">B: 2 stemmer, C: 9 stemmer og D: 4 stemmer.</p>\n      <p class=\"TekstV\">Herefter er C indstillet som nr. 2, og den endeligt prioriterede indstilling er:</p>\n      <p class=\"TekstV\">Som nr. 1: A (8 stemmer) og som nr. 2: C (9 stemmer).</p>\n      <p class=\"TekstV\">Uanset bestemmelsen i § 8, stk. 1, 1. pkt., <span class=\"Underline\">kan</span> den endelige indstilling komme til at omfatte mere end 2 ansøgere, jf. følgende eksempel (stadig 15 stemmeberettigede medlemmer).</p>\n      <p class=\"TekstV\"><span class=\"Underline\">Første afstemning:</span> A: 8 stemmer, B: 5 stemmer, C: 1 stemme og D: 1 stemme.</p>\n      <p class=\"TekstV\">Herefter er A indstillet som nr. 1.</p>\n      <p class=\"TekstV\"><span class=\"Underline\">Anden afstemning:</span> B: 5 stemmer, C: 5 stemmer og D: 5 stemmer.</p>\n      <p class=\"TekstV\">Herefter er B, C og D sideordnet indstillet som nr. 2.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/07/2010"
        },
        {
            "displayName": "Accession",
            "displayValue": "C20100006660"
        },
        {
            "displayName": "Entydig dokumentidentifikation",
            "displayValue": "AJ000460"
        },
        {
            "displayName": "Dato for førstegangsindlæggelse",
            "displayValue": "20/07/2010"
        },
        {
            "displayName": "Dato for indlæggelse",
            "displayValue": "20/07/2010"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "66"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "21/06/2010"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Kirkemin., dok.nr. 64024/10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}