{
    "id": 39590,
    "title": "Skelforandring - ophævelse af landbrugspligt. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60483 af 28/03/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Der meddeltes tilladelse til skelforandring, hvorved et areal på ca,  \r\n\r\n 0,4 ha, der væsentligst bestod af sø og mose, frastykkedes til sammenlægning  \r\n\r\n med en naturgrund af areal ca. 0,8 ha. Naturlig afgrænsning i marken.  \r\n\r\n Landbrugspligten blev samtidig ophævet på det frastykkede areal. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skelforandring - ophævelse af landbrugspligt.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I skrivelse af 15. september 1989 har De på Deres klient  \r\n\r\n godsejer Gorm Reventlow-Grinlings vegne påklaget den af Jordbrugsdirektoratet  \r\n\r\n i skrivelse af 30. august 1989 trufne afgørelse, hvorved der meddeltes Deres  \r\n\r\n klient afslag på ansøgning om tilladelse til ved skelforandring at overføre  \r\n\r\n et areal på 3782 (m2) fra landbrugsejendommen matr. nr. 1 a m.fl. Nielstrup  \r\n\r\n Hovedgård, Våbensted til ejendommen matr. nr. 1 ap smst. af areal 8164 (m2).  \r\n\r\n</P>  \r\n\r\n<P>Det fremgår af sagen, at Kort- og Matrikelstyrelsen med skrivelse af 19.  \r\n\r\n januar 1989 til Jordbrugsdirektoratet oversendte  \r\n\r\n landinspektør Erik Juhl Christensens ansøgning om den nævnte skelforandring.  \r\n\r\n</P>  \r\n\r\n<P>Landinspektøren oplyste, at det 3782 (m2) store areal af  \r\n\r\n landbrugsejendommen matr. nr. 1 a er et ubebygget og udyrkbart moseareal, der  \r\n\r\n uforandret agtes benyttet sammen med ejendommen matr. nr. 1 ap smst. som  \r\n\r\n naturgrund. </P>  \r\n\r\n<P>I skrivelse af 30. august 1989 meddelte Jordbrugsdirektoratet afslag på  \r\n\r\n det ansøgte. Jordbrugsdirektoratet henviste bl.a. til, at der med  \r\n\r\n landbrugslovens restriktive bestemmelser om ophævelse af landbrugspligt  \r\n\r\n tilsigtes at modvirke dannelse af nye frie jorder i det åbne land.  \r\n\r\n Jordbrugsdirektoratet henviste nærmere til bestemmelsen i landbrugslovens §  \r\n\r\n 4, stk. 1, efter hvilken bestemmelse landbrugspligten normalt ikke kan  \r\n\r\n ophæves, hvis den supplerede ejendom overstiger 2000 (m2). </P>  \r\n\r\n<P>I Deres klage anfører De, at der ikke ved den ansøgte skelforandring vil  \r\n\r\n opstå nye frie jorder, der på nogen måde påvirker områdets karakter af  \r\n\r\n landbrugsområde, da det pågældende areal uforandret vil henligge som  \r\n\r\n moseareal med naturlig bevoksning som en del af den naturgrund, som matr.  \r\n\r\n nr. 1 ap udgør. De anfører, at det pågældende areal, der ønskes frastykket,  \r\n\r\n er aldeles uegnet til andre formål, så som f.eks. bebyggelse. </P>  \r\n\r\n<P>Med klagen har De fremsendt farvefotografi, der bl.a. viser, at det  \r\n\r\n eksisterende skel forløber gennem et mindre søareal. </P>  \r\n\r\n<P>I anledning af Deres klage har Jordbrugsdirektoratet udtalt, at den trufne  \r\n\r\n afgørelse bør fastholdes under hensyn til den restriktive praksis, der gælder  \r\n\r\n angående ophævelse af landbrugspligt på arealer til rekreative formål. </P>  \r\n\r\n<P>Landbrugsministeriet finder imidlertid, at der er grundlag for at  \r\n\r\n imødekomme det ansøgte. Ministeriet har ved afgørelsen lagt vægt på, at en  \r\n\r\n væsentlig del af det areal, der søges overført, er et søareal, samt at  \r\n\r\n parcellen efter skelforandringen får en væsentligt mere naturlig afgrænsning  \r\n\r\n i marken. </P>  \r\n\r\n<P>Landbrugsministeriet meddeler herved i medfør af landbrugslovens § 4, stk.  \r\n\r\n 1, nr.3, tilladelse til, at landbrugspligten ophæves på det areal, der søges  \r\n\r\n overført til matr. nr. 1 ap </P>  \r\n\r\n<P>P.M.V. </P>  \r\n\r\n<P>e.b. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19906048325"
        },
        {
            "displayName": "Entydig dokumentidentifikation",
            "displayValue": "CA007525"
        },
        {
            "displayName": "Dato for indlæggelse",
            "displayValue": "08/06/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60483"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "28/03/1990"
        },
        {
            "displayName": "Administrerende myndighed",
            "displayValue": "Landbrugsministeriets departement"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}