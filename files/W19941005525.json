{
    "id": 39905,
    "title": "Stadfæstelse af pålæg om ophævelse af visse etiske regler (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 10055 af 14/09/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Konkurrenceankenævnet har stadfæstet Konkurrencerådets påbud efter  \r\n\r\n konkurrencelovens § 12, stk. 1 om, at Dansk Tandlægeforening skal ophæve  \r\n\r\n foreningens etiske regler og kollegiale vedtægter om skiltning, og kapitel om  \r\n\r\n annoncers størrelse. </I> </P>  \r\n\r\n<P> <I>Ankenævnet har ved afgørelsen lagt vægt på, at de liberale erhverv  \r\n\r\n ikke indtager nogen særstilling ifølge konkurrenceloven, og at de forhold som  \r\n\r\n Dansk Tandlægeforening havde påberåbt sig til støtte for at opretholde  \r\n\r\n reglerne om skiltning og annoncering, må antages i fornødent omfang at være  \r\n\r\n dækket af anden lovgivning, f.eks. </I> </P>  \r\n\r\n<P> <I>markedsføringsloven og den særlige regel om annoncering i  \r\n\r\n tandlægelovens § 16, stk. 1. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Stadfæstelse af pålæg om ophævelse af visse  \r\n\r\n etiske regler (* 1) </H1>  \r\n\r\n<P></P>  \r\n\r\n<P>År 1994, den 14. september afsagde Konkurrenceankenævnet i sagen j.nr.  \r\n\r\n 93-62.109 Dansk Tandlægeforening ctr. Konkurrencerådet sålydende: </P>  \r\n\r\n<P> K E N D E L S E </P>  \r\n\r\n<P>1. Ved skrivelse af 17. september 1993 har Dansk Tandlægeforening klaget  \r\n\r\n over en af Konkurrencerådet den 27. august 1993 truffet afgørelse, hvorved  \r\n\r\n rådet i medfør af konkurrencelovens § 12, stk. 1, pålagde Dansk  \r\n\r\n Tandlægeforening at ophæve foreningens etiske regler og kollegiale vedtægts  \r\n\r\n kapitel 3.2, stk. 2, om skiltning, og kapitel 3.4, stk. 4, om annoncers  \r\n\r\n størrelser. </P>  \r\n\r\n<P>Klageren har påstået afgørelsen ophævet. </P>  \r\n\r\n<P>Konkurrencerådet har påstået afgørelsen stadfæstet. </P>  \r\n\r\n<P>2.a Konkurrencerådets skrivelse af 27. august 1993 er sålydende: </P>  \r\n\r\n<P>&#187;Konkurrencerådet har nu afsluttet sin vurdering af foreningens  \r\n\r\n etiske regler og kollegiale vedtægt, jf. Konkurrencerådets brev af 4. maj  \r\n\r\n 1992. </P>  \r\n\r\n<P>Der har været afholdt § 11-forhandlinger om annonceringsbestemmelserne i  \r\n\r\n kapitel 3.2 - 3.5 og om etableringsbegrænsningerne i kapitel 4.12 og 4.13.  \r\n\r\n</P>  \r\n\r\n<P>Som et resultat heraf har foreningen fremsendt ændringsforslag til kapitel  \r\n\r\n 3.2, stk. 2, vedrørende skiltning, til kapitel 3.3, stk. 2, og 3.5, stk. 1,  \r\n\r\n vedrørende annoncens placering, til kapitel 3.4, stk. 4, vedrørende annoncens  \r\n\r\n størrelse og til kapitel 4.12 og 13 vedrørende etablering. </P>  \r\n\r\n<P>Endvidere har foreningen accepteret, at kapitel 3.5, stk. 2, vedrørende  \r\n\r\n særlig typografisk opsætning ophæves. </P>  \r\n\r\n<P>Konkurrencerådet kan acceptere ændringsforslaget til kapitel 3.3, stk. 2,  \r\n\r\n og 3.5, stk. 1, og til kapitel 4.12 og 4.13, men finder ikke, at  \r\n\r\n liberaliseringsforslagene til kapitel 3.2, stk. 2, og til kapitel 3.4, stk.  \r\n\r\n 4, fuldt ud fjerner de skadelige virkninger af bestemmelserne. </P>  \r\n\r\n<P>På denne baggrund skal man i medfør af konkurrencelovens § 12, stk. 1,  \r\n\r\n pålægge foreningen senest den 1. oktober 1993 at ophæve  \r\n\r\n skiltningsbestemmelsens stk. 2 i kapitel 3.2 og annonceringsbestemmelsens  \r\n\r\n stk. 4 i kapitel 3.4.  <B>. . .</B> &#187;. </P>  \r\n\r\n<P>2.b De bestemmelser i klagerens etiske regler og kollegiale vedtægt, som  \r\n\r\n påbudet angår, er sålydende: </P>  \r\n\r\n<P> &#187;Skiltning </P>  \r\n\r\n<P>3.2. <B>. . . </B></P>  \r\n\r\n<P> Stk. 2. Opsætning af flere skilte, begrundet i klinikkens særlige  \r\n\r\n beliggenhed kan finde sted med kredsbestyrelsens godkendelse. Er klinikken  \r\n\r\n beliggende i en ejendomsopgang, kræves dog ikke tilladelse til opsætning af  \r\n\r\n et skilt ved såvel ejendommens hoveddør (postadressen) som ved indgangsdøren  \r\n\r\n til klinikken.&#171; </P>  \r\n\r\n<P> &#187;Specielt om annoncering i dagblade, distriktsblade og ugeblade m.v.  \r\n\r\n</P>  \r\n\r\n<P>3.4. <B>. . . </B></P>  \r\n\r\n<P> Stk.4. I flerspaltede publikationer skal annoncerne være eenspaltede,  \r\n\r\n bortset fra stillingsannoncer, som må være tospaltede. Forkortelser, der kan  \r\n\r\n give anledning til forveksling med speciltandlægevirksomhed, er ikke tilladt.  \r\n\r\n Findes i publikationen en rubrik for tandlæger, skal annoncen placeres i  \r\n\r\n denne.&#171; </P>  \r\n\r\n<P>2.c Under § 11-forhandlingerne har klageren foreslået de pågældende  \r\n\r\n bestemmelser ændret således: </P>  \r\n\r\n<P>Kapitel 3.2, stk. 2, får følgende ordlyd: &#187;Opsætning af flere skilte,  \r\n\r\n begrundet i klinikkens særlige beliggenhed kan finde sted på relevante  \r\n\r\n steder&#171;. </P>  \r\n\r\n<P>Kapitel 3.4, stk 4, får følgende ordlyd: &#187;I flerspaltede  \r\n\r\n publikationer skal annoncerne være enspaltede, bortset fra annoncering om  \r\n\r\n nyetablering jf. kapitel 3.4. stk. 1 samt stillingsannoncer, som må være  \r\n\r\n tospaltede. Forkortelser, der <B>. . . </B>  &#187;. </P>  \r\n\r\n<P>2.d I ankenævnets kendelse af 5. juli 1993 i sagen j.nr. 92-31.254 Den  \r\n\r\n Almindelige Danske Lægeforening ctr. Konkurrencerådet udtaler ankenævnet  \r\n\r\n blandt andet.: </P>  \r\n\r\n<P>&#187;De liberale erhverv indtager ikke nogen særstilling ifølge  \r\n\r\n konkurrenceloven, og de særlige hensyn til forbrugerbeskyttelse inden for  \r\n\r\n sundhedssektoren, som klageren har påberåbt sig til støtte for at opretholde  \r\n\r\n de omtvistede kollegiale regler, må antages i fornødent omfang at være  \r\n\r\n varetaget i den øvrige lovgivning, herunder især markedsføringslovens  \r\n\r\n almindelige bestemmelser og den særlige regel om reklamering i lægelovens §  \r\n\r\n 21&#171;. </P>  \r\n\r\n<P>2.e Af Sundhedsministeriets skrivelse af 25. oktober 1991 til  \r\n\r\n Konkurrencerådet fremgår blandt andet følgende: </P>  \r\n\r\n<P>&#187; Ifølge lov nr. 276 af 26. maj 1976 om tandlæger, § 16, stk. 1, må  \r\n\r\n reklamering for tandlægevirksomhed, herunder fremstilling af kunstige tænder  \r\n\r\n og tandsæt, kun ske ved meddelelse af navn, stilling, adresse og træffetid  \r\n\r\n samt om eventuel tilslutning til overenskomst med det offentlige. </P>  \r\n\r\n<P>Denne begrænsning i reklameringsadgangen skyldes navnlig, at patienterne  \r\n\r\n ikke har mulighed for at vurdere reklamens indhold. Reklamen anses på dette  \r\n\r\n område for at kunne være mere vildledende end vejledende over for  \r\n\r\n patienterne, som ikke på et så specielt område har de nødvendige  \r\n\r\n forudsætninger for at kunne bedømme den ydelse, der er tale om.  <B>. . .</B>  \r\n\r\n</P>  \r\n\r\n<P>Ministeriet anser det endvidere for hensigtsmæssigt, at de respektive  \r\n\r\n faglige foreninger herudover udøver en vis selvkontrol med hensyn med  \r\n\r\n reklamering m.v., f.eks gennem foreningernes kollegiale og etiske  \r\n\r\n vedtægter.&#171; </P>  \r\n\r\n<P>3. Klagerens argumentation </P>  \r\n\r\n<P>Klageren har anført, at de pågældende bestemmelser ikke har  \r\n\r\n konkurrencemæssigt skadelige virkninger. Begge bestemmelser giver en  \r\n\r\n supplerende beskrivelse af, hvorledes der hensigtsmæssigt kan skiltes og  \r\n\r\n annonceres med udgangspunkt i tandlægelovens § 16. Det gøres således  \r\n\r\n principalt gældende, at de omhandlede bestemmelser ikke er i strid med  \r\n\r\n konkurrenceloven. Subsidiært gøres det gældende, at bestemmelserne med de  \r\n\r\n under § 11-forhandlingerne foreslåede ændringer ikke er i strid med  \r\n\r\n konkurrenceloven. </P>  \r\n\r\n<P>Med den under § 11-forhandlingerne foreslåede ændring beskriver kapitel  \r\n\r\n 3.2, stk. 2, netop mulighederne i relation til tandlægelovens § 16, idet  \r\n\r\n opsætning af skilte uden for de i den foreslåede tekst anførte situationer  \r\n\r\n vil være i strid med intentionerne bag tandlægelovens § 16. </P>  \r\n\r\n<P>For så vidt angår kapitel 3.4, stk. 4, gælder, at meddelelse af de i  \r\n\r\n tandlægelovens § 16 anførte oplysninger selvsagt kan finde sted fuldt  \r\n\r\n oplysende over for patienterne i en enkeltspaltet annonce. Bestemmelsens  \r\n\r\n formål er at undgå unødvendig ressourceanvendelse inden for sundhedssektoren  \r\n\r\n samt at lægge et niveau for standens grafiske etik, som er en del af  \r\n\r\n klagerens image. </P>  \r\n\r\n<P>Det er også Sundhedsministeriets opfattelse, at der gælder særlige vilkår  \r\n\r\n for konkurrencen inden for sundhedssektoren. Det er således i  \r\n\r\n overensstemmelse med intentionerne bag tandlægelovens § 16, når der  \r\n\r\n kollektivt søges lagt et niveau for annonceringsvirksomhed. Der henvises i  \r\n\r\n den forbindelse til Sundhedsministeriets skrivelse af 25. oktober 1991, hvor  \r\n\r\n baggrunden for de pågældende bestemmelse i tandlægeloven beskrives. I samme  \r\n\r\n skrivelse tilslutter Sundhedsministeriet sig det ressourcebegrænsende element  \r\n\r\n i de faglige foreningers virksomhed. </P>  \r\n\r\n<P>4. Konkurrencerådets argumentation </P>  \r\n\r\n<P>Rådet har anført, at annonceringsbestemmelserne bevirker en ensartethed,  \r\n\r\n som begrænser den enkelte tandlæges mulighed for at påkalde sig omverdenens  \r\n\r\n opmærksomhed. Dette kan medføre skadelige virkninger for effektiviteten, idet  \r\n\r\n incitamentet til effektivitetsforbedringer formindskes, hvis sådanne ikke kan  \r\n\r\n meddeles forbrugerne. </P>  \r\n\r\n<P>Klagerens forslag om ændring af kapitel 3.2, stk. 2, er udtryk for en  \r\n\r\n liberalisering, idet opsætning af flere skilte ikke længere kræver  \r\n\r\n kredsbestyrelsens godkendelse. Men kravet om, at opsætningen skal være  \r\n\r\n begrundet i klinikkens særlige beliggenhed, er opretholdt. Dette krav  \r\n\r\n begrænser medlemmernes mulighed for ved skiltning at gøre opmærksom på deres  \r\n\r\n virksomhed i det omfang, de finder det nyttigt. Selv om skiltet ifølge  \r\n\r\n tandlægeloven kun må indeholde oplysninger om navn, stilling, adresse og  \r\n\r\n træffetid, kan det have betydning for et medlems erhvervsudøvelse - ikke  \r\n\r\n mindst for en nyetableret tandlæge. Også i den liberaliserede form lægger  \r\n\r\n bestemmelsen unødige hindringer i vejen for det enkelte medlems  \r\n\r\n erhvervsudøvelse og medfører således eller vil således kunne medføre de i  \r\n\r\n konkurrencelovens § 11 nævnte skadelige virkninger for konkurrencen. </P>  \r\n\r\n<P>Klagerens forslag om ændring af kapitel 3.4, stk. 4, indebærer kun en  \r\n\r\n ubetydelig lempelse i forhold til den gældende bestemmelse. Det er fortsat  \r\n\r\n som hovedregel kun muligt at annoncere med enspaltede annoncer.  \r\n\r\n Liberaliseringen består i, at den afvigelse, der ifølge den gældende  \r\n\r\n bestemmelse kan finde sted ved stillingsannoncer, udvides til også at gælde  \r\n\r\n ved nyetablering, således at annoncen i disse tilfælde må fylde to spalter.  \r\n\r\n Bestemmelserne indebærer dermed stadig en ensartethed i medlemmernes  \r\n\r\n annoncering, som begrænser det enkelte medlems mulighed for at påkalde sig  \r\n\r\n omverdens opmærksomhed, hvilket som nævnt kan medføre skadelige virkninger  \r\n\r\n for effektiviteten. Nyetablerede tandlæger har ganske vist fået bedre vilkår,  \r\n\r\n idet det er blevet muligt at udskille sig fra de etablerede, men deres  \r\n\r\n annoncering er stadig lagt i snævre rammer. </P>  \r\n\r\n<P>Ankenævnets kendelse af 5. juli 1993 i sagen j.nr. 92-31.254 (se pkt. 2.d  \r\n\r\n ovenfor) indebærer, at liberale erhverv skal vurderes som alle andre erhverv  \r\n\r\n uden særlig hensyntagen til f.eks. et ønske om at undgå unødvendig  \r\n\r\n ressourceanvendelse inden for sundhedssektoren og at lægge et niveau for  \r\n\r\n standens grafiske etik. Disse hensyn kan ikke forenes med konkurrencelovens  \r\n\r\n formål: At fremme konkurrencen og dermed styrke effektiviteten i produktion  \r\n\r\n og omsætning af varer og tjenesteydelser. </P>  \r\n\r\n<P>Dette formål opnås bedst, hvis det overlades til hver enkelt  \r\n\r\n erhvervsudøver at afgøre, hvilke ressourcer der skal anvendes til  \r\n\r\n annoncering. Spørgsmålet om nødvendige ressourcer skal således ifølge  \r\n\r\n konkurrenceloven ikke afgøres kollektivt, men af den enkelte erhvervsudøver.  \r\n\r\n At Sundhedsministeriet - ligesom klageren - finder det hensigtsmæssigt, at  \r\n\r\n der gennem de kollegiale regler udøves en vis selvkontrol med hensyn til  \r\n\r\n blandt andet medlemmernes reklamering, ændrer ikke herved, idet det herved  \r\n\r\n skal bemærkes, at tandlægeloven ikke sætter grænser for annonceringens  \r\n\r\n udformning. </P>  \r\n\r\n<P>Tandlægelovens § 16 vedrører alene annonceringens indhold og fastsætter  \r\n\r\n ikke retningslinjer for, hvorledes de efter bestemmelsen tilladte oplysninger  \r\n\r\n meddeles. Det er klageren, der har vedtaget at begrænse medlemmernes mulighed  \r\n\r\n for at reklamere med de oplysninger, der kan meddeles i henhold til  \r\n\r\n tandlægelovens § 16. Uden begrænsningerne i klagerens etiske regler og  \r\n\r\n kollegiale vedtægts kapitel 3.2 - 3.5 ville tandlæger selv kunne afgøre  \r\n\r\n annonceringsformen. Det ville være op til den enkelte at afgøre f.eks.  \r\n\r\n skiltes placering og antal og annoncers størrelse. Bestemmelserne i kapitel  \r\n\r\n 3.2, stk. 2, og 3.4, stk. 4, er således ikke fastsat ved lov og er derfor  \r\n\r\n omfattet af indgrebsbeføjelserne i konkurrencelovens §§ 11-14. </P>  \r\n\r\n<P>5. Ankenævnets bemærkninger </P>  \r\n\r\n<P>De liberale erhverv indtager ikke nogen særstilling ifølge  \r\n\r\n konkurrenceloven, og de særlige forhold, som klageren har påberåbt sig til  \r\n\r\n støtte for at opretholde de omtvistede kollegiale regler om skiltning og  \r\n\r\n annoncering, må antages i fornødent omfang at være varetaget i den øvrige  \r\n\r\n lovgivning, herunder markedsføringslovens almindelige bestemmelser og den  \r\n\r\n særlige regel om reklamering i tandlægelovens § 16, stk. 1. Over for  \r\n\r\n konkurrencelovens udtrykkelige regler kan der ikke lægges afgørende vægt på  \r\n\r\n Sundhedsministeriets udtalelse om, hvad der ligger bag tandlægelovens  \r\n\r\n reklameringsregler, og om, hvad man anser for hensigtsmæssigt med hensyn til  \r\n\r\n de faglige foreningers selvkontrol. Ankenævnet stadfæster derfor  \r\n\r\n Konkurrencerådets afgørelse. </P>  \r\n\r\n<P>Konkurrencerådets afgørelse af 27. august 1993 stadfæstes. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Konkurrencerådet: </P>  \r\n\r\n<P>Dokumentation 1995-2, s. 254-260 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19941005525"
        },
        {
            "displayName": "Entydig dokumentidentifikation",
            "displayValue": "CA007840"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10055"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "14/09/1994"
        },
        {
            "displayName": "Administrerende myndighed",
            "displayValue": "Konkurrenceankenævnet"
        },
        {
            "displayName": "Ressortministeriets journalnummer",
            "displayValue": "1:2-2506"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}