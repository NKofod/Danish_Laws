{
    "id": 85771,
    "title": "Bekendtgørelse om fiskeredskaber (bundgarn mv.) i saltvand ",
    "documentTypeId": "60",
    "isSagsforlobPeriodValid": false,
    "shortName": "BEK nr 756 af 30/09/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om fiskeredskaber (bundgarn mv.)  \r\n\r\n i saltvand </H1>  \r\n\r\n<P></P>  \r\n\r\n<BR>  \r\n\r\n<P>I medfør af §§ 18, 21, 22, 24a, 24b, 24c, 24e og § 42 stk. 1 og 2 i lov om  \r\n\r\n saltvandsfiskeri, jf. lovbekendtgørelse nr. 798 af 29. september 1993 som  \r\n\r\n ændret ved lov nr. 1082 af 22. december 1993, fastsættes følgende: </P>  \r\n\r\n<P> <I>Forholdet til skibsfarten</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Fiskeri må ikke udøves på en sådan måde, at den  \r\n\r\n frie sejlads derved hindres eller vanskeliggøres. </P>  \r\n\r\n<P CLASS=STK> <I>Stk. 2. </I> Fiskeridirektoratet kan påbyde fjernelse af  \r\n\r\n fiskeredskaber og for ejerens regning lade fiskeredskaber fjerne når disse af  \r\n\r\n Fiskeridirektoratet, Farvandsvæsenet eller Søfartsstyrelsen skønnes at hindre  \r\n\r\n eller vanskeliggøre sejladsen. </P>  \r\n\r\n<P CLASS=STK> <I>Stk. 3. </I> Fiskeridirektoratets afgørelser om fjernelse af  \r\n\r\n fiskeredskaber kan indbringes for departementet. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Opstilling af bundgarn og bundgarnslignende  \r\n\r\n ruseredskaber, såvel ovenvands- som undervandsruser skal anmeldes til  \r\n\r\n Fiskeridirektoratet ved det stedlige fiskeriinspektorat før pladsen indtages  \r\n\r\n med angivelse af pladsens beliggenhed på søkort eller kortskitse. (Dog  \r\n\r\n undtaget rejeruser.) </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Af hensyn til sejladsen langs kysterne, skal der  \r\n\r\n for bundgarn og bundgarnslignende redskaber i en garnrække anbragt i  \r\n\r\n flugtlinie jf. § 11, for hvert andet redskab etableres en  \r\n\r\n gennemsejlingsåbning med en bredde på mindst 20 meter. I  \r\n\r\n gennemsejlingsåbninger må der ikke anbringes fiskeredskaber. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Pæle i anvendelse og pæle, der midlertidigt  \r\n\r\n efterlades på fiskeriterritoriet skal være i forsvarlig stand og være  \r\n\r\n afmærket efter gældende regler og holdes under tilsyn af brugeren. </P>  \r\n\r\n<P CLASS=STK> <I>Stk. 2. </I> Knækkede eller væltede pæle skal straks når  \r\n\r\n vejrforholdene tillader det fjernes fuldstændigt af brugeren eller den, der  \r\n\r\n sidst har brugt pladsen. </P>  \r\n\r\n<P CLASS=STK> <I>Stk. 3. </I> Fiskeridirektoratet ved det stedlige  \r\n\r\n fiskeriinspektorat kan straks lade de afbrækkede eller væltede pæle fjerne,  \r\n\r\n når de efter fiskeriinspektoratets, Farvandsvæsenets eller Søfartsstyrelsens  \r\n\r\n skøn kan medføre fare for sejlads eller mennesker. Omkostningerne til  \r\n\r\n fjernelse afholdes af brugeren eller den, der sidst har brugt pladsen. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Pæle, der ikke benyttes til fiskeri mellem  \r\n\r\n fiskesæsoner, skal optages efter fiskesæsonens afslutning, senest ved  \r\n\r\n kalenderårets udgang. Fiskeriet betragtes ikke som afsluttet, når afbrydelse  \r\n\r\n er sket i kortere tid, dog højest 14 dage for tørring eller udbedring af  \r\n\r\n redskaberne. </P>  \r\n\r\n<P CLASS=STK> <I>Stk. 2. </I> Fiskeridirektoratet ved det stedlige  \r\n\r\n fiskeriinspektorat kan dog tillade, at pælene undlades optaget såfremt  \r\n\r\n pælenes tilstedeværelse og tilstand er forsvarlig, og er afmærket efter  \r\n\r\n gældende regler. Pælene skal holdes under tilsyn jvf. § 4, stk. 1, og kan  \r\n\r\n kræves fjernet jvf. § 4 stk. 3. </P>  \r\n\r\n<P> <I>Indtagelse og bevarelse af fiskepladser</I>  </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Den, der har anbragt et fiskeredskab og har  \r\n\r\n påbegyndt lovligt fiskeri, med fiskeredskaber der er afmærket og mærket efter  \r\n\r\n gældende regler, har fortrinsret til benyttelse af pladsen fremfor andre  \r\n\r\n fiskere så længe fiskeriet udøves, og må ikke fortrænges fra stedet eller  \r\n\r\n forulempes i sit fiskeri af disse. </P>  \r\n\r\n<P CLASS=STK> <I>Stk. 2. </I> Fortrinsretten indtræder allerede når ramning  \r\n\r\n af pælene eller forankring af bøjerne påbegyndes, såfremt der slås eller  \r\n\r\n sættes et stade færdigt ad gangen og arbejdet tilendebringes inden 14 dage.  \r\n\r\n For flerårig fortrinsret gælder dog reglerne i §§ 17 - 24. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Under udsætningen af redskaber skal enhver  \r\n\r\n fisker søge undgået, at hans redskaber kommer andre redskaber så nær, at de  \r\n\r\n ikke kan holdes klar af hinanden. Den, der sidst har påbegyndt udsætningen af  \r\n\r\n sine redskaber, skal vige for den, der er begyndt først. Viser det sig ved  \r\n\r\n dragningen, at redskaberne er blevet uklare, og det bliver nødvendigt at  \r\n\r\n kappe, skal dette altid ske på egne redskaber. </P>  \r\n\r\n<P> <I>Afstandsgrænser mellem fiskeredskaber</I>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Hvor fiskeriet ikke udøves ifølge særlig  \r\n\r\n adkomst, jf. § 15 i lov om saltvandsfiskeri, eller hvor der ikke i  \r\n\r\n fiskerivedtægt er truffet særlige bestemmelser herom, gælder de i §§ 9 -15  \r\n\r\n nævnte regler for sideafstanden til andre fiskeredskaber. </P>  \r\n\r\n<P CLASS=STK> <I>Stk. 2. </I> De i §§ 9 - 15 nævnte afstandsbestemmelser  \r\n\r\n finder ikke anvendelse ved afstand til de i § 15 i lov om saltvandsfiskeri  \r\n\r\n fastsatte særlige rettigheder. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Den indbyrdes afstand mellem bundgarn,  \r\n\r\n bundgarnslignende ruseredskaber eller lignende redskaber, (ovenvandsruser)  \r\n\r\n der er indrettet til at klæde vandskorpen, og som er forankrede, skal, når de  \r\n\r\n måler 20 meter i ringen eller derover, målt efter hele garnets omkreds, dog  \r\n\r\n således, at der beregnes højst 2 meter for fangståbningen, sættes med en  \r\n\r\n afstand af 565 meter til siden målt mellem radenes midtpunkter. </P>  \r\n\r\n<P CLASS=STK> <I>Stk. 2. </I> Hvor de i stk. 1 nævnte redskaber på grund af  \r\n\r\n kystens form ikke står i samme kompasretning, må yderste pæl eller bøje ikke  \r\n\r\n stå en anden yderpæl eller yderbøje nærmere end 1/4 af den sammenlagte længde  \r\n\r\n af de pågældende 2 redskaber. Ved redskabets længde forstås afstanden mellem  \r\n\r\n yderste pæl/bøje og den inderste radpæl/radbøje. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Sideafstanden mellem bundgarn,  \r\n\r\n bundgarnslignende ruseredskaber, såvel ovenvands- som undervandsruser, som  \r\n\r\n måler under 20 meter i ringen eller armene og de ovenstående i § 9 stk. 1  \r\n\r\n nævnte redskaber skal være mindst 300 meter målt mellem radenes midtpunkter.  \r\n\r\n</P>  \r\n\r\n<P CLASS=STK> <I>Stk. 2. </I> Sideafstanden indbyrdes mellem bundgarn,  \r\n\r\n bundgarnslignende ruseredskaber eller lignende redskaber,såvel ovenvands- som  \r\n\r\n undervandsruser, som måler under 20 meter i ringen eller armene skal være  \r\n\r\n mindst 300 meter målt mellem radenes midtpunkter, dog undtaget for rejeruser.  \r\n\r\n</P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Såfremt de i § 9 og § 10 nævnte redskaber  \r\n\r\n sættes uden for hinanden, og afstanden mellem det yderste redskabs  \r\n\r\n radpæl/-radbøje og inderste redskabs yderpæl/bøje er under 200 meter, skal  \r\n\r\n det yderste redskab sættes i flugtlinie af det inderste. </P>  \r\n\r\n<P CLASS=STK> <I>Stk. 2. </I> Fiskeridirektoratet ved det stedlige  \r\n\r\n fiskeriinspektorat afgør efter forhandling med Farvandsvæsenet, om der efter  \r\n\r\n konkret ansøgning kan ske fravigelse af bestemmelsen i stk. 1. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Mellem de i § 9 og § 10 nævnte redskaber og  \r\n\r\n følgende typer redskaber skal holdes en afstand på 75 meter: kasteruser,  \r\n\r\n nedgarn, krogliner. Kasteruserækker, nedgarn og krogliner må dog sættes med  \r\n\r\n en indbyrdes afstand af 50 meter. </P>  \r\n\r\n<P CLASS=STK> <I>Stk. 2. </I> For håndredskaber gælder ingen indbyrdes  \r\n\r\n afstandsbestemmelser. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Fiskeri med slæbende redskaber herunder  \r\n\r\n dørgning, trolling eller lignende og med håndredskaber må ikke udøves inden  \r\n\r\n for en afstand af 75 meter fra bundgarn, ruser, ruserækker, nedgarn,  \r\n\r\n krogliner eller lignende faststående redskaber. Undervandsfiskeri med  \r\n\r\n håndredskaber må ikke udøves inden for en afstand af 565 meter fra andre  \r\n\r\n redskaber. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> De anførte afstande mellem redskaber må ikke  \r\n\r\n overskrides på de steder, hvor flere fiskere ønsker at indtage redskabsplads,  \r\n\r\n og forholdene i øvrigt egner sig for anbringelse af flere redskaber eller  \r\n\r\n rækker af redskaber inden for disse afstande. </P>  \r\n\r\n<P CLASS=STK> <I>Stk. 2. </I> I tvivlstilfælde kan det efter fiskernes  \r\n\r\n begæring afgøres af Fiskeridirektoratet v. det stedlige fiskeriinspektorat om  \r\n\r\n forholdene kræver større afstande mellem redskaberne. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Fiskeredskaber, der uberettiget sættes nærmere  \r\n\r\n andre anbragte redskaber end ovenfor angivet, kan efter skriftlig fremsat  \r\n\r\n begæring straks foranlediges fjernet af Fiskeridirektoratet v.det stedlige  \r\n\r\n fiskeriinspektorat.Omkostningerne ved bortfjernelse af redskabet påhviler  \r\n\r\n den, der har fremsat begæringen, mod ret til at få omkostningerne dækket af  \r\n\r\n den der driver fiskeriet med de redskaber, der er sat ulovligt. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Hvor faststående fiskeredskaber efter særlige  \r\n\r\n bestemmelser kan anbringes i fredningsbælter jf. saltvandsfiskerilovens § 25,  \r\n\r\n og regler udstedt i medfør heraf, må fiskeredskaberne ikke anbringes nærmere  \r\n\r\n hinanden end 250 meter, og ikke nærmere end 125 meter fra udløbet. </P>  \r\n\r\n<P> <I>Flerårig fortrinsret til bundgarnspladser</I>  </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Hvor fiskeri ikke udøves ifølge særlig adkomst  \r\n\r\n jf. § 15 i lov om saltvandsfiskeri, eller hvor der ikke i fiskerivedtægt er  \r\n\r\n truffet særlige bestemmelser herom, kan registrerede erhvervsfiskere eller  \r\n\r\n selskaber, jf. saltvandsfiskerilovens § 3 efter nedenstående regler opnå  \r\n\r\n flerårig ret til erhvervelse og benyttelse af bundgarnspladser. </P>  \r\n\r\n<P CLASS=STK> <I>Stk. 2. </I> Ved bundgarnspladser forstås i denne  \r\n\r\n bekendtgørelse pladser, på hvilke der fiskes med bundgarn, bundgarnslignende  \r\n\r\n ruseredskaber eller lignende redskaber, såvel ovenvands - som  \r\n\r\n undervandsruser, bortset fra redskaber beregnet til fangst af rejer. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Registrerede erhvervsfiskere og selskaber jf.  \r\n\r\n saltvandsfiskerilovens § 3 kan med flerårig fortrinsret erhverve ledige  \r\n\r\n bundgarnspladser fra et kalenderårs begyndelse ved skriftlig anmeldelse til  \r\n\r\n det stedlige fiskeriinspektorat. Anmeldelse, i hvilken der skal angives den  \r\n\r\n eller de ønskede pladsers beliggenhed, skal skriftligt være  \r\n\r\n fiskeriinspektoratet i hænde inden den 15. oktober. </P>  \r\n\r\n<P CLASS=STK> <I>Stk. 2. </I> Såfremt flere har ansøgt om en ledig  \r\n\r\n bundgarnsplads, og der ikke forinden mellem ansøgerne er opnået enighed om  \r\n\r\n fordeling af pladserne, indkalder Fiskeridirektoratet v. det stedlige  \r\n\r\n fiskeriinspektorat snarest efter den 15. oktober ved anbefalet brev samtlige  \r\n\r\n anmeldere til et møde om fordelingen mellem ansøgerne af de anmeldte pladser  \r\n\r\n evt. ved lodtrækning. </P>  \r\n\r\n<P CLASS=STK> <I>Stk. 3. </I> Ansøgeren skal give personlig møde eller ved  \r\n\r\n fuldmægtig. Kun fiskere der er tilstede eller er repræsenteret kan deltage i  \r\n\r\n lodtrækninger. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Medmindre der på mødet opnås enighed om  \r\n\r\n lodtrækningsformen, træffer Fiskeri-direktoratet ved det stedlige  \r\n\r\n fiskeriinspektorat afgørelse herom. </P>  \r\n\r\n<P CLASS=STK> <I>Stk. 2. </I> Har et selskab, interessentskab, kompagniskab  \r\n\r\n eller lignende anmeldt fortrinsret til bundgarnsplads, kan erhvervsfiskere,  \r\n\r\n der tillige er selskabsdeltagere i dette selskab, interessenter, kompagnoner  \r\n\r\n eller ansatte ikke deltage i lodtrækning om denne plads. </P>  \r\n\r\n<P CLASS=STK> <I>Stk. 3. </I> Den, der deltager i lodtrækningen, skal kunne  \r\n\r\n dokumentere at have rådighed over bundgarnsredskaber til at udsætte på  \r\n\r\n pladsen. </P>  \r\n\r\n<P CLASS=STK> <I>Stk. 4. </I> Den, der har erhvervet flere ledige  \r\n\r\n bundgarnspladser, end fiskeren kan og vil besætte, skal straks underrette  \r\n\r\n fiskeriinspektoratet om, hvilke pladser der ikke benyttes. De pågældende  \r\n\r\n pladser betragtes herefter som afgivet. Sker dette inden fordelingsmødet,  \r\n\r\n finder om fornødent ny lodtrækning sted blandt dem der har anmeldt rettidigt.  \r\n\r\n</P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Når bundgarnspladser bruges til fiskeri med  \r\n\r\n garn, som måler mindst 20 meter i ringen, bevarer personer og selskaber mv.  \r\n\r\n fortrinsretten i 6 år. For garn, som måler mindre end 20 meter i ringen eller  \r\n\r\n ingen ring bevares fortrinsretten i 3 år (til en 1. januar). </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> En flerårig fortrinsret til benyttelse af en  \r\n\r\n bundgarnsplads bevares kun, såfremt følgende betingelser er opfyldt: </P>  \r\n\r\n<UL CLASS=PLAIN-LIST>  \r\n\r\n<LI>1) Bundgarnspladsen skal hvert år senest den 30. april afmærkes ved  \r\n\r\n anbringelse af hovedpælen (yderpælen) eller på dennes plads en bøje.  \r\n\r\n Afmærkningen skal ske i overensstemmelse med de i henhold til  \r\n\r\n saltvandsfiskerilovens § 18, stk. 1 fastsætte forskrifter. </LI>  \r\n\r\n<LI>2) At garnet på steder, hvor der drives forårsfiskeri, er udsat i  \r\n\r\n fiskedygtig stand inden den 1. maj. </LI>  \r\n\r\n<LI>3) At garnet, for så vidt det anvendes til fangst af sild, makrel og  \r\n\r\n hornfisk, er udsat i fiskedygtig stand inden den 1. juli. </LI>  \r\n\r\n<LI>4) At garnet ved fiskeri, som ikke falder ind under nr. 2 eller 3, er  \r\n\r\n udsat i fiskedygtig stand inden den 1. oktober. </LI>  \r\n\r\n<LI>5) Bundgarnspladsen ikke rykkes til siderne, i længderetning eller dennes  \r\n\r\n retning ændres, medmindre dette aftales på de årlige bundgarnsmøder jf. § 18  \r\n\r\n og er meddelt til det stedlige fiskeriinspektorat. </LI>  \r\n\r\n<LI>6) Den, der erhverver fortrinsret til inderpladser på steder, hvor  \r\n\r\n fortrinsretten til en række bundgarnspladser udløber, må, for så vidt der  \r\n\r\n findes berettigede til pladsen udenfor, ikke føre sine inderpladser længere  \r\n\r\n udefter, end tilfældet var tidligere. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Ud over de i § 21 nævnte tilfælde fortabes den  \r\n\r\n flerårige fortrinsret såfremt indehaveren i løbet af fortrinsretsperioden  \r\n\r\n ikke længere opfylder betingelserne for at drive erhvervsfiskeri. </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Fortabes fortrinsretten, kan bundgarnspladsen  \r\n\r\n indtil årets udgang benyttes af alle og enhver under iagttagelse af de for  \r\n\r\n fiskeriets udøvelse almindeligt givne regler. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> I tilfælde af brugerens død bevarer arvinger og  \r\n\r\n den samlevende ægtefælle dog fortrinsretten til at benytte bundgarnspladsen,  \r\n\r\n indtil fortrinsretten for den afdøde bruger ville være udløbet. Denne ret kan  \r\n\r\n af arvingerne og den efterladte ægtefælle overlades til andre under  \r\n\r\n forudsætning af, at de til fiskeriet på pladsen hidtil benyttede garn og pæle  \r\n\r\n samtidig overlades den nye bruger, eventuelt ved salg eller leje. </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> For bundgarnspladser, der efter oven-stående  \r\n\r\n regler ikke er tildelt flerårig fortrinsret, kan registrerede  \r\n\r\n bierhvervsfiskere opnå 1 års fortrinsret fra et kalenderårs begyndelse til  \r\n\r\n årets udgang, såfremt anmeldelse af pladsen skritligt er meddelt  \r\n\r\n fiskeriinspektoratet inden 15. oktober. </P>  \r\n\r\n<P CLASS=STK> <I>Stk. 2. </I> I øvrigt anvendes ovenstående regler om  \r\n\r\n tildeling af fortrinsret herunder lodtrækning blandt flere anmeldere. </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> De tildelte bundgarnspladser indtegnes af  \r\n\r\n Fiskeridirektoratet evt. ved det stedlige fiskeriinspektoratet på kort eller  \r\n\r\n kortskitser, med antallet af garn i garnrækker. Kortskitser udleveres af  \r\n\r\n fiskeriinspektoratet efter anmodning herom. </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Overtrædelse af § 1, stk. 1, § 2, § 3, § 4,  \r\n\r\n stk. 1 og 2, § 5 stk 1, § 6, stk. 1, § 7, §§ 9 - 14 og § 16 eller manglende  \r\n\r\n efterkommelse af Fiskeridirektoratets eller fiskeriinspektoratets påbud  \r\n\r\n straffes med bøde. </P>  \r\n\r\n<P CLASS=STK> <I>Stk. 2. </I> Overtrædelse af bestemmelserne fastsat i § 6 og  \r\n\r\n §§ 9 - 14 er alene undergivet privat påtale. </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Bundgarnspladser indtaget med flerårig  \r\n\r\n fortrinsret, og tildelt før 1. januar 1997, bevarer placeringen uanset  \r\n\r\n afstandsgrænserne nævnt i § 16 ikke er overholdt, indtil fortrinsrettens  \r\n\r\n udløb. </P>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Fiskeridirektoratets udlæg afholdt i henhold  \r\n\r\n til § 1, stk. 2 og § 4, stk. 3, kan inddrives ved udpantning. </P>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Bekendtgørelsen træder i kraft den 15. oktober  \r\n\r\n 1997. </P>  \r\n\r\n<P> <I>Ministeriet for Fødevarer, Landbrug og Fiskeri, den 30. september  \r\n\r\n 1997</I>  </P>  \r\n\r\n<P>Henrik Dam Kristensen </P>  \r\n\r\n<P>/ Jørn Laustrup </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/10/1997"
        },
        {
            "displayName": "Accession",
            "displayValue": "B19970075605"
        },
        {
            "displayName": "Entydig dokumentidentifikation",
            "displayValue": "CM045489"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "19/07/2004"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "756"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "30/09/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Fødevaremin., 3. afd., 4. kt., j.nr. 1997-1180-0011"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}