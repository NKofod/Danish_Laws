{
    "id": 109891,
    "title": "1989 BTL 84   BETÆNKNING OVER FORSLAG TIL LOV OM ÆNDRING AF LOV OM FORSKELLIGE   FORBRUGSAFGIFTER (OPHÆVELSE AF AFGIFTERNE AF VIDEOOPTAGERE, VISSE   FARVEFJERNSYN, VASKE- OG OPVASKEMASKINER, KOMFURER OG OVNE, TÆNDSTIKKER,   LIGHTERE OG SPILLEKORT)    NR L 84 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 84",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 84 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om forskellige  \r\n\r\n forbrugsafgifter (Ophævelse af afgifterne af videooptagere, visse  \r\n\r\n farvefjernsyn, vaske- og opvaskemaskiner, komfurer og ovne, tændstikker,  \r\n\r\n lightere og spillekort) <BR>  \r\n\r\n Nr L 84 1989-90, 1. samling </P>  \r\n\r\n<P></P>  \r\n\r\n<P>Afgivet af Skatteudvalget </P>  \r\n\r\n<P></P>  \r\n\r\n<P>Afgivet: 19891210 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til skatteministeren, som denne har besvaret dels </P>  \r\n\r\n<P>skriftligt, dels i samråd. To af disse spørgsmål og svarene herpå </P>  \r\n\r\n<P>(spørgsmål 1 og 8) er tillige optrykt som bilag til nærværende </P>  \r\n\r\n<P>betænkning. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>FAHAF (Foreningen af Husholdnings-Apparat Forhandlere i Danmark), </P>  \r\n\r\n<P>FEHA (Foreningen af Fabrikanter og Importører af Elektriske  \r\n\r\n Husholdningsapparater), </P>  \r\n\r\n<P>Parfumehandlernes Landsforening og </P>  \r\n\r\n<P>Radiobranchen. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Det Konservative Folkepartis,  \r\n\r\n Venstres, Fremskridtspartiets, Det Radikale Venstres, Centrum-Demokraternes  \r\n\r\n og Kristeligt Folkepartis medlemmer af udvalget) lovforslaget til  \r\n\r\n<I>vedtagelse uændret. </I></P>  \r\n\r\n<P>Et mindretal (Socialdemokratiets og Socialistisk Folkepartis medlemmer af  \r\n\r\n udvalget) kan ikke medvirke til lovforslagets gennemførelse. </P>  \r\n\r\n<P>Flertallet inden for mindretallet (Socialdemokratiets medlemmer af  \r\n\r\n udvalget), der dog kan tiltræde de stillede ændringsforslag, vil ikke  \r\n\r\n medvirke i den nuværende situation til lovforslagets vedtagelse, idet det er  \r\n\r\n af den opfattelse, at den nødvendige nedsættelse af grænsehandelsfølsomme  \r\n\r\n afgifter skal ske i sammenhæng med en indkomstpolitisk aftale med  \r\n\r\n arbejdsmarkedets parter, der også i de kommende år skal sikre en lavere  \r\n\r\n omkostningsudvikling end i udlandet og en stigende pensionsopsparing. </P>  \r\n\r\n<P>Endvidere er det Socialdemokratiets opfattelse, at det er nødvendigt at  \r\n\r\n lægge en samlet strategi for nedsættelser af grænsehandelsfølsomme afgifter  \r\n\r\n sådan, at Danmark kan afvikle en væsentlig del af afgifterne mod at opnå en  \r\n\r\n aftale med EF om fastholdelse af adgang til grænsekontrol på stikprøvebasis i  \r\n\r\n forbindelse med opretholdelse af et højt afgiftsniveau på stærk spiritus og  \r\n\r\n tobak. </P>  \r\n\r\n<P>Mindretallet inden for mindretallet (Socialistisk Folkepartis medlemmer af  \r\n\r\n udvalget) vil ved lovforslagets endelige vedtagelse hverken stemme for eller  \r\n\r\n imod, men har dog stillet to ændringsforslag. SF synes, at det er fornuftigt,  \r\n\r\n at nogle af de afgifter, som fungerer som ren kopskat, f.eks. afgift på  \r\n\r\n spillekort, lightere og tændstiksæsker, afskaffes. Når det gælder de øvrige  \r\n\r\n afgifter, finder SF, at problemerne med grænsehandelen kunne tale for en  \r\n\r\n afskaffelse af afgifterne. SF konstaterer dog, at prisforskellen mellem  \r\n\r\n Danmark og Vesttyskland i høj grad også skyldes høje avancer i Danmark. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (SF), tiltrådt af et <I>mindretal</I> (S): </P>  \r\n\r\n<P>Til § 2 </P>  \r\n\r\n<P>1) Ordene &#187;fra denne dato&#171; ændres til: &#187;dagen efter lovens  \r\n\r\n vedtagelse&#171;. </P>  \r\n\r\n<P>Til § 3 </P>  \r\n\r\n<P>2) I <I>stk. 1</I> ændres &#187;den 1. januar 1990&#171; til: &#187;fra  \r\n\r\n dagen efter lovens vedtagelse&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 og 2 </P>  \r\n\r\n<P>Med det formål at forhindre konkurrenceforvridning mellem hæderlige og  \r\n\r\n uhæderlige handlende ønsker SF, at ikrafttrædelsesdatoen flyttes til dagen  \r\n\r\n efter lovens vedtagelse. Det er gennem udvalgsarbejdet klart dokumenteret af  \r\n\r\n FEHA, at der findes utallige bureaukratiske måder at omgå lovforslagets  \r\n\r\n bestemmelser på, og derfor mener SF, at flertallet burde tage konsekvensen  \r\n\r\n ved at lade afgiftslettelserne på hårde hvidevarer træde i kraft straks. </P>  \r\n\r\n<P>Aagaard (KF) Else Theill Sørensen (KF) Pernille Sams (KF) Svend Heiselberg  \r\n\r\n (V) nfmd. <I>Skrumsager Skau (V) Glistrup (FP) Elisabeth Arnold (RV) Bente  \r\n\r\n Juncker (CD) Kofod-Svendsen (KRF) Helen Beim (S) Erling Christensen (S) Pia  \r\n\r\n Gjellerup (S) Klaus Hækkerup (S) Hans Strunge (S) Stavad (S)</I> fmd.  \r\n\r\n<I>Bjørn Poulsen (SF) Jens Thoft (SF) </I></P>  \r\n\r\n<P>Bilag </P>  \r\n\r\n<P>To af udvalgets spørgsmål til ministeren og dennes svar herpå </P>  \r\n\r\n<P>Spørgsmål: </P>  \r\n\r\n<P>Hvorledes forventes betalingsbalancen at blive berørt som følge af  \r\n\r\n afgiftsnedsættelsen? </P>  \r\n\r\n<P>Svar: </P>  \r\n\r\n<P>Det Økonomiske Sekretariat har oplyst, at den umiddelbare effekt på  \r\n\r\n betalingsbalancens løbende poster af ophævelsen af afgifter på videooptagere,  \r\n\r\n visse farvefjernsyn m.v. kan anslås til ca. 250 mio. kr. stigende til 350  \r\n\r\n mio. kr., når de afledede virkninger er slået fuldt igennem. Effekten af  \r\n\r\n dette lovforslag er lidt større end ved andre afgiftsnedsættelser, idet  \r\n\r\n prisnedsættelsen vedrører varer, som traditionelt har et relativt stort  \r\n\r\n importindhold. </P>  \r\n\r\n<P>Det tilføjes, at såfremt afgifterne ikke var blevet fjernet, ville  \r\n\r\n betalingsbalancen været blevet belastet af stigende grænsehandel med video,  \r\n\r\n større tv og hårde hvidevarer som følge af forhøjelsen af beløbsgrænsen pr.  \r\n\r\n 1. januar 1990 for afgiftsfri indførsel. </P>  \r\n\r\n<P>Netto forringes betalingsbalancen således med ca. 1/4 mia. kr. som følge  \r\n\r\n af fjernelsen af afgiften. </P>  \r\n\r\n<P>Spørgsmål: </P>  \r\n\r\n<P>Ministeren bedes indhente en udtalelse fra økonomiministeren, hvorvidt han  \r\n\r\n med disse afgiftslettelser har fået tilsagn fra EF-Kommissionen om  \r\n\r\n fastholdelse af 2-døgnsreglen, samt om der i relation til EF foreligger nogen  \r\n\r\n langsigtet løsning for så vidt angår stærk spiritus og tobak. </P>  \r\n\r\n<P>Svar: </P>  \r\n\r\n<P>Økonomiministeriet udtaler, at den aftale, der blev indgået med  \r\n\r\n EF-Kommissionen i slutningen af 1988, indebar en 2-årig forlængelse af  \r\n\r\n 2-døgnsreglen indtil den 31. december 1990. Som en del af aftalen skal  \r\n\r\n EF-Kommissionen inden den 30. juni 1990 tage sagen op til fornyet overvejelse  \r\n\r\n og fremsætte forslag til en forlængelse af undtagelsesordningen, eventuelt i  \r\n\r\n ændret form. </P>  \r\n\r\n<P>Ophævelse af afgiften for husholdningsapparater, tv og video accentueres  \r\n\r\n af forhøjelsen pr. 1. januar 1990 af det afgiftsfrie beløb i  \r\n\r\n rejsegodsreglerne. </P>  \r\n\r\n<P>Der foreligger ingen langsigtet løsning for spiritus og tobak.  \r\n\r\n Kommissionen har i november fremlagt nogle forslag, som endnu ikke er  \r\n\r\n substansbehandlet i Rådet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "10/01/1990"
        },
        {
            "displayName": "Accession",
            "displayValue": "198914K00084"
        },
        {
            "displayName": "Entydig dokumentidentifikation",
            "displayValue": "CL003449"
        },
        {
            "displayName": "Dato for førstegangsindlæggelse",
            "displayValue": "10/01/1990"
        },
        {
            "displayName": "Dato for indlæggelse",
            "displayValue": "10/01/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "84"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}