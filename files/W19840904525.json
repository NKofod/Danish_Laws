{
    "id": 156532,
    "title": "Ankestyrelsens principafgørelse O-34-84 om opholdskommunerefusion - afløsning",
    "documentTypeId": "240",
    "isSagsforlobPeriodValid": true,
    "shortName": "KEN nr 9045 af 02/07/1984",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-34-84 om opholdskommunerefusion - afløsning</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Administrationsgebyr til en plejehjemsforening fandtes ikke at være en udgift til bistand, som B kommune kunne kræve refunderet af A kommune efter bistandslovens § 11.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 11, nr. 1 og § 133, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Et barn blev i 1978 anbragt uden for hjemmet under medvirken af det sociale udvalg i A kommune. Barnet var anbragt i familiepleje i B kommune indtil hjemgivelse i marts 1980. Socialudvalget i B kommune havde ved beregning af sit refusionskrav efter bistandslovens § 11 medregnet et administationsgebyr til den plejehjemsforening, der havde formidlet familieplejen.</p>\r\n<p>Socialudvalget i A kommune havde gjort gældende, at administrationsudgifter til en plejehjemsforening ikke kunne kræves refunderet af den tidligere opholdskommune.</p>\r\n<p>I sin klage til amtsankenævnet anførte socialudvalget i B kommune, at anbringelsen skete under medvirken af plejehjemsforeningen, der opkrævede et administrationsgebyr, som B kommune havde udlagt. Udvalget anførte, at gebyret blev opkrævet i alle plejesager, og plejeforholdet kunne ikke etableres uden denne betaling. Udvalget anså derfor gebyret for at være en udgift lig alle andre i et familieplejeforhold, hvor der blev krævet refusion.</p>\r\n<p>Amtsankenævnet fandt, at administrationsgebyret var en udgift, der var omfattet af bistandslovens § 11, og at socialudvalget i B kommune derfor var berettiget til refusion fra A kommune også vedrørende denne udgift.</p>\r\n<p>Socialudvalget i A kommune anførte, at administrationsgebyret var en almindelig udgift, som den administrerende kommune måtte bære som almindelig administrationsudgift uden mulighed for refusion.</p>\r\n<p>Socialministeriet udtalte, at udgifter, der af B kommune afholdes i forbindelse med administrationsudgifter - det være sig at kommunen selv eller af en plejeforening, der handler på kommunens vegne - ikke kunne betragtes som \"udgifter til bistand\" i § 11's forstand. Sådanne udgifter måtte betragtes som rene administrationsudgifter, der måtte afholdes af B kommune.</p>\r\n<p>Efter bistandslovens § 11, nr. 1, kan opholdskommunen kræve sin del af udgifterne til bistand refunderet af en tidligere opholdskommune, når pågældende ved medvirken fra en anden kommune er anbragt i pleje i kommunen. Ifølge lovens § 133, stk. 2, afholdes en kommunes udgifter til rådgivning og tilsyn efter afsnit II og til administration i øvrigt endeligt af kommunen.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Administrationsgebyret til en plejehjemsforening fandtes ikke at være en udgift til bistand som socialudvalget i B kommune i medfør af bistandslovens § 11 kunne kræve refunderet af socialudvalget i A kommune.</p>\r\n<p>Ankestyrelsen ændrede således amtsankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19840904525"
        },
        {
            "displayName": "Entydig dokumentidentifikation",
            "displayValue": "BS009323"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9045"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "02/07/1984"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 14351-82"
        },
        {
            "displayName": "Stikord",
            "displayValue": "O-34-84"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}