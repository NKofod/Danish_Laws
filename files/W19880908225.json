{
    "id": 156666,
    "title": "Ankestyrelsens principafgørelse O-12-88 om kontanthjælp - tilbagebetaling - tildeling - bortgivelse af arv - uforsvarlig økonomi",
    "documentTypeId": "240",
    "isSagsforlobPeriodValid": true,
    "shortName": "KEN nr 9082 af 15/03/1988",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-12-88 om kontanthjælp - tilbagebetaling - tildeling - bortgivelse af arv - uforsvarlig økonomi</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En klient, som i forvejen modtog kontanthjælp og som havde doneret en arv på 100.000 kr til en religiøs bevægelse, var fortsat berettiget til udmåling af kontanthjælp efter lovens almindelige principper.</p>\r\n   <p class=\"TekstGenerel\">Ankestyrelsen lagde vægt på, at klienten ikke havde haft arven til sin rådighed på grund af donationen, og at dette måtte lægges til grund, at bistandslovens §§ 26, 27 og 49 (nu aktivlovens §§ 93, 95 og 90) indeholdt anvisninger på, hvorledes der eventuelt kunne forholdes i et tilfælde som det foreliggende.</p>\r\n   <p class=\"TekstGenerel\">Ankestyrelsen fandt i øvrigt, at den hjælp, han ville være berettiget til, skulle ydes med tilbagebetalingspligt efter § 26, stk. 1, nr. 1 (nu aktivlovens § 93, stk. 1, nr. 1), idet klienten ved bortgivelsen af arven havde handlet på en måde, der kunne anses for uforsvarlig økonomi .</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>05-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 637 af 27. september 1989 - § 26, stk. 1, nr. 1 og § 37, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En enlig mand M havde gennem flere år modtaget kontanthjælp.</p>\r\n<p>M oplyste den 23. januar 1987 overfor social- og sundhedsforvaltningen, at han havde doneret 100.000 kr., som han havde fået udbetalt i arv, til en religiøs bevægelse.</p>\r\n<p>M fik herefter afslag på udbetaling af yderligere kontanthjælp og blev henvist til eventuelt at lade sig forsørge af den religiøse bevægelse.</p>\r\n<p>M modtog herefter kost og logi hos den religiøse bevægelse, indtil han den 17. marts 1987 overfor social- og sundhedsforvaltningen erklærede sig uden midler. M oplyste, at han havde brudt med bevægelsen, grundet uenighed om visse religiøse principper, og at han derfor ikke længere øsnkede at modtage kost og logi fra bevægelsen.</p>\r\n<p>M fik herefter bevilget overlevelseshjælp med 30 kr. om dagen. Hjælpen blev ydet med tilbagebetalingspligt i henhold til bistandslovens § 26, stk. 1, nr. 1, grundet bortgivelse af arven.</p>\r\n<p>Social- og sundhedsforvaltningen fastholdt, at der med rette blev udbetalt kontanthjælp med 30 kr. daglig</p>\r\n<p>i henhold til bistandslovens § 37 og med tilbagebetalingspligt i henhold til lovens § 26, stk. 1, nr. 1.</p>\r\n<p>Sagen blev anket af M.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen finder, at social- og sundhedsforvaltningen ikke har været berettiget til at afslå at yde M kontanthjælp efter bistandslovens § 37 fra den 23. januar 1987, og til at udbetale M reduceret kontanthjælp efter bistandslovens § 37 med 30 kr. pr. dag fra den 17. marts 1987.</p>\r\n<p>Ankestyrelsen har herved lagt vægt på, at M ikke har haft arven til rådighed på grund af donationen til den religiøse bevægelse og på, at der må lægges til grund, at bistandslovens §§ 26, 27 og 49 indeholder anvisninger på, hvorledes der eventuelt kan forholdes i et tilfælde som det foreliggende.</p>\r\n<p>Ankestyrelsen har derfor besluttet at hjemvise sagen til social- og sundhedsforvaltningen med henblik på udmåling efter sædvanlige principper af kontanthjælp efter bistandslovens § 37 fra den 23. januar 1987 med fradrag af allerede udbetalt kontanthjælp og under hensyn til fordelen ved, at M i perioden 23. januar 1987 til 17. marts 1987 har modtaget kost og logi fra den religiøse bevægelse.</p>\r\n<p>Ankestyrelsen finder endvidere, at den hjælp, som M herefter vil være berettiget til, skal udbetales med tilbagebetalingspligt efter bistandslovens § 26, stk. 1, nr. 1, idet M ved bortgivelsen af arven har handlet på en måde, der kan anses for uforsvarlig økonomi i bistandslovens forstand. Ankestyrelsen har herved lagt til grund, at M ved bortgivelsen har frataget sig muligheden for i en periode at klare sig selv i økonomisk henseende.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19880908225"
        },
        {
            "displayName": "Entydig dokumentidentifikation",
            "displayValue": "BS009456"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9082"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "15/03/1988"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 13359-87"
        },
        {
            "displayName": "Stikord",
            "displayValue": "O-12-88"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}