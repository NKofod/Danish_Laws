{
    "id": 142418,
    "title": "Bekendtgørelse om ansøgning om individuel statsgaranti i forbindelse med fusioner mellem pengeinstitutter",
    "documentTypeId": "60",
    "isSagsforlobPeriodValid": true,
    "shortName": "BEK nr 617 af 12/06/2012",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om ansøgning om individuel statsgaranti i forbindelse med fusioner mellem pengeinstitutter</p>\r\n<p class=\"Indledning2\">I medfør af akt nr. 51 af 14. februar 2012 fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelsesområde</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1\">§ 1.</span> Bekendtgørelsen gælder for ansøgninger og aftaler om ydelse af individuel statsgaranti indgået mellem Finansiel Stabilitet A/S og danske pengeinstitutter i forbindelse med fusioner, jf. akt nr. 51 af 14. februar 2012.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Finansiel Stabilitet A/S kan på vegne af staten indgå aftale om ydelse af individuel statsgaranti for ikke-efterstillet, usikret gæld (herefter: individuel statsgaranti) i forbindelse med en fusion mellem danske pengeinstitutter, hvoraf mindst et af de deltagende pengeinstitutter er nødlidende, jf. stk. 3, eller forventeligt nødlidende, jf. stk. 4.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Ved et nødlidende pengeinstitut forstås et pengeinstitut, der ikke lever op til kapitalkravene i lov om finansiel virksomhed.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> Ved et forventeligt nødlidende pengeinstitut forstås et pengeinstitut, hvor der, efter Finanstilsynets vurdering, er en betydelig risiko for, at instituttet inden for den nærmeste fremtid på 12-18 måneder vil kunne komme i konflikt med bestemmelser i lov om finansiel virksomhed om kapital- eller likviditetskrav, hvis det fortsætter som selvstændigt.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Ansøgning om individuel statsgaranti</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2\">§ 2.</span> Pengeinstitutter kan ansøge om individuel statsgaranti, jf. § 4, til afløsning af eksisterende gæld med individuel statsgaranti, som forfalder senest ultimo 2013, eller for nye udstedelser af gæld i det tilfælde, at ingen af de fusionerende institutter tidligere har været tildelt individuelle statsgarantier.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> En ny individuel statsgaranti efter stk. 1 i forbindelse med en fusion skal have en løbetid på mindst 3 måneder og kan højst have en løbetid til 31. december 2016, dog kan højest en tredjedel af garantien have en længere løbetid end 3 år.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Hvis ét eller flere af de fusionerende pengeinstitutter i forvejen har en individuel statsgaranti, kan der maksimalt ansøges om en ny individuel statsgaranti svarende til det samlede beløb for de garantier, der er udstedt til pengeinstitutterne.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3\">§ 3.</span> Pengeinstitutter kan ansøge om individuel statsgaranti for eksisterende seniorgæld i det tilfælde, at en fusion mellem to pengeinstitutter udløser forfald af den eksisterende seniorgæld til betaling. For individuel statsgaranti udstedt efter 1. pkt. kan garantien have op til samme løbetid og størrelse som den forfaldne seniorgæld.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4\">§ 4.</span> Ansøgning om individuel statsgaranti indsendes til Finansiel Stabilitet A/S. Ansøgningen skal angive størrelsen af og løbetiden for det anmodede garantitilsagn og derudover skal følgende vedlægges:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num1\">1)</span> Dokumentation for fusionen jf. § 12a i LBK nr. 972 af 13. august 2010 af konkurrenceloven.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num2\">2)</span> Dokumentation for at mindst ét af de deltagende pengeinstitutter er nødlidende eller forventeligt nødlidende.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num3\">3)</span> Forretningsplan for det fortsættende pengeinstitut der er indsendt til Finanstilsynet med henblik på Finanstilsynets godkendelse i medfør af §§ 61 eller 204 i lov om finansiel virksomhed. I forretningsplanen skal der være redegjort for, hvordan pengeinstituttet vil håndtere situationen, når den individuelle statsgaranti udløber.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num4\">4)</span> Likviditetsplan for det fortsættende institut, hvis denne ikke er indeholdt i forretningsplanen jf. nr. 3.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num5\">5)</span> Finanstilsynets godkendelse i medfør af §§ 61 eller 204 i lov om finansiel virksomhed. Godkendelsen kan være betinget af at ansøgning om individuel statsgaranti imødekommes.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num6\">6)</span> Finanstilsynets vurdering af det fortsættende instituts forretningsmodel.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num7\">7)</span> Budgetter, balance og kapitalopgørelse samt opgørelse af solvensbehovet for det fortsættende pengeinstitut.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> De deltagende pengeinstitutter skal derudover indsende følgende:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num1\">1)</span> Pengeinstituttets seneste årsrapport som skal være revideret, og det seneste kvartalsregnskab, som skal være gennemgået af pengeinstituttets godkendte revisor. Pengeinstitutter, der ikke udarbejder kvartalsregnskaber, kan i stedet indsende den kvartalsvise regnskabsindberetning, der udarbejdes til Finanstilsynet.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num2\">2)</span> En opgørelse af pengeinstituttets individuelle solvensbehov med den underliggende dokumentation samt oplysning om et eventuelt højere individuelt solvenskrav fastsat af Finanstilsynet i medfør af § 124 i lov om finansiel virksomhed. Opgørelsen skal foretages efter reglerne i bilag 1 i bekendtgørelse om kapitaldækning.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num3\">3)</span> En redegørelse vedrørende påbud og påtaler, som pengeinstituttet har modtaget fra Finanstilsynet inden for det seneste år, vedrørende likviditet, solvens og regnskab.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num4\">4)</span> Aftalegrundlag (vilkår og term sheet) vedrørende underliggende forpligtelser for de ansøgte garantier. For hvert enkelt underliggende lån skal der redegøres for lånets hovedstol (beløb og valuta), forrentningen, afdragsprofilen, herunder pengeinstituttets mulighed for førtidsindfrielse, pengeinstituttets forpligtelser og konsekvenser af pengeinstituttets misligholdelse af forpligtelser samt eventuelle særlige forhold.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> De deltagende pengeinstitutter skal indsende aftalegrundlag for seniorgæld, som ikke tidligere har været omfattet af en individuel statsgaranti, men som ønskes dækket af individuel statsgaranti, som følge af forfald i forbindelse med fusion, jf. § 3.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Finansiel Stabilitet A/S kan i forbindelse med ansøgningen forlange yderligere oplysninger til brug for vurderingen af pengeinstituttets økonomiske forhold og øvrige forhold af betydning for ansøgningen, herunder stille krav om erklæringer fra pengeinstituttets eksterne revisor.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> Såfremt der er oplysninger, som pengeinstituttet ikke kan tilvejebringe, skal pengeinstituttet angive dette i ansøgningen med begrundelse for, hvorfor oplysningerne ikke kan tilvejebringes.</p>\r\n<p class=\"Stk2\">\r\n   <span class=\"StkNr\" id=\"Par4_Stk6\">Stk. 6.</span> Ansøgning og dokumentation kan indsendes elektronisk til Finansiel Stabilitet A/S.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5\">§ 5.</span> Det fortsættende pengeinstituts ledelse skal erklære sig om, at de i henhold til § 4, stk. 1, indsendte oplysninger er retvisende. Det fortsættende pengeinstituts eksterne revision skal erklære sig om, at de i henhold til § 4, stk. 1, nr. 3, 4 og 7, indsendte oplysninger er retvisende.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Behandling af ansøgning og aftalevilkår</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6\">§ 6.</span> Finansiel Stabilitet A/S indgår på statens vegne aftale om ydelse af individuel statsgaranti med pengeinstitutter og udarbejder behørig dokumentation herfor.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7\">§ 7.</span> Finansiel Stabilitet A/S kan i forbindelse med forhandling om ydelse af individuel statsgaranti fastsætte krav om</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num1\">1)</span> pengeinstituttets løbende oplysningsforpligtelser i garantiperioden og</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk1_Num2\">2)</span> pengeinstituttets forpligtelser i tilfælde af, at de underliggende forpligtelser misligholdes, og garantien forfalder.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> De deltagende pengeinstitutter er forpligtet til straks at give meddelelse til Finansiel Stabilitet A/S, såfremt der sker væsentlige ændringer i pengeinstituttets økonomiske forhold i tidsrummet mellem indgivelse af en ansøgning og indgåelse af aftale om ydelse af individuel statsgaranti eller tidsrummet mellem indgåelse af aftale om ydelse af individuel statsgaranti og udstedelsen af den individuelle statsgaranti.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> De deltagende pengeinstitutter er forpligtet til straks at give meddelelse til Finansiel Stabilitet A/S, hvis de forventer ikke at kunne betale de underliggende forpligtelser.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Finansiel Stabilitet A/S kan ved forhandlingen fastsætte samtlige de vilkår, som Finansiel Stabilitet A/S vurderer, er nødvendige for, at udstedelse af statsgarantien kan anses for forsvarlig.</p>\r\n<p class=\"Stk2\">\r\n   <span class=\"StkNr\" id=\"Par7_Stk5\">Stk. 5.</span> Hvis det fortsættende institut, som ansøger om individuel statsgaranti, har en balance på over 3 mia. euro, vil udstedelsen af den individuelle statsgaranti kræve en særskilt notifikation til EU-Kommissionen.</p>\r\n<p class=\"Stk2\">\r\n   <span class=\"StkNr\" id=\"Par7_Stk6\">Stk. 6.</span> Det fortsættende pengeinstitut, der modtager individuel statsgaranti, skal senest tre måneder efter udstedelsen af en individuel statsgaranti indsende en rentabilitetsplan, jf. stk. 7, til Erhvervs- og Vækstministeriet, hvis den konkrete garantiudstedelse medfører, at</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk6_Num1\">1)</span> de statsgaranterede forpligtelser i forhold til pengeinstituttets samlede forpligtelser udgør 5 pct. eller derover, og</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk6_Num2\">2)</span> de samlede statsgaranterede forpligtelser overstiger 500 mio. euro.</p>\r\n<p class=\"Stk2\">\r\n   <span class=\"StkNr\" id=\"Par7_Stk7\">Stk. 7.</span> Rentabilitetsplanen, indsendt i medfør af stk. 6, skal dokumentere det fortsættende pengeinstituts langsigtede rentabilitet uden behov for statsstøtte og skal blandt andet bestå af følgende:</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk7_Num1\">1)</span> En redegørelse for pengeinstituttets risikostyring, herunder nedskrivninger og hensættelser til tab samt balancestyring.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk7_Num2\">2)</span> En redegørelse for pengeinstituttets likviditetsbudgetter.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk7_Num3\">3)</span> En redegørelse for pengeinstituttets forpligtelser udenfor balancen.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk7_Num4\">4)</span> En redegørelse for pengeinstituttets nuværende og fremtidigt kapitalgrundlag.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk7_Num5\">5)</span> En redegørelse for pengeinstituttets aflønnings- og incitamentsstruktur.</p>\r\n<p class=\"Liste1\">\r\n   <span class=\"Liste1Nr\" id=\"Par7_Stk7_Num6\">6)</span> Eventuelle særlige forhold, der gør sig gældende for pengeinstituttet.</p>\r\n<p class=\"Stk2\">\r\n   <span class=\"StkNr\" id=\"Par7_Stk8\">Stk. 8.</span> Stk. 6 og 7 om udarbejdelse af rentabilitetsplan gælder ikke for pengeinstitutter, der ifølge andre bestemmelser er forpligtet til eller har udarbejdet en omstruktureringsplan eller lignende redegørelse til Erhvervs- og Vækstministeriet.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8\">§ 8.</span> Ud over de vilkår, der kan fastsættes efter § 7, vil en aftale om individuel statsgaranti i hele garantiperioden være betinget af følgende:</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num1\">1)</span> Det fortsættende pengeinstitut må ikke udbetale udbytte.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num2\">2)</span> Det fortsættende pengeinstitut må ikke foretage kapitalnedsættelser, hvor beløbet udbetales til aktionærer, garanter eller andelshavere. Der må ligeledes ikke iværksættes nye tilbagekøbsprogrammer af egne aktier, udstedes fonds- eller friaktier til favørkurs eller i øvrigt gøres brug af lignende fordelagtige ordninger. Dette gælder dog ikke helt eller delvis tilbagekøb af statens aktier som led i afvikling af et statsligt kapitalindskud i det fortsættende institut.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num3\">3)</span> Der må ikke igangsættes nye aktieoptionsprogrammer eller andre lignende ordninger til direktionen, og eksisterende programmer og andre lignende ordninger må ikke forlænges eller fornyes.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9\">§ 9.</span> Finansiel Stabilitet A/S offentliggør på sin hjemmeside oplysninger om de udstedte garantier, herunder hvilke pengeinstitutter der har modtaget dem, samt om eventuelle betalinger under udstedte garantier.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Garantiprovision</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10\">§ 10.</span> Et pengeinstitut, der modtager en individuel statsgaranti, skal betale en årlig garantiprovision, jf. stk. 2-5.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Garantiprovisionen udgør 1,35 pct. med et tillæg, der er stigende i garantiens løbetid, således at der i det første år tillægges 0,65 pct., det andet år 0,75 pct. og det tredje år og frem 0,90 pct.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Såfremt EU-kommissionens minimumsniveau for garantiprovisionen for nye garantiudstedelser efter en konkret beregning er højere end garantiprovisionen fastsat i stk. 2, vil EU-Kommissionens niveau være gældende.</p>\r\n<p class=\"Stk2\">\r\n   <span class=\"StkNr\" id=\"Par10_Stk4\">Stk. 4.</span> Hvis de underliggende forpligtelser er i en anden valuta end danske kroner, kan Finansiel Stabilitet A/S forhøje garantiprovisionen i forhold til de omkostninger, der er forbundet med at foretage betalinger i anden valuta.</p>\r\n<p class=\"Stk2\">\r\n   <span class=\"StkNr\" id=\"Par10_Stk5\">Stk. 5.</span> Der skal opkræves garantiprovision fra tidspunktet for Finansiel Stabilitet A/S’ udstedelse af garantierklæring. Garantiprovisionen beregnes efter reglerne i stk. 2-4 på grundlag af de forpligtelser, som Finansiel Stabilitet A/S garanterer i henhold til aftalen.</p>\r\n<p class=\"Stk2\">\r\n   <span class=\"StkNr\" id=\"Par10_Stk6\">Stk. 6.</span> Garantiprovision for individuelle statsgarantier, som er udstedt før 31. december 2010, og som er overtaget af et andet pengeinstitut i forbindelse med overtagelse af et nødlidende pengeinstitut eller forventeligt nødlidende pengeinstitut, hvor staten har ydet en medgift, jf. akt 181 af 7. september 2011, fastsættes, som var der tale om nye individuelle statsgarantier udstedt i henhold til akt 51 af 14. februar 2012. Garantiprovision vil ved overtagelsen af de eksisterende individuelle statsgarantier opgøres i henhold til stk. 2-4.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11\">§ 11.</span> Garantiprovisionen opgjort i henhold til § 10 skal indbetales til Finansiel Stabilitet A/S, som fastsætter de nærmere vilkår for betaling af garantiprovision, herunder vilkår om periodisk forudbetaling af den årlige garantiprovision.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Garantierklæring</span>\r\n</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12\">§ 12.</span> Hvis Finansiel Stabilitet A/S godkender ansøgningen om individuel statsgaranti indgås vilkårsaftale om ydelse af statsgaranti. Når pengeinstituttet ønsker at udstede de statsgaranterede forpligtelser, udsteder Finansiel Stabilitet A/S en garantierklæring, der dokumenterer den individuelle statsgaranti på de underliggende forpligtelser.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Garantierklæringen kan vedrøre</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk2_Num1\">1)</span> en garanti for en enkeltstående underliggende forpligtelse, eller</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk2_Num2\">2)</span> en rammegaranti for forpligtelser under et obligationsprogram, hvor Finansiel Stabilitet A/S udsteder en erklæring i forbindelse med pengeinstituttets indgåelse af underliggende forpligtelser, der bekræfter, at disse er omfattet af rammegarantien.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Garantierklæringen skal indeholde følgende oplysninger:</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk3_Num1\">1)</span> Identifikation af de underliggende forpligtelser.</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk3_Num2\">2)</span> Størrelsen på de underliggende forpligtelser.</p>\r\n<p class=\"Liste1\">\r\n   <span class=\"Liste1Nr\" id=\"Par12_Stk3_Num3\">3)</span> Oplysninger om, hvorledes kreditorerne i de underliggende forpligtelser får rettidig betaling, hvis pengeinstituttet misligholder sine underliggende forpligtelser, og den individuelle statsgaranti forfalder.</p>\r\n<p class=\"Stk2\">\r\n   <span class=\"StkNr\" id=\"Par12_Stk4\">Stk. 4.</span> De underliggende forpligtelser skal udstedes senest 30 dage efter udstedelse af garantierklæringen. Pengeinstituttet giver oplysning til Finansiel Stabilitet A/S om udstedelsen af de underliggende forpligtelser snarest muligt, dog senest ved udløbet af 30-dages fristen.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Misligholdelse</span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13\">§ 13.</span> Hvis et pengeinstitut misligholder sine underliggende forpligtelser, og den individuelle statsgaranti forfalder, sikrer Finansiel Stabilitet A/S kreditorerne rettidig betaling og indtræder i kreditors rettigheder og forpligtelser efter dansk rets almindelige regler i henhold til aftalen om det underliggende lån samt de vilkår, som Finansiel Stabilitet A/S konkret har fastsat som vilkår for at ville yde den individuelle statsgaranti.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Ikrafttræden</span>\r\n</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14\">§ 14.</span> Bekendtgørelsen træder i kraft den 20. juni 2012.</p><div class=\"Givet\" id=\"Givet\"><p class=\"Givet\" align=\"center\">Erhvervs- og Vækstministeriet, den 12. juni 2012</p><p class=\"Sign1\" align=\"center\">Ole Sohn</p><p class=\"Sign2\" align=\"right\">/ Hans Høj</p></div>",
    "isHistorical": true,
    "editorialNotes": [],
    "alternativeMedia": [
        "Bekendtgørelsen har hjemmel i et aktstykke. Aktstykker indlægges ikke i Retsinformation, men kan findes på www.folketingstidende.dk."
    ],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/06/2012"
        },
        {
            "displayName": "Accession",
            "displayValue": "B20120061705"
        },
        {
            "displayName": "Entydig dokumentidentifikation",
            "displayValue": "BP000210"
        },
        {
            "displayName": "Dato for førstegangsindlæggelse",
            "displayValue": "19/06/2012"
        },
        {
            "displayName": "Dato for indlæggelse",
            "displayValue": "03/06/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "617"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "12/06/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin., j.nr. 12/04380"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}