{
    "id": 121145,
    "title": "Bekendtgørelse om særlige tilskud til specialpædagogisk bistand ved ungdomsuddannelser m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 873 af 01/09/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Tilskudsberettigede institutioner og administrator af tilskud</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Anvendelsesområde og betingelser for SPS</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Administration</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Regnskab og revision</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Tilsyn og klageregler</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Ikrafttræden m.v.</p><div class=\"bjelke\">Den fulde tekst</div><p class=\"Titel2\">Bekendtgørelse om særlige tilskud til specialpædagogisk bistand ved ungdomsuddannelser m.v.</p>\r\n      <p class=\"Indledning2\">I medfør af § 42, stk. 4, § 44, stk. 2, og § 57, stk. 3, i lov nr. 575 af 9. juni 2006 om institutioner for almengymnasiale uddannelser og almen voksenuddannelse m.v. og § 18 a, stk. 2, § 26, stk. 4, og § 38 a, stk. 3, i lov om institutioner for erhvervsrettet uddannelse, jf. lovbekendtgørelse nr. 136 af 1. marts 2006, som ændret ved lov nr. 576 af 9. juni 2006, fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Tilskudsberettigede institutioner og administrator af tilskud</p>\r\n      <p class=\"Paragraf\"><span class=\"ParagrafNr\">§ 1.</span> De institutioner, der modtager driftstilskud i henhold til de i indledningen nævnte love, kan få særlige tilskud til institutionernes udgifter til elever og kursister, der efter § 40 i lov om uddannelsen til studentereksamen (stx) (gymnasieloven), § 36 i lov om uddannelsen til højere forberedelseseksamen (hf-loven), § 29 i lov om erhvervsuddannelser og § 40 i lov om uddannelserne til højere handelseksamen (hhx) og højere teknisk eksamen (htx) skal have tilbud om specialpædagogisk bistand.</p>\r\n      <p class=\"Stk2\"><span class=\"StkNr\">Stk. 2.</span> Styrelsen for Statens Uddannelsesstøtte (styrelsen) administrerer de særlige tilskud.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Anvendelsesområde og betingelser for SPS</p>\r\n      <p class=\"Paragraf\"><span class=\"ParagrafNr\">§ 2.</span> De særlige tilskud til institutionens udgifter til specialpædagogisk bistand vil i denne bekendtgørelse blive benævnt specialpædagogisk støtte (SPS).</p>\r\n      <p class=\"Stk2\"><span class=\"StkNr\">Stk. 2.</span> SPS kan anvendes i forbindelse med den almindelige undervisning på institutionen, i obligatorisk praktik, eller, når det er nødvendigt, i forbindelse med prøver og eksaminer samt uddannelsesophold, obligatoriske praktikophold og studierejser i udlandet, der gennemføres som led i tilskudsberettigende uddannelse efter de uddannelseslove, der er nævnt i § 1, stk. 1.</p>\r\n      <p class=\"Stk2\"><span class=\"StkNr\">Stk. 3.</span> Den specialpædagogiske bistand tilrettelægges af den pædagogisk ansvarlige i samarbejde med eleven eller kursisten på en sådan måde, at eleven eller kursisten kan deltage fuldt ud i den almindelige undervisning og i prøver og eksaminer.</p>\r\n      <p class=\"Paragraf\"><span class=\"ParagrafNr\">§ 3.</span> Institutionen kan efter ansøgning få SPS til elever og kursister, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> som følge af fysisk eller psykisk handicap eller tilsvarende svære vanskeligheder har behov for specialpædagogisk bistand for at gennemføre uddannelsen,</p>\r\n          <p class=\"Liste1\"><span class=\"Liste1Nr\">2)</span> er optaget på og gennemgår en uddannelse, der er omfattet af de uddannelseslove, der er nævnt i § 1, stk. 1, og</p>\r\n          <p class=\"Liste1\"><span class=\"Liste1Nr\">3)</span> er uddannelsesaktive.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Institutionen kontrollerer løbende, om eleven eller kursisten er uddannelsesaktiv og underretter skriftligt styrelsen, hvis det ikke er tilfældet.</p>\r\n      <p class=\"Paragraf\"><span class=\"ParagrafNr\">§ 4.</span> SPS kan ydes, hvis styrelsen vurderer, at</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> bistanden er fagligt velbegrundet og nødvendig for at kompensere handicap eller tilsvarende svære vanskeligheder i forbindelse med at gennemføre uddannelsen,</p>\r\n          <p class=\"Liste1\"><span class=\"Liste1Nr\">2)</span> handicappet eller tilsvarende svære vanskeligheder kan kompenseres og</p>\r\n          <p class=\"Liste1\"><span class=\"Liste1Nr\">3)</span> bistanden er praktisk mulig at anskaffe.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 5.</span> SPS kan ydes til en eller flere af følgende former:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Hjælpemidler og instruktion i brug heraf.</p>\r\n          <p class=\"Liste1\"><span class=\"Liste1Nr\">2)</span> Personlig assistance og sekretærhjælp.</p>\r\n          <p class=\"Liste1\"><span class=\"Liste1Nr\">3)</span> Tegnsprogstolkning og skrivetolkning.</p>\r\n          <p class=\"Liste1\"><span class=\"Liste1Nr\">4)</span> Særligt udformede undervisningsmaterialer.</p>\r\n          <p class=\"Liste1\"><span class=\"Liste1Nr\">5)</span> Støttetimermed henblik på kompensation af handicap eller tilsvarende svære vanskeligheder.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> SPS gives ikke til en institutions andre former for bistand, herunder</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> specialundervisning eller andre tilsvarende pædagogiske initiativer, der iværksættes med henblik på at afhjælpe utilstrækkelige generelle forudsætninger for at gennemføre uddannelsen,</p>\r\n          <p class=\"Liste1\"><span class=\"Liste1Nr\">2)</span> bygningsmæssige ændringer, som nødvendiggøres af handicappede elevers eller kursisters behov for tilgængelighed,</p>\r\n          <p class=\"Liste1\"><span class=\"Liste1Nr\">3)</span> befordring til og fra institutionen eller</p>\r\n          <p class=\"Liste1\"><span class=\"Liste1Nr\">4)</span> sygeundervisning.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> I forbindelse med uddannelsesophold, obligatoriske praktikophold og studierejser i udlandet, der gennemføres som led i tilskudsberettigende uddannelse efter de uddannelseslove, der er nævnt i § 1, stk. 1, er SPS til de i stk. 1 nævnte former dog begrænset til det økonomiske niveau for ydelse af SPS i Danmark.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Administration</p>\r\n      <p class=\"Paragraf\"><span class=\"ParagrafNr\">§ 6.</span> Institutionens ansøgning skal indeholde følgende:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Elevens eller kursistens navn og personnummer.</p>\r\n          <p class=\"Liste1\"><span class=\"Liste1Nr\">2)</span> En skriftlig tilkendegivelse fra eleven eller kursisten om behov for bistand.</p>\r\n          <p class=\"Liste1\"><span class=\"Liste1Nr\">3)</span> Dokumentation for handicap eller tilsvarende svære vanskeligheder.</p>\r\n          <p class=\"Liste1\"><span class=\"Liste1Nr\">4)</span> Institutionens redegørelse for elevens eller kursistens behov for specialpædagogisk bistand og for formålet med den bistand, som der søges SPS til.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Er eleven eller kursisten undergivet forældremyndighed, skal forældremyndighedens indehaver eller indehavere ved underskrift på den i stk. 1, nr. 2, nævnte tilkendegivelse meddele samtykke til bistanden. Er eleven eller kursisten undergivet fælles forældremyndighed, er samtykke fra den ene forældremyndighedsindehaver dog tilstrækkeligt, hvis den anden ved fravær, sygdom eller andre særlige grunde er forhindret i at samtykke.</p>\r\n      <p class=\"Stk2\"><span class=\"StkNr\">Stk. 3.</span> Den i stk. 1, nr. 2, nævnte tilkendegivelse skal opbevares på institutionen.</p>\r\n      <p class=\"Paragraf\"><span class=\"ParagrafNr\">§ 7.</span> Styrelsen kan på baggrund af ansøgningen give tilsagn om SPS.</p>\r\n      <p class=\"Stk2\"><span class=\"StkNr\">Stk. 2.</span> Styrelsen træffer afgørelse om, fra hvilket tidspunkt SPS kan ydes, dog tidligst fra den måned, hvor ansøgning er modtaget i styrelsen.</p>\r\n      <p class=\"Paragraf\"><span class=\"ParagrafNr\">§ 8.</span> Det er en betingelse for at opnå SPS, at styrelsens tilsagn foreligger, før institutionen anskaffer den specialpædagogiske bistand. I overensstemmelse med styrelsens tilsagn anskaffer institutionen bistanden fra de leverandører, som er godkendt af eller anvises af styrelsen.</p>\r\n      <p class=\"Stk2\"><span class=\"StkNr\">Stk. 2.</span> Institutionen afholder udgifterne til den specialpædagogiske bistand på baggrund af styrelsens tilsagn.</p>\r\n      <p class=\"Stk2\"><span class=\"StkNr\">Stk. 3.</span> Styrelsen refunderer de afholdte udgifter til institutionen i overensstemmelse med det afgivne tilsagn, jf. dog stk. 4.</p>\r\n      <p class=\"Stk2\"><span class=\"StkNr\">Stk. 4.</span> Det er en betingelse for at opnå refusion, at styrelsen har modtaget refusionsanmodningen senest en måned efter, at regningen er betalt. Styrelsen kan i særlige tilfælde se bort fra en overskridelse af fristen.</p>\r\n      <p class=\"Paragraf\"><span class=\"ParagrafNr\">§ 9.</span> Styrelsen udarbejder skemaer, formularer og andet materiale til brug for institutionernes ansøgning om tilskud og udlån af hjælpemidler, der er omfattet af genbrugsordningen, og bestemmer, i hvilken udstrækning skemaer m.v. skal indgives i elektronisk form.</p>\r\n      <p class=\"Stk2\"><span class=\"StkNr\">Stk. 2.</span> I forbindelse med administrationen af SPS kan styrelsen pålægge institutionerne at benytte styrelsens edb-systemer.</p>\r\n      <p class=\"Paragraf\"><span class=\"ParagrafNr\">§ 10.</span> Institutionen stillerden specialpædagogiske bistand, der er anskaffet med tilskud, til rådighed for den enkelte elev eller kursist, så længe den pågældende har behov for det til sin uddannelse på institutionen eller i forbindelse med obligatoriske praktikophold.</p>\r\n      <p class=\"Paragraf\"><span class=\"ParagrafNr\">§ 11.</span> Når en elev eller kursist afslutter eller afbryder uddannelsen eller af andre grunde ikke har brug for bistanden, skal institutionen straks skriftligt underrette styrelsen herom.</p>\r\n      <p class=\"Paragraf\"><span class=\"ParagrafNr\">§ 12.</span> Ved uddannelsens afslutning, eller hvis behovet for bistand af andre grunde bortfalder, kan styrelsen hjemtage et hjælpemiddel, der er anskaffet med tilskud, med henblik på genanvendelse.</p>\r\n      <p class=\"Stk2\"><span class=\"StkNr\">Stk. 2.</span> Styrelsen kan efter afslutning af uddannelsen bestemme, at specialpædagogisk bistand, der er ydet i form af hjælpemidler, overdrages vederlagsfrit til eleven eller kursisten til ejendom.</p>\r\n      <p class=\"Paragraf\"><span class=\"ParagrafNr\">§ 13.</span> Styrelsen bestemmer, i hvilken udstrækning udveksling af meddelelser, oplysninger m.v. mellem styrelsen og institutionen skal ske i elektronisk form, og kan herunder bestemme, at der skal ske anvendelse af digital signatur eller anden sikker identifikation.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Regnskab og revision</p>\r\n      <p class=\"Paragraf\"><span class=\"ParagrafNr\">§ 14.</span> Tilskud, ydet efter denne bekendtgørelse, indgår i institutionens årsrapport, jf. Undervisningsministeriets bekendtgørelser om regnskab for institutioner for ungdomsuddannelser, og er omfattet af de for institutionen gældende regler om revision og tilskudskontrol m.v.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Tilsyn og klageregler</p>\r\n      <p class=\"Paragraf\"><span class=\"ParagrafNr\">§ 15.</span> Styrelsen fører tilsyn med institutionerne i forbindelse med administrationen af SPS. Institutionerne skal efter anmodning fra styrelsen indsende de oplysninger, der er nødvendige for kontrol af grundlaget for tildeling og refusion af beløb, der er afholdt af institutionen.</p>\r\n      <p class=\"Paragraf\"><span class=\"ParagrafNr\">§ 16.</span> Styrelsens afgørelser om SPS stiles til den institution, der har indgivet ansøgning om SPS, jf. § 6, stk. 1.</p>\r\n      <p class=\"Stk2\"><span class=\"StkNr\">Stk. 2.</span> Institutionen giver snarest og senest en uge efter modtagelsen af afgørelsen eleven eller kursisten meddelelse om afgørelsen. Er eleven eller kursisten undergivet forældremyndighed, giver institutionen desuden forældremyndighedens indehaver meddelelse om afgørelsen.</p>\r\n      <p class=\"Stk2\"><span class=\"StkNr\">Stk. 3.</span> Institutionen skal ved meddelelsen om afgørelsen sikre sig, at det er muligt for eleven eller kursisten umiddelbart at tilegne sig afgørelsens indhold. Samtidig og på samme måde skal institutionen give eleven eller kursisten oplysning om klageadgang, jf. stk. 4.</p>\r\n      <p class=\"Stk2\"><span class=\"StkNr\">Stk. 4.</span> Styrelsens afgørelser om SPS kan af eleven eller kursisten indbringes for Ankenævnet for Uddannelsesstøtten inden 4 uger efter, at eleven eller kursisten har fået meddelelse om afgørelsen, jf. stk. 2, 1. pkt. Er eleven eller kursisten undergivet forældremyndighed, indgives klagen af eleven eller kursisten og forældremyndighedens indehaver i fællesskab. § 6, stk. 2, finder tilsvarende anvendelse.</p>\r\n      <p class=\"Stk2\"><span class=\"StkNr\">Stk. 5.</span> Klager efter stk. 4 stiles til Ankenævnet og indsendes gennem styrelsen.</p>\r\n      <p class=\"Stk2\"><span class=\"StkNr\">Stk. 6.</span> Ankenævnet kan se bort fra overskridelser af fristen i stk. 4, 1. pkt., når overskridelsen af særlige grunde er undskyldelig.</p>\r\n      <p class=\"Stk2\"><span class=\"StkNr\">Stk. 7.</span> Ved behandlingen af klager efter stk. 4 tiltrædes Ankenævnet af et særligt sagkyndigt medlem, udpeget af Danske Handicaporganisationer.</p>\r\n      <p class=\"Stk2\"><span class=\"StkNr\">Stk. 8.</span> Ankenævnet træffer den endelige administrative afgørelse i sagen.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Ikrafttræden m.v.</p>\r\n      <p class=\"Paragraf\"><span class=\"ParagrafNr\">§ 17.</span> Bekendtgørelsen træder i kraft den 15. september 2008.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelse nr. 1458 af 13. december 2006 om særlige tilskud til specialpædagogisk bistand ved ungdomsuddannelser m.v. ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Undervisningsministeriet, den 1. september 2008</I></P><P CLASS=SIGN1 ALIGN=\"CENTER\">Bertel Haarder</P><P CLASS=SIGN2 ALIGN=\"RIGHT\">/ Hanna Dam</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/09/2008"
        },
        {
            "displayName": "Accession",
            "displayValue": "B20080087305"
        },
        {
            "displayName": "Entydig dokumentidentifikation",
            "displayValue": "AT003505"
        },
        {
            "displayName": "Dato for førstegangsindlæggelse",
            "displayValue": "04/09/2008"
        },
        {
            "displayName": "Dato for indlæggelse",
            "displayValue": "04/09/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "873"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "01/09/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Statens Uddannelsesstøtte"
        },
        {
            "displayName": "Ressortministeriets journalnummer",
            "displayValue": "Undervisningsmin.,<br />Styrelsen for Statens Uddannelsesstøtte, j. nr. 2008-4412-1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}