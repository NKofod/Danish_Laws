{
    "id": 109946,
    "title": "1989 BTL 145   BETÆNKNING OVER FORSLAG TIL LOV OM ÆNDRING AF LOV OM EN KOMMUNAL   TJENESTEMANDSRET (ORGANISATIONSANSVAR M.V.)    NR L 145 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 145",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 145 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om en kommunal  \r\n\r\n tjenestemandsret (Organisationsansvar m.v.) <BR>  \r\n\r\n Nr L 145 1989-90, 1. samling </P>  \r\n\r\n<P></P>  \r\n\r\n<P>Afgivet af Kommunaludvalget </P>  \r\n\r\n<P></P>  \r\n\r\n<P>Afgivet: 19900503 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til indenrigsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlig henvendelse fra Kommunale  \r\n\r\n Tjenestemænd og Overenskomstansatte. </P>  \r\n\r\n<P>Der er af indenrigsministeren og af et mindretal stillet ændringsforslag,  \r\n\r\n hvorom der henvises til de ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialdemokratiets og Socalistisk Folkepartis medlemmer) lovforslaget til  \r\n\r\n<I>vedtagelse</I> med det af indenrigsministeren stillede ændringsforslag.  \r\n\r\n</P>  \r\n\r\n<P>Et <I>mindretal</I> (Socialdemokratiets medlemmer af udvalget) indstiller  \r\n\r\n lovforslaget til <I>vedtagelse</I> med de stillede ændringsforslag. </P>  \r\n\r\n<P>Mindretallet udtaler i tilslutning hertil: </P>  \r\n\r\n<P>I lov om kommunal tjenestemandsret og lov om tjenestemænd i staten,  \r\n\r\n folkeskolen og folkekirken er der sammenfaldende problemstillinger, hvis  \r\n\r\n tjenestemandsretten skal behandle sager om overtrædelse af bestemmelser. </P>  \r\n\r\n<P>Mindretallet mener derfor, at lovgivningen for de to områder bør være  \r\n\r\n sammenfaldende. De af mindretallet stillede ændringsforslag er ikke udtryk  \r\n\r\n for, at vi ønsker at skærpe loven om kommunal tjenestemandsret, men alene  \r\n\r\n ønsket om forenkling. De love og regler, der skal anvendes for kommunale  \r\n\r\n tjenestemænd og deres organisationer bør fremgå af den lov, der omhandler de  \r\n\r\n pågældende tjenestemænd og de pågældende organisationer. </P>  \r\n\r\n<P>Et <I>andet mindretal</I> (Socialistisk Folkepartis medlemmer af udvalget)  \r\n\r\n indstiller lovforslaget til <I>forkastelse</I> ved 3. behandling, men kan  \r\n\r\n stemme for det af ministeren stillede ændringsforslag og de af et mindretal  \r\n\r\n stillede ændringsforslag. Socialistisk Folkeparti bryder sig ikke om at give  \r\n\r\n en så stor bemyndigelse til ministeren, når praksis allerede kendes og kan  \r\n\r\n formuleres i egentlige lovparagraffer. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af <I>indenrigsministeren,</I> tiltrådt af <I>udvalget: </I></P>  \r\n\r\n<P>  <B>1)</B> Før nr. 1 indsættes som nyt nummer: </P>  \r\n\r\n<P>&#187; <B>01.</B> I <I>§ 1, stk. 3,</I> udgår &#187;Foreningen af Kommuner  \r\n\r\n i Københavns Amt&#171;.' </P>  \r\n\r\n<P>Af et <I>mindretal</I> (S), tiltrådt af et <I>mindretal</I> (SF): </P>  \r\n\r\n<P> <B>2)</B>  <I>Nr 1</I> affattes således: </P>  \r\n\r\n<P>&#187; <B>1.</B>  <I>§ 2</I> affattes således: </P>  \r\n\r\n<P>&#187; <B>§ 2.</B> Den kommunale tjenestemandsret behandler sager om  \r\n\r\n kollektiv overtrædelse af de bestemmelser i de kommunale  \r\n\r\n tjenestemandsregulativer og -vedtægter samt i reglementerne for det  \r\n\r\n reglementsansatte personale ved kommunale og amtskommunale dag- og  \r\n\r\n døgninstitutioner og selvejende dag- og døgninstitutioner, som  \r\n\r\n kommunalbestyrelser og amtsråd har indgået driftsoverenskomst med, der svarer  \r\n\r\n til § 10 i lov om tjenestemænd i staten, folkeskolen og folkekirken.  \r\n\r\n Tjenestemandsretten kan alene behandle overtrædelser, der er begået af  \r\n\r\n ansatte omfattet af en forhandlingsberettiget organisation. </P>  \r\n\r\n<P> <I>Stk. 2.</I> Den kommunale tjenestemandsret behandler endvidere sager  \r\n\r\n svarende til dem, der er nævnt i § 53, stk. 1, nr. 1, i lov om tjenestemænd i  \r\n\r\n staten, folkeskolen og folkekirken. </P>  \r\n\r\n<P> <I>Stk. 3.</I> Sager, der hører under den kommunale tjenestemandsret, kan  \r\n\r\n ikke behandles efter regler svarende til §§ 20-24 i lov om tjenestemænd i  \r\n\r\n staten, folkeskolen og folkekirken. </P>  \r\n\r\n<P> <I>Stk. 4.</I> Retten påser af egen drift, at den har saglig kompetence  \r\n\r\n til at behandle en sag. </P>  \r\n\r\n<P> <I>Stk. 5.</I> Sager, der hører under den kommunale tjenestemandsret, kan  \r\n\r\n ikke indbringes for de almindelige domstole. En tjenestemand kan dog anlægge  \r\n\r\n sag ved de almindelige domstole, når vedkommende organisation har afslået at  \r\n\r\n indbringe en sag som nævnt i stk. 2 for tjenestemandsretten. En sådan sag  \r\n\r\n skal anlægges inden 6 måneder efter, at tjenestemanden har modtaget  \r\n\r\n meddelelse om den endelige administrative afgørelse eller sagen er afvist af  \r\n\r\n organisationen eller tjenestemandsretten. </P>  \r\n\r\n<P> <I>Stk. 6.</I> Indenrigsministeren kan bestemme, at tjenestemandsretten  \r\n\r\n skal behandle sager som nævnt i stk. 1 og 2 begået af andet personale, der er  \r\n\r\n ansat på tjenestemandslignende vilkår i kommuner, amtskommuner og kommunale  \r\n\r\n fællesskaber, end det i stk. 1 nævnte. Bestemmelsen i § 3, stk. 3, finder  \r\n\r\n tilsvarende anvendelse på den eller de organisationer, der udøver  \r\n\r\n forhandlingsretten for det personale, der er omfattet af indenrigsministerens  \r\n\r\n bestemmelse efter 1. pkt.&#171;&#187; </P>  \r\n\r\n<P> <B>3)</B>  <I>Nr. 2</I> udgår. </P>  \r\n\r\n<P> <B>4)</B>  <I>Nr. 3</I> udgår. </P>  \r\n\r\n<P> <B>5)</B> Før nr. 4 indsættes som nyt nummer: </P>  \r\n\r\n<P>&#187; <B>02.</B> Efter § 2 indsættes som ny paragraf: </P>  \r\n\r\n<P>&#187; <B>§ 2 a.</B> Kommuner, amtskommuner, kommunale fællesskaber,  \r\n\r\n selvejende dag- og døgninstitutioner, som kommunalbestyrelser og amtsråd har  \r\n\r\n indgået driftsoverenskomst med, de i § 1, stk. 3, nævnte kommunale  \r\n\r\n sammenslutninger og de i § 1, stk. 4, og § 2, stk. 6, nævnte  \r\n\r\n personaleorganisationer kan af Tjenestemandsretten ikendes bod for  \r\n\r\n overtrædelser som nævnt i § 2, stk. 2. Boden tilfalder den, der har anlagt  \r\n\r\n sagen.&#171;&#187; </P>  \r\n\r\n<P> <B>6)</B>  <I>Nr. 5</I> affattes således: </P>  \r\n\r\n<P>&#187; <B>5.</B>  <I>§ 4</I> affattes således: </P>  \r\n\r\n<P>&#187; <B>§ 4.</B> Sager som nævnt i § 2, stk. 1 og 6, kan anlægges af de  \r\n\r\n i § 1, stk. 3, nævnte kommunale sammenslutninger og kommunalbestyrelser mod  \r\n\r\n en eller flere forhandlingsberettigede personaleorganisationer. </P>  \r\n\r\n<P> <I>Stk. 2.</I> Sager som nævnt i § 2, stk. 2, kan anlægges af og mod de i  \r\n\r\n § 1, stk. 3, nævnte kommunale sammenslutninger og kommunalbestyrelser eller  \r\n\r\n de i § 1, stk. 4, og § 2, stk. 6, nævnte personaleorganisationer. </P>  \r\n\r\n<P> <I>Stk. 3.</I> De forhandlingsberettigede personaleorganisationer kan ved  \r\n\r\n den kommunale tjenestemandsret anlægge sag mod vedkommende kommunalbestyrelse  \r\n\r\n eller selvejende institutions bestyrelse om, hvorvidt en sag hører under den  \r\n\r\n kommunale tjenestemandsret. </P>  \r\n\r\n<P> <I>Stk. 4.</I> Sager som nævnt i § 2, stk. 1, 2 og 6, skal uden for  \r\n\r\n Københavns og Frederiksberg Kommuner indberettes af kommunalbestyrelsen til  \r\n\r\n vedkommende kommunale sammenslutning, jf. § 1, stk. 3. </P>  \r\n\r\n<P> <I>Stk. 5.</I> Overtrædelser som nævnt i § 2, stk. 1, der er begået af  \r\n\r\n reglementsansat personale ved selvejende dag- og døgninstitutioner, som  \r\n\r\n kommunalbestyrelser og amtsråd har indgået driftsoverenskomst med, skal  \r\n\r\n indberettes af vedkommende institutions bestyrelse til den  \r\n\r\n kommunalbestyrelse, der har indgået driftsoverenskomsten med  \r\n\r\n institutionen.&#171;&#187; </P>  \r\n\r\n<P> <B>7)</B>  <I>Nr. 6</I> udgår. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Kommunernes Landsforenings og Foreningen af Kommuner i Københavns Amt  \r\n\r\n (FKKA)&#187;s lønudvalg og lønsekretariater fusioneres med virkning fra den  \r\n\r\n 1. maj 1990. Det er herefter hensigten, at FKKA ikke længere skal deltage  \r\n\r\n direkte i udpegningen af medlemmer og stedfortrædere til den kommunale  \r\n\r\n tjenestemandsret. Indenrigsministeriet finder det derfor rigtigst at ændre §  \r\n\r\n 1, stk. 3, som foreslået, således at FKKA ikke længere nævnes i bestemmelsen.  \r\n\r\n</P>  \r\n\r\n<P>Lovforslaget har været forelagt for Amtsrådsforeningen i Danmark,  \r\n\r\n Kommunernes Landsforening, Foreningen af Kommuner i Københavns Amt,  \r\n\r\n Københavns og Frederiksberg Kommunalbestyrelser, Kommunernes Lønningsnævn og  \r\n\r\n de kommunale tjenestemandsorganisationer, der alle har tiltrådt forslaget.  \r\n\r\n</P>  \r\n\r\n<P>Til nr. 2-7 </P>  \r\n\r\n<P>Formålet med ændringsforslagene er at sikre, at den procedure, der er  \r\n\r\n enighed om skal følges i de omhandlede sager, fastlægges i lovteksten. </P>  \r\n\r\n<P> <I>Karen Højte Jensen (KF) Flemming Jensen (KF) Pernille Sams (KF)  \r\n\r\n Mejdahl (V) Sønderby (V) Jane Oksen (FP)</I> nfmd. <I>Marianne Jelved (RV)  \r\n\r\n Lis Noer Holmberg (CD) Glønborg (KRF) Bakholt (S) Dorte Bennedsen (S)  \r\n\r\n Graversen (S) Hjortnæs (S)</I> fmd. <I>Ingrid Rasmussen (S) Stavad (S)  \r\n\r\n Agerschou (SF) Bjørn Poulsen (SF) </I></P>  \r\n\r\n<P> </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/06/1990"
        },
        {
            "displayName": "Accession",
            "displayValue": "198914K00145"
        },
        {
            "displayName": "Entydig dokumentidentifikation",
            "displayValue": "CL003504"
        },
        {
            "displayName": "Dato for førstegangsindlæggelse",
            "displayValue": "06/06/1990"
        },
        {
            "displayName": "Dato for indlæggelse",
            "displayValue": "06/06/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "145"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}