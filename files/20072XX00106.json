{
    "id": 115225,
    "title": "Skriftlig fremsættelse (27. februar 2008) - L 78",
    "documentTypeId": "380",
    "isSagsforlobPeriodValid": true,
    "shortName": "2007/2 SF.L L 78",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (27. februar 2008)</p>\r\n      <p class=\"Fremsaetter\"><span class=\"Bold\">Justitsministeren</span> (Lene Espersen):</p>\r\n      <p class=\"Tekst2\">\r\n        <div>Herved tillader jeg mig for Folketinget at fremsætte:</div>\r\n      </p>\r\n      <p class=\"ForslagsTitel\">Forslag til lov om ændring af retsplejeloven (Begrænsning af langvarige sigtelser og varetægtsfængslinger m.v.)</p>\r\n      <p class=\"ForslagsNummer\">(Lovforslag nr. L 78).</p>\r\n      <p class=\"Tekst2\">\r\n        <div><span class=\"Italic\">1.</span> Formålet med lovforslaget er navnlig at begrænse antallet af langvarige sigtelser og varetægtsfængslinger i straffesager. Desuden indeholder lovforslaget forskellige tiltag med henblik på generelt at bidrage til en hurtigere behandling af straffesager.</div>\r\n      </p>\r\n      <p class=\"Tekst2\">\r\n        <div>Lovforslaget bygger på en afvejning af på den ene side hensynet til den forurettede og samfundsmæssige hensyn, som taler for at sikre en hurtig behandling af straffesager, og på den anden side hensynet til at sikre en effektiv og retssikkerhedsmæssig forsvarlig efterforskning og retspleje.</div>\r\n      </p>\r\n      <p class=\"Tekst2\">\r\n        <div>Lovforslaget bygger på Strafferetsplejeudvalgets betænkning nr. 1492/2007 om begrænsning af langvarige sigtelser og varetægtsfængslinger.</div>\r\n      </p>\r\n      <p class=\"Tekst2\">\r\n        <div><span class=\"Italic\">2.</span> Ud over en bestemmelse om, at anklagemyndigheden skal fremme en sag med den hurtighed, som dens beskaffenhed tillader, indeholder retsplejeloven ikke i dag regler om, hvor længe en person kan være sigtet for en lovovertrædelse. Det foreslås, at det udtrykkeligt kommer til at fremgå af retsplejeloven, at anklagemyndighedens afgørelse af tiltalespørgsmålet skal træffes inden rimelig tid. Er sigtede varetægtsfængslet eller under 18 år, skal afgørelsen træffes hurtigst muligt.</div>\r\n      </p>\r\n      <p class=\"Tekst2\">\r\n        <div>I tilknytning hertil foreslås også en ny lovbestemt pligt for anklagemyndigheden til ved langvarige sigtelser at underrette sigtede om, hvorpå sagen beror, og hvornår afgørelsen kan forventes truffet. Efter forslaget indtræder denne underretningspligt 1 år og 6 måneder efter sigtelsestidspunktet.</div>\r\n      </p>\r\n      <p class=\"Tekst2\">\r\n        <div>Desuden foreslås det, at der i retsplejeloven indsættes en ny bestemmelse om en vis, begrænset domstolsprøvelse af den tidsmæssige udstrækning af langvarige sigtelser. Efter forslaget kan den sigtede, hvis der ikke er truffet afgørelse om tiltalespørgsmålet 1 år og 6 måneder efter sigtelsestidspunktet, indbringe sagen for domstolene. Efter den foreslåede bestemmelse kan retten undtagelsesvis fastsætte en frist på mindst 3 måneder og højest 1 år for anklagemyndighedens afgørelse af tiltalespørgsmålet, hvis der efter en samlet vurdering af hensynet til den sigtede, forurettede, sagens beskaffenhed og omstændigheder samt sagens samfundsmæssige betydning er særlig grund til at kræve fremskyndelse af anklagemyndighedens afgørelse af tiltalespørgsmålet. Det er fortsat politiet og anklagemyndigheden, der er ansvarlig for straffesagens behandling frem til afgørelsen af tiltalespørgsmålet og fremsendelsen af sagen til retten, men med forslaget får den sigtede mulighed for at indbringe sager med langvarige sigtelser for retten, der herefter i særlige tilfælde kan fastsætte en frist for afgørelsen af tiltalespørgsmålet.</div>\r\n      </p>\r\n      <p class=\"Tekst2\">\r\n        <div>Der foreslås endvidere en ændring af retsplejelovens § 733, stk. 2, om rettens adgang til at nægte at beskikke den advokat, som sigtede ønsker, således at hensynet til sagens fremme kommer til at indgå i afvejningen med større vægt end efter gældende ret. Efter forslaget kan retten således efter en konkret vurdering nægte beskikkelse, hvis advokatens medvirken vil medføre en forsinkelse af betydning for sagens fremme, f.eks. fordi den ønskede advokat ikke har mulighed for inden for rimelig tid at deltage i hovedforhandlingen. Det frie forsvarervalg undergives med forslaget alene den begrænsning, at valget som udgangspunkt må ske blandt de forsvarere, der har den fornødne tid til at påtage sig sagen.</div>\r\n      </p>\r\n      <p class=\"Tekst2\">\r\n        <div>Det foreslås, at der i retsplejeloven indsættes en bestemmelse, der udtrykkeligt fastslår, at retten skal fremme enhver sag med den hurtighed, som dens beskaffenhed kræver og tillader. Desuden skal tidspunktet for hovedforhandlingen så vidt muligt berammes inden for 2 uger efter, at retten har modtaget anklageskriftet, og hovedforhandlingen skal fastsættes til et tidspunkt, så sagen kan gennemføres inden for rimelig tid.</div>\r\n      </p>\r\n      <p class=\"Tekst2\">\r\n        <div>Lovforslaget lægger endvidere op til en højere grad af sagsstyring med henblik på at sikre, at sagen ikke unødigt forsinkes. Der foreslås således en ny lovregel om parternes adgang til at anmode retten om forhåndsberammelse af sagen, dvs. at dommer, forsvarer(e) og anklager reserverer et tidspunkt til hovedforhandlingen, allerede inden anklagemyndigheden har indleveret anklageskriftet til retten. Desuden foreslås den gældende bestemmelse i retsplejelovens § 849 om afholdelse af forberedende retsmøder udvidet.</div>\r\n      </p>\r\n      <p class=\"Tekst2\">\r\n        <div><span class=\"Italic\">3.</span> Varetægtsfængsling er et særligt alvorligt straffeprocessuelt indgreb, og det gælder især for personer under 18 år. Det er derfor vigtigt, at længden af varetægtsfængslinger begrænses mest muligt.</div>\r\n      </p>\r\n      <p class=\"Tekst2\">\r\n        <div>Det foreslås på denne baggrund, at varetægtsfængsling i sager, hvor sigtelsen angår en lovovertrædelse, som efter loven kan medføre fængsel i op til 6 år, som udgangspunkt ikke kan finde sted i et sammenhængende tidsrum på mere end 6 måneder. I sager, hvor sigtelsen angår en lovovertrædelse, som efter loven kan medføre fængsel i 6 år eller derover, foreslås det, at varetægtsfængsling som udgangspunkt ikke kan finde sted i et sammenhængende tidsrum på mere end 1 år. Hvis den sigtede er under 18 år, foreslås fristerne fastsat til henholdsvis 4 og 8 måneder.</div>\r\n      </p>\r\n      <p class=\"Tekst2\">\r\n        <div>Varetægtsfængsling ud over disse frister kan alene ske, hvis retten efter en konkret vurdering finder, at der foreligger særlige (eller hvis sigtede er under 18 år helt særlige) omstændigheder.</div>\r\n      </p>\r\n      <p class=\"Tekst2\">\r\n        <div>Der foreslås indført krav om skriftlighed ved anklagemyndighedens anmodning om fortsat varetægtsfængsling og skærpede krav til rettens begrundelse i kendelser om varetægtsfængsling, herunder hvis retten finder grundlag for varetægtsfængsling ud over de frister, der er nævnt ovenfor.</div>\r\n      </p>\r\n      <p class=\"Tekst2\">\r\n        <div>Det foreslås endvidere, at retten allerede på tidspunktet for berammelse af hovedforhandlingen efter modtagelse af anklageskrift skal kunne bestemme, at en varetægtsfængsling skal fortsætte uden yderligere forlængelser indtil domsafsigelsen. Den tiltalte kan dog løbende anmode om rettens afgørelse af, om der skal ske fortsat fængsling.</div>\r\n      </p>\r\n      <p class=\"Tekst2\">\r\n        <div>Er en varetægtsfængsling begrundet i hensynet til at hindre sigtede i at vanskeliggøre efterforskningen mv. i sagen, vil en såkaldt anteciperet bevisførelse (dvs. bevisførelse før selve hovedforhandlingen) efter omstændighederne kunne medføre, at der efter den skete bevisførelse (typisk afhøring af et eller flere vidner) ikke længere vil være grundlag for at opretholde varetægtsfængslingen. På denne baggrund foreslås det at udvide mulighederne for at afholde retsmøde før hovedforhandlingen med henblik på anteciperet bevisførelse, således at dette også kan ske med henblik på at begrænse varigheden af en varetægtsfængsling.</div>\r\n      </p>\r\n      <p class=\"Tekst2\">\r\n        <div><span class=\"Italic\">4.</span> I praksis forekommer det jævnligt, at der er vanskeligheder med at få en ankemeddelelse forkyndt over for tiltalte, hvilket kan medføre, at anklagemyndighedens anke til skade for tiltalte eventuelt afvises eller må opgives. Den manglende forkyndelse vil ofte bl.a. skyldes den tiltaltes forhold, f.eks. hvor det trods mange henvendelser på tiltaltes bopæl ikke er lykkedes at træffe den pågældende. Med henblik på en generel forenkling af behandlingen af ankesager foreslås det, at anklagemyndighedens anke til skade for tiltalte ikke længere skal forkyndes for tiltalte, men at tiltalte kan underrettes om anken ved almindeligt og anbefalet brev. Endvidere underrettes bl.a. byretten og tiltaltes eventuelle forsvarer, således at den tiltalte også ved at kontakte disse eller anklagemyndigheden kan få oplyst, om sagen er anket. Den tiltalte vil i forbindelse med domsafsigelsen blive vejledt om, at anklagemyndigheden kan anke på denne måde.</div>\r\n      </p>\r\n      <p class=\"Tekst2\">\r\n        <div>Endvidere foreslås en udtrykkelig lovregel om, at landsretten kan bestemme, at en indanket dom ikke skal oplæses ved hovedforhand­lingens begyndelse, såfremt retten finder det mere hensigtsmæssigt, at anklageren i stedet redegør for den indankede doms indhold, eller at retten (og lægdommerne) gør sig bekendt med dommen på anden måde.</div>\r\n      </p>\r\n      <p class=\"Tekst2\">\r\n        <div><span class=\"Italic\">5.</span> Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.</div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2007/2 LF 78",
            "stateLabel": "Vedtaget",
            "references": [
                {
                    "shortName": "2007/2 SF.L L 78",
                    "title": "Skriftlig fremsættelse (27. februar 2008) - L 78",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 115225,
                    "eliUri": "/eli/ft/20072XX00106",
                    "externalLink": ""
                },
                {
                    "shortName": "2007/2 LSF 78",
                    "title": "Forslag til Lov om ændring af retsplejeloven\\n(Begrænsning af langvarige sigtelser og varetægtsfængslinger m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 115133,
                    "eliUri": "/eli/ft/200722L00078",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20072/lovforslag/l78/index.htm"
                },
                {
                    "shortName": "2007/2 LSV 78",
                    "title": "Forslag til Lov om ændring af retsplejeloven\\n(Begrænsning af langvarige sigtelser og varetægtsfængslinger m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 117539,
                    "eliUri": "/eli/ft/200723L00078",
                    "externalLink": ""
                },
                {
                    "shortName": "LOV nr 493 af 17/06/2008",
                    "title": "Lov om ændring af retsplejeloven\\n(Begrænsning af langvarige sigtelser og varetægtsfængslinger m.v.)",
                    "presentationName": "Ændringslov",
                    "documentTypeId": 20,
                    "documentId": 117608,
                    "eliUri": "/eli/lta/2008/493",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "28/02/2008"
        },
        {
            "displayName": "Accession",
            "displayValue": "20072XX00106"
        },
        {
            "displayName": "Entydig dokumentidentifikation",
            "displayValue": "AA004257"
        },
        {
            "displayName": "Dato for førstegangsindlæggelse",
            "displayValue": "28/02/2008"
        },
        {
            "displayName": "Dato for indlæggelse",
            "displayValue": "28/02/2008"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 78"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}