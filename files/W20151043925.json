{
    "id": 174265,
    "title": "Ligebehandlingsnævnets afgørelse om alder og handicap - afskedigelse - kommuner - er handicap - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10439 af 17/06/2015",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om alder og handicap - afskedigelse - kommuner - er handicap - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.</span> <span class=\"Bold\">nr. 2013-6810-17610</span></p>\r\n   <p class=\"TekstGenerel\">Det var ikke forskelsbehandling på grund af alder eller handicap, at en 54-årig lærer blev afskediget i en større afskedigelsesrunde som følge af faldende børnetal i kommunen. Klager var den eneste lærer, der blev afskediget, og der var flere ældre lærere, der ikke blev afskedigede. Klager havde et handicap, men nævnet fandt ikke grundlag for at tilsidesætte skolens  vurdering om, at klager ikke var kompetent, egnet og disponibel til at udføre de væsentligste funktioner i jobbet som lærer.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klager fik derfor ikke medhold.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om påstået forskelsbehandling på grund af alder og handicap i forbindelse med, at en 54-årig lærer blev afskediget i en større afskedigelsesrunde.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var ikke i strid med forskelsbehandlingsloven, at indklagede afskedigede klager fra stillingen som lærer.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager, der er født i 1957, havde siden 2002 være ansat som lærer på R Skole i den indklagede kommune.</p>\r\n<p>\r\n</p>\r\n<p>Indklagede skulle i foråret 2012 afskedige et antal lærere og andre pædagogiske medarbejdere på grund af faldende elevtal og budgetbesparelser.</p>\r\n<p>\r\n</p>\r\n<p>Der var pr. 1. marts 2012 ansat 2.289 lærere og andre pædagogiske medarbejdere på folkeskolerne i den indklagede kommune. Aldersfordelingen var mellem 19 og 68 år.</p>\r\n<p>\r\n</p>\r\n<p>\r\n</p>\r\n<p>Det fremgår af notat af 22. december 2011 om afskedigelses- og forflyttelsesprocedure gældende for alle overenskomster på skoleområdet i den indklagede kommune blandt andet, at:</p>\r\n<p>\r\n</p>\r\n<p>\". . .</p>\r\n<p>\r\n   <span class=\"Bold\">[Indklagede] - Ny virkelighed og ny velfærd</span>\r\n</p>\r\n<p>Både kravene og vilkårene for [indklagede] Kommune har ændret sig markant de seneste år. Det begrænsede økonomiske råderum er et grundvilkår, og for skoleområdet bevirker den økonomiske situation kombineret med et faldende børnetal, at der vil ske afskedigelser på grund af arbejdsmangel i årene fremover.</p>\r\n<p>\r\n</p>\r\n<p>Dette er en ny situation i forhold til de foregående år, og for skoleområdet betyder det bl.a., at vi skal være bedre til \"forebyggelse frem for brandslukning\" - både i et menneskeligt og et økonomisk perspektiv.</p>\r\n<p>\r\n</p>\r\n<p>Derfor indfører Skoleafdelingen nu nye principper for afskedigelser og forflyttelser af medarbejdere på skoleområdet. Beslutningen om at bytte rundt på afskedigelses- og forflyttelsesprocessen skyldes ønsket om at beskytte kerneydelsen, og \"at få mest mulig læring for pengene\". De nye principper fører hverken til færre eller flere stillinger i skolevæsenet end de gamle, men ved at tage de ubehagelige beslutninger tidligere i forløbet, opnår vi:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> At der hurtigt kommer en afklaring på medarbejdersituationen til gavn for medarbejdernes tryghed. Det er således et selvstændigt formål at eliminere usikkerhed tidligst muligt</p>\r\n<p class=\"Liste1\">\r\n   <span class=\"Liste1Nr\">–</span> At afskedigede medarbejderes jobsøgningsmuligheder forbedres, da de tidligt kender deres situation</p>\r\n<p class=\"Liste1\">\r\n   <span class=\"Liste1Nr\">–</span> At skolerne henter det økonomiske rationale hurtigere. Hvis vi fastholdt en proces, der placerer opgørelsen senere på foråret, ville det forhindre skolerne i at hente det økonomiske rationale tidligt nok i forbindelse med afskedigelsen. Den nye procedure skal altså medvirke til \"sikker drift\"</p>\r\n<p class=\"Liste1\">\r\n   <span class=\"Liste1Nr\">–</span> At skoleledelserne sikres bedre vilkår for at inddrage personalet i skoleårets planlægning/fagfordelingen</p>\r\n<p>\r\n</p>\r\n<p>Principperne skal desuden sikre klare og overskuelige retningslinier for alle, og dermed få en mere tydelig, ensartet og gennemskuelig afskedigelses- og forflyttelsesprocedure.</p>\r\n<p>\r\n</p>\r\n<p>\r\n   <span class=\"Bold\">Visioner og mål for skoleområdet</span>\r\n</p>\r\n<p>Skolerne skal udover lovgivningen leve op til mange krav og målsætninger - både nationale og kommunens egne. [Indklagede] Kommune ønsker, at alle medarbejdere på skoleområdet bidrager til og støtter op om de visioner og retningslinier, der er vedtaget i forhold til skolerne i [indklagede]. I disse er der eksempelvis særligt fokus på Fremtidens Skole, Børne- og Ungemiljøer og Inklusion.</p>\r\n<p>\r\n</p>\r\n<p>Afskedigelses- og forflyttelsesprincipperne skal sikre, at den samlede medarbejdergruppe arbejder i den retning, som kommunens målsætninger udstikker, samt at medarbejdersammensætningen på den enkelte skole sikrer trivsel og undervisning af høj kvalitet, således at børnene i skolen møder anerkendende og professionelle voksne, der går forrest og viser vejen.</p>\r\n<p>\r\n</p>\r\n<p>\r\n   <span class=\"Bold\">Afskedigelses- og forflyttelsesprincipper</span>\r\n</p>\r\n<p>\r\n</p>\r\n<p>. . .</p>\r\n<p>\r\n</p>\r\n<p>Hvis der på grund af arbejdsmangel skal ske forflyttelser eller afskedigelser og omplaceringer, skal det ske på baggrund af følgende kriterier:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> <span class=\"Bold\">Kvalifikationer:</span> Uddannelse, særlige kompetencer, samarbejdsevne, inklusionskompetence</p>\r\n<p class=\"Liste1\">\r\n   <span class=\"Liste1Nr\">–</span> <span class=\"Bold\">Arbejdsindsats:</span> Stabilitet, fleksibilitet</p>\r\n<p class=\"Liste1\">\r\n   <span class=\"Liste1Nr\">–</span> <span class=\"Bold\">Erfaring:</span> Erhvervserfaring, livserfaring</p>\r\n<p>\r\n</p>\r\n<p class=\"BilagtekstListe\">\r\n   <span class=\"Underline\">Øvrige principper</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> Medarbejdere på skoleområdet er ansat i [indklagede] Kommune og ikke på den enkelte skole, hvor han/hun har tjeneste</p>\r\n<p class=\"Liste1\">\r\n   <span class=\"Liste1Nr\">–</span> [Indklagede] Kommune ønsker i højere grad at bruge forflyttelser frem for efteruddannelse til at sikre de efterspurgte kompetencer (eksempelvis læsevejledere) på alle skoler, således at efteruddannelsesmidlerne kan anvendes på andre områder</p>\r\n<p class=\"Liste1\">\r\n   <span class=\"Liste1Nr\">–</span> Afskedigelses- og forflyttelsesproceduren skal ske inden for en af forvaltningen udmeldt tidsperiode</p>\r\n<p class=\"Liste1\">\r\n   <span class=\"Liste1Nr\">–</span> Tjenestemænd indgår på lige fod med overenskomstansatte, dog skal man være opmærksom på de særlige forhold, der gælder for tjenestemænd</p>\r\n<p class=\"Liste1\">\r\n   <span class=\"Liste1Nr\">–</span> Såfremt der er overtallige medarbejdere vurderes tidsbegrænsede stillinger på samme vilkår som faste stillinger</p>\r\n<p class=\"Liste1\">\r\n   <span class=\"Liste1Nr\">–</span> Ved forflyttelser tages der så vidt muligt hensyn til kønsfordeling og aldersspredning på skolerne</p>\r\n<p class=\"Liste1\">\r\n   <span class=\"Liste1Nr\">–</span> Forflyttede medarbejdere skal så vidt muligt deltage i den modtagende skoles fagfordeling/planlægning af det kommende skoleår. Modtagende skole har ansvaret for at etablere kontakt tidligst muligt.</p>\r\n<p>\r\n</p>\r\n<p>\r\n   <span class=\"Bold\">Procesplan</span>\r\n</p>\r\n<p>Denne procesplan beskriver proceduren for den årlige afskedigelses-, omplacerings- og forflyttelsesproces for medarbejdere på skoleområdet i [indklagede] Kommune. Afskedigelses- og omplaceringsproceduren træder i kraft i de år, hvor det på grund af arbejdsmangel er nødvendigt med afskedigelser. . . .</p>\r\n<p>\r\n</p>\r\n<p>\r\n   <span class=\"Bold\">Fase 1: Beregning af antal stillinger</span>\r\n</p>\r\n<p class=\"BilagtekstListe\">Med udgangspunkt i den samlede økonomiske ramme for skolerne, beregner Skoleafdelingen det samlede antal stillinger for skoleområdet for det kommende skoleår.</p>\r\n<p class=\"Liste1\">\r\n   <span class=\"Liste1Nr\">–</span> Såfremt der samlet set er overtallige medarbejdere i forhold til stillinger iværksættes afskedigelsesperioden - fase 2</p>\r\n<p class=\"Liste1\">\r\n   <span class=\"Liste1Nr\">–</span> Hvis der samlet set <span class=\"Underline\">ikke</span> er overtallige medarbejdere i forhold til stillinger iværksættes forflyttelsesproceduren - fase 3</p>\r\n<p>\r\n</p>\r\n<p>\r\n   <span class=\"Bold\">Fase 2: Afskedigelses- og omplaceringsproces</span>\r\n</p>\r\n<p>Såfremt der er overtallige medarbejdere i forhold til beregningerne, indstiller skolelederen det af Skoleafdelingen beregnede antal medarbejdere til afskedigelse på baggrund af de beskrevne principper. Derefter foretages en samlet drøftelse i Strategisk Skoleleder Forum. Skoleafdelingen/skolechefen har ansvaret for den endelige udpegning af de personer, der skal afskediges. Herefter giver skolelederen besked til de berørte medarbejdere jf. bilag.</p>\r\n<p>\r\n</p>\r\n<p>\r\n   <span class=\"Bold\">Fase 3: Forflyttelsesproces</span>\r\n</p>\r\n<p>Når skolerne har fået budgetudmelding (planlægningstal) i april, udarbejder skolelederne en status over ledige stillinger og overtallige medarbejdere (inkl. fagønsker). Derefter indstiller skolelederne på baggrund af de beskrevne principper eventuelle overtallige medarbejdere til forflyttelse. Medarbejderne orienteres efterfølgende herom af skolelederen. Skoleafdelingen/skolechefen har ansvaret for at placere de forflyttede medarbejdere efter de beskrevne principper.</p>\r\n<p>\r\n</p>\r\n<p>. . .\".</p>\r\n<p>\r\n</p>\r\n<p>Klager modtog ved brev af 27. februar 2012 høring om påtænkt afskedigelse fra stillingen som lærer på R Skole.</p>\r\n<p>\r\n</p>\r\n<p>Det fremgik af høringsbrevet, at afskedigelserne skete som følge af arbejdsmangel på folkeskolerne i den indklagede kommune på grund af nedgang i elevtal, besparelser, effektiviseringer samt lokale forhold.</p>\r\n<p>\r\n</p>\r\n<p>Konsekvensen for R Skole var, at der i foråret 2012 skulle afskediges en lærer.</p>\r\n<p>\r\n</p>\r\n<p>Beslutningen om at afskedige klager var truffet på baggrund af en samlet vurdering af personalet på skolen ud fra de ovennævnte kriterier, der var drøftet i Afdelingsudvalget den 13. januar 2012.</p>\r\n<p>\r\n</p>\r\n<p>Indklagede havde undersøgt mulighederne for omplacering, men det havde desværre ikke været muligt at omplacere klager til en anden stilling.</p>\r\n<p>\r\n</p>\r\n<p>Der var den 26. marts 2012 forhandlinger mellem indklagede og Danmarks Lærerforening i anledning af de påtænkte afskedigelser. Danmarks Lærerforening var af den opfattelse, at der var formodning for, at en gruppe på omkring 20 lærere var blevet udsat for direkte eller indirekte forskelsbehandling, da gruppen af afskedigede på 55+ var tre gange så stor som gennemsnittet. Indklagede var ikke enig i, at forskelsbehandlingsloven var blevet krænket.</p>\r\n<p>\r\n</p>\r\n<p>Klager modtog ved brev af den 29. marts 2012 den endelige afskedigelse til fratræden den oktober 2012.</p>\r\n<p>\r\n</p>\r\n<p>Indklagede har fremlagt følgende opgørelse over aldersfordelingen på de lærere, der blev indstillet til afskedigelse i forbindelse med afskedigelsesrunden i marts 2012:</p>\r\n<p>\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"530\" style=\"border-collapse: collapse;\">\r\n                  <colgroup>\r\n                     <col width=\"42px\">\r\n                     </col>\r\n                     <col width=\"355px\">\r\n                     </col>\r\n                  </colgroup>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">25-30 år</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">29, 30, 30, 30, 30, 30</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">31-35 år</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">31, 31, 33, 33, 33, 34, 35, 35, 35, 35</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">36-40 år</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">36, 36, 36, 36, 37, 38, 38, 38, 38, 38, 38, 38, 38, 39, 39, 40, 40, 40, 40, 40</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">41-45 år</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">41, 41, 41, 41, 41, 42, 42, 43, 44, 44, 45, 45</div>\r\n                        <div class=\"TabelTekst2\">\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">45-50 år</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">46, 46, 46, 46, 47, 47, 47, 48,48, 48, 48, 49, 49, 49, 50, 50, 50, 50, 50</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">51-55 år</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">51, 51, 52, 52, 53, 54, 54, 54, 54, 54, 54, 55, 55, 55, 55, 55, 55</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">56-60 år</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">56, 56, 56, 57, 57, 59, 59, 59, 60, 60, 60</div>\r\n                        <div class=\"TabelTekst2\">\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">61-65 år</div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">61, 62, 62 64</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p>\r\n</p>\r\n<p>Afskedigelserne var fordelt på følgende skoler:</p>\r\n<p>\r\n</p>\r\n<p>Skole A</p>\r\n<p>Fem lærere på henholdsvis 38, 41, 46, 51 og 56 år.</p>\r\n<p>\r\n</p>\r\n<p>Skole B</p>\r\n<p>En pædagogmedhjælper på 34 år.</p>\r\n<p>\r\n</p>\r\n<p>Skole C</p>\r\n<p>En lærer på 29 år.</p>\r\n<p>\r\n</p>\r\n<p>Skole D</p>\r\n<p>En lærer på 38 år.</p>\r\n<p>\r\n</p>\r\n<p>Skole E</p>\r\n<p>To lærere på henholdsvis 55 og 50 år.</p>\r\n<p>\r\n</p>\r\n<p>Skole F</p>\r\n<p>Fire lærere på henholdsvis 40, 49, 54 og 60 år.</p>\r\n<p>\r\n</p>\r\n<p>Skole G</p>\r\n<p>Seks lærere på henholdsvis 34, 40, 40, 46, 47 og 49 år.</p>\r\n<p>\r\n</p>\r\n<p>Skole H</p>\r\n<p>Fire lærere på henholdsvis 30, 30, 40 og 40 år. En pædagog på 56 år.</p>\r\n<p>\r\n</p>\r\n<p>Skole I</p>\r\n<p>En lærer på 47 år. En pædagog på 36 år.</p>\r\n<p>\r\n</p>\r\n<p>Skole J</p>\r\n<p>En lærer på 41 år.</p>\r\n<p>\r\n</p>\r\n<p>Skole K</p>\r\n<p>Tre lærere på henholdsvis 38, 47 og 51 år.</p>\r\n<p>\r\n</p>\r\n<p>Skole L</p>\r\n<p>To lærere på henholdsvis 43 og 44 år.</p>\r\n<p>\r\n</p>\r\n<p>Skole M</p>\r\n<p>En overlærer 37 år. En pædagog på 49 år.</p>\r\n<p>\r\n</p>\r\n<p>Skole N</p>\r\n<p>Fem lærere på henholdsvis 39, 50, 55, 57 og 60 år. En pædagog på 34 år.</p>\r\n<p>\r\n</p>\r\n<p>Skole O</p>\r\n<p>Tre på 60 år og en lærer på 45, 52 og 60 år. En pædagog på 34 år.</p>\r\n<p>\r\n</p>\r\n<p>Skole P</p>\r\n<p>En pædagog på 56 år.</p>\r\n<p>\r\n</p>\r\n<p>Skole Q</p>\r\n<p>En børnehaveklasseleder på 59 år og en lærer på 59 år. En pædagog på 41 år.</p>\r\n<p>\r\n</p>\r\n<p>Skole R</p>\r\n<p>En lærer på 54 år (klager).</p>\r\n<p>\r\n</p>\r\n<p>Skole S</p>\r\n<p>Tre lærere på henholdsvis 30, 38 og 41 år. En pædagogmedhjælper på 33 år.</p>\r\n<p>\r\n</p>\r\n<p>Skole T</p>\r\n<p>En lærer på 55 år.</p>\r\n<p>\r\n</p>\r\n<p>Skole U</p>\r\n<p>Seks lærere på henholdsvis 30, 36, 38, 50, 51 og 53 år.</p>\r\n<p>\r\n</p>\r\n<p>Skole V</p>\r\n<p>En lærer på 31 år.</p>\r\n<p>\r\n</p>\r\n<p>Skole W</p>\r\n<p>Fire lærere på henholdsvis 35, 46, 55 og 62 år.</p>\r\n<p>\r\n</p>\r\n<p>Skole X</p>\r\n<p>Fem lærere på henholdsvis 30, 38, 48, 54 og 61 år. En pædagog på 55 år.</p>\r\n<p>\r\n</p>\r\n<p>Skole Y</p>\r\n<p>Fire lærere på henholdsvis 36, 38, 46 og 54 år og en børnehaveklasseleder på 57 år.</p>\r\n<p>\r\n</p>\r\n<p>Skole Z</p>\r\n<p>To lærerne på henholdsvis 31 og 42 år.</p>\r\n<p>\r\n</p>\r\n<p>Skole &amp;Aelig;</p>\r\n<p>Fire lærere på henholdsvis 35, 42, 44 og 45 år.</p>\r\n<p>\r\n</p>\r\n<p>Skole Ø</p>\r\n<p>En lærer på 59 år. En pædagog på 39 år.</p>\r\n<p>\r\n</p>\r\n<p>Skole Å</p>\r\n<p>En lærer på 54 år.</p>\r\n<p>\r\n</p>\r\n<p>Skole AA</p>\r\n<p>En lærer på 35 år og en børnehaveklasseleder på 49 år.</p>\r\n<p>\r\n</p>\r\n<p>Skole AB</p>\r\n<p>Fem lærere på henholdsvis 35, 38, 38, 54 og 55 år.</p>\r\n<p>\r\n</p>\r\n<p>Skole AC</p>\r\n<p>En lærer på 41 år.</p>\r\n<p>\r\n</p>\r\n<p>Skole AD</p>\r\n<p>To lærere på henholdsvis 36 og 42 år.</p>\r\n<p>\r\n</p>\r\n<p>På R Skole, hvor klager arbejdede på afskedigelsestidspunktet, var der ved udgangen af marts 2012 ansat 64 lærere og andre pædagogiske medarbejdere.</p>\r\n<p>\r\n</p>\r\n<p>Klager var den eneste lærer, der blev afskediget. Klager var på afskedigelsestidspunktet 54 år. Der var en tjenestemandsansat lærer på 58 år, to overenskomstmæssigt ansatte lærere på henholdsvis 51 og 55 år og to børnehaveklasseledere på henholdsvis 53 og 57 år.</p>\r\n<p>\r\n</p>\r\n<p>Klager og indklagede har fremlagt en række avisartikler om afskedigelserne.</p>\r\n<p>\r\n</p>\r\n<p>Klagen er indgivet af Danmarks Lærerforbund på vegne af klager. Der er indgivet tilsvarende klagesager vedrørende 10 andre lærere/børnehave-klasseledere, der blev afskediget samtidig med klager.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at hun blev afskediget på grund af sin alder og sit handicap, og at afskedigelsen var i strid med forskelsbehandlingsloven. Klager ønsker en godtgørelse svarende til 12 måneders løn.</p>\r\n<p>\r\n</p>\r\n<p>Det er ved vurderingen af, om klager i forbindelse med afskedigelsen blev udsat for forskelsbehandling på grund af alder, relevant at foretage en sammenligning mellem de lærere, der var ansat, og de lærere, der blev afskediget på skolen, hvor klager var ansat. Udvælgelsen af, hvem der skulle udpeges til afskedigelse, blev foretaget af den enkelte skoleleder. Der var således ikke tale om udpegning fra centralt hold.</p>\r\n<p>\r\n</p>\r\n<p>Det er uden betydning for vurderingen af klagers sag, om der ved afskedigelsen af ansatte på andre skoler skete ulovlig forskelsbehandling.</p>\r\n<p>\r\n</p>\r\n<p>På R Skole, hvor klager var ansat, blev der ifølge klagers opgørelse afskediget 14 pct. af lærerne på 50 år eller derover, som kunne afskediges. Der blev afskediget nul pct. af lærerne under 50 år.</p>\r\n<p>\r\n</p>\r\n<p>Antallet af ældre afskedigede var langt højere end aldersgruppens andel berettigede til. Der var ligesom hos de øvrige klagere påvist en aldersskæv ulighed, der ikke havde en saglig grund.</p>\r\n<p>\r\n</p>\r\n<p>Det giver ikke mening at sammenligne de overenskomstansatte lærere med de pædagogiske medarbejdere eller med de tjenestemandsansatte lærere. Lærerne og pædagogerne ville ikke middelbart kunne substituere hinanden.</p>\r\n<p>\r\n</p>\r\n<p>Der er set i lyset af domspraksis og Ligebehandlingsnævnets praksis påvist faktiske omstændigheder, der giver anledning til at formode, at klagers alder indgik som et kriterium, da hun blev udvalgt til afskedigelse.</p>\r\n<p>\r\n</p>\r\n<p>Det er ikke en forudsætning for at formode direkte forskelsbehandling, at der er tale om udtrykkelig anvendelse af et alderskriterium.</p>\r\n<p>\r\n</p>\r\n<p>Kommunens børne- og ungerådmand og kommunens skolechef havde i avisartikler givet udtryk for et ønske om at få yngre lærere ind på arbejdsmarkedet.</p>\r\n<p>\r\n</p>\r\n<p>Det fremgår således af en avisartikel med overskriften \"Fyringer skal give plads til de unge\", at \"Den truende fyringsrunde på byens folkeskoler skal ikke kun sikre sparede millioner, men også åbne døren for nye lærerkræfter\".</p>\r\n<p>\r\n</p>\r\n<p>Børne- og ungerådmanden forklarede i artiklen, at \"Vi har brug for et opgør med den tanke, at vi pine død skal fastholde alle. . . . Det er en kulturændring, men vi skal have mulighed for at skille os af med lærere, hvis der er brug for nye kompetencer. Og så skal vi have de nye lærere ind på arbejdsmarkedet\".</p>\r\n<p>\r\n</p>\r\n<p>Skolechefen uddybede i samme artikel, at \"Sagen er, at der i de forløbne år har været lavet særlige ordninger for lærere. Så øvelsen denne gang kan ikke ses som negativ særbehandling, men en fremgangsmåde, der ligestiller lærerpersonalet med andre faggrupper og medarbejdere i andre forvaltninger\".</p>\r\n<p>\r\n</p>\r\n<p>Disse udtalelser, der var fremsat kort forinden, at indklagede afskedigede en lang række medarbejdere, var udtryk for, at indklagede ønskede, at der skulle ansættes yngre lærere i stedet for ældre.</p>\r\n<p>\r\n</p>\r\n<p>Indklagedes udtalelser til medierne om ønske om at få nye medarbejdere ind på arbejdsmarkedet er tilstrækkeligt til at skabe formodning for, at klager ved afskedigelsen blev udsat for forskelsbehandling på grund af sin alder.</p>\r\n<p>\r\n</p>\r\n<p>Der fremgår af indklagedes notat om afskedigelse- og forflyttelsesproceduren, at \"erhvervserfaring\" og \"livserfaring\" var kriterier, som anvendtes til brug for udvælgelsen af, hvilke medarbejdere, der skulle afskediges.</p>\r\n<p>\r\n</p>\r\n<p>Ansatte med erhvervserfaring og livserfaring er efter klagers opfattelse oftest ældre medarbejdere.</p>\r\n<p>\r\n</p>\r\n<p>Alene det forhold, at alder forudsætningsvist indgår som en del af et afskedigelseskriterium, fx som en bemærkning om personskifte, eller som i den nærværende sag som et kriterium om \"erhvervserfaring\" eller \"livserfaring\", er tilstrækkeligt til at formode, at der er udøvet direkte forskelsbehandling på grund af alder.</p>\r\n<p>\r\n</p>\r\n<p>Der er også formodning for, at klager blev udsat for direkte forskelsbehandling, fordi hun har et handicap.</p>\r\n<p>\r\n</p>\r\n<p>Angivelsen af klagers handicapbetingede sygefravær som en del af begrundelsen for afskedigelsen er i sig selv en faktisk omstændighed, som giver anledning til at formode, at der er tale om forskelsbehandling på grund af handicap, og afskedigelsen er derfor ulovlig.</p>\r\n<p>\r\n</p>\r\n<p>Klager arbejdede på nedsat tid som følge af en ulykke i december 2010, hvor hun fik skåret den 11. hjernenerve over. Det bevirkede, at klagers venstre arm/skulder ikke fungerede normalt, og at hun havde dobbeltsyn og reelt var blind på højre øje. Klager gik til varmtvandsgymnastik en gang om ugen samt til almindelig fysioterapi hver anden uge, hvilket medførte forhøjet sygefravær.</p>\r\n<p>\r\n</p>\r\n<p>Selv om klager under arbejdsprøvningen ikke kunne magte to af sine fire linjefag (billedkunst og hjemkundskab), kunne hun fortsat undervise i dansk og matematik.</p>\r\n<p>\r\n</p>\r\n<p>Indklagede har ikke tidligere gjort gældende, at klager ikke var kompetent, egnet eller disponibel som følge af handicappet, der opstod i 2010. Indklagede accepterede skadens omfang og betydning for klagers arbejdsindsats.</p>\r\n<p>\r\n</p>\r\n<p>Det er ikke korrekt at omtale fraværet som massivt fravær, da der var tale om aftalt fravær. Fraværet havde ikke givet anledning til ansættelsesretlige sanktioner og var heller ikke anført som begrundelse for afskedigelsen.</p>\r\n<p>\r\n</p>\r\n<p>Klager opfylder i øvrigt på alle tænkelige måder indklagedes forståelse af kriteriet \"erfaring og livserfaring\", idet hun ud over sin læreruddannelse har uddannelser som henholdsvis sygehjælper og stationsbestyrer ved DSB.</p>\r\n<p>\r\n</p>\r\n<p>\r\n   <span class=\"Bold\">Indklagede </span>afviser, at afskedigelsen af klager var i strid med forskelsbehandlingsloven.</p>\r\n<p>\r\n</p>\r\n<p>Nævnet skal afvise sagen, fordi det vil være nødvendigt med en omfattende mundtlig bevisførelse for at bevise, at klager var blandt de medarbejdere, der bedst kunne undværes.</p>\r\n<p>\r\n</p>\r\n<p>Det i notatet om afskedigelses- og forflyttelsesprincipper beskrevne kriterium om erfaring, skal forstås - og blev anvendt - således, at \"erhvervserfaring\" og \"livserfaring\" talte positivt med ved vurderingen af medarbejdernes kompetencer. Det indebar, at ældre medarbejdere, der typisk havde mere erhvervserfaring og livserfaring, nød godt af dette kriterium.</p>\r\n<p>\r\n</p>\r\n<p>\"Erhvervserfaring\" og \"livserfaring\" indgik på lige fod med de andre kriterier, herunder uddannelse, særlige kompetencer, samarbejdsevne, inkludering, stabilitet og fleksibilitet. Alle kriterierne skal forstås positivt, således at det tæller med vurderingen af en medarbejders kompetencer, hvis pågældende har meget erhvervserfaring og livserfaring. Det tæller aldrig negativt i en afskedigelsessituation, hvis en medarbejder har meget erhvervserfaring og livserfaring.</p>\r\n<p>\r\n</p>\r\n<p>Indklagede har som en offentlig arbejdsgiver pligt til at inddrage anciennitetsmæssige hensyn i forbindelse med afskedigelser og forflyttelser. Dette følger blandt andet af en faglig voldgiftskendelse af 8. december 2014, hvoraf fremgår, at \"den offentlige arbejdsgiver i den samlede vurdering af medarbejdernes kvalifikationer også er forpligtet til at inddrage sociale beskyttelseshensyn til de ansatte og herunder også er forpligtet til at tage anciennitetsmæssige hensyn\". Anciennitet må derimod ikke tillægges afgørende vægt frem for andre nødvendige hensyn.</p>\r\n<p>\r\n</p>\r\n<p>Indklagede afviser på den baggrund, at kriterierne \"erhvervserfaring\" og \"livserfaring\" giver anledning til at formode, at klager blev udsat for forskelsbehandling på grund af alder. Udvælgelseskriterierne udgjorde saglige hensyn, der lovligt kunne indgå i ledelsens skønsmæssige bedømmelse af, hvem der bedst kunne undværes.</p>\r\n<p>\r\n</p>\r\n<p>Børne- og ungerådmandens og skolechefens udtalelser i avisartiklen er taget ud af en større sammenhæng. Skolechefen havde i en efterfølgende artikel blandt andet udtalt, at \"Lærerne bliver jo ikke afskediget, fordi de ikke er dygtige nok, det er på grund af arbejdsmangel. Og hvis det ikke var på grund af budgetreduktioner, så var ingen blevet fyret, understreger han\". Skolechefen havde udtalt, at han ikke fortrød sit udsagn, men at lærerforeningen havde lagt noget andet i udtrykket, end han mente.</p>\r\n<p>\r\n</p>\r\n<p>Skolechefen havde også udtalt, at \"Lige nu fyrer vi på grund af besparelserne, men når der f.eks. opstår en ledig stilling en gang til oktober, så skal skolelederen ikke længere automatisk ansætte en lærer fra jobbanken. Vi giver nu skolelederen den frihed, at han eller hun kan vælge mellem de kandidater, der søger stillingen. . . Der skal være et match mellem stillingens krav og lærerens kvalifikationer. . . \".</p>\r\n<p>\r\n</p>\r\n<p>Artiklerne understreger efter indklagedes opfattelse ikke, at kommunens folkeskoler foretrækker yngre medarbejdere fremfor ældre. Lærerne blev afskediget på grund af budgettilpasninger og ikke for, at der kunne skabes plads til yngre medarbejdere. Artiklerne kan ikke tages som udtryk for, at der er påvist faktiske omstændigheder, som giver anledning til at formode, at klager blev udsat for forskelsbehandling på grund af alder.</p>\r\n<p>\r\n</p>\r\n<p>Der blev afskediget meget få lærere på de enkelte skoler, og det giver derfor ikke mening at foretage sammenligningen på den enkelte skole.</p>\r\n<p>\r\n</p>\r\n<p>Der var langt flere lærere i aldersgruppen 36-40 år, der blev indstillet til afskedigelse, end lærere i aldersgruppen 56-60 år og aldersgruppen 61-65 år. Der skete i øvrigt afskedigelser i alle aldersgrupper fra 29 til 64 år. Dette underbygger, at medarbejdernes alder ikke spillede en rolle ved udvælgelsen af, hvem der skulle afskediges.</p>\r\n<p>\r\n</p>\r\n<p>Indklagede har opgjort gennemsnitsalderen for de lærere og andre pædagogiske medarbejdere, der blev indstillet til afskedigelse pr. 1. marts 2012, til 44,84 år.</p>\r\n<p>\r\n</p>\r\n<p>Gennemsnittet for alle ansatte lærere og andre pædagogiske medarbejdere pr. 1. marts 2012 er opgjort til 43,24 år.</p>\r\n<p>\r\n</p>\r\n<p>Den 54-årige klager var den eneste lærer, der blev indstillet til afskedigelse på R Skole. Der skulle nedlægges to stillinger, men en medarbejder valgte at gå på pension.</p>\r\n<p>\r\n</p>\r\n<p>Skolen vurderede, at klager efter en samlet vurdering var den, der bedst kunne undværes.</p>\r\n<p>\r\n</p>\r\n<p>Skolen lagde vægt på, at klager havde ekstraordinært meget sygefravær. Klager havde haft tjenestefri med løn (plejeorlov) i forbindelse med sin mands sygdom fra april 2004 til 15. december 2010.</p>\r\n<p>\r\n</p>\r\n<p>Klagers alder indgik ikke i vurderingen.</p>\r\n<p>\r\n</p>\r\n<p>Klager kunne på afskedigelsestidspunktet kun deltage i undervisningen i 3 gange 2 timer om ugen. Klager havde siden 9. august 2011 været i arbejdsprøvning, hvor hun deltog i undervisningen i dansk og matematik. Klager havde også billedkunst og hjemkundskab som linjefag, men hun kunne efter anbefaling fra psykolog ikke magte disse fag under arbejdsprøvningen.</p>\r\n<p>\r\n</p>\r\n<p>Indklagede bestrider ikke, at klager havde et handicap, men hun blev ikke udsat for forskelsbehandling på grund af handicappet.</p>\r\n<p>\r\n</p>\r\n<p>Skolen traf i forbindelse med, at klager vendte tilbage til arbejdet efter orlov, relevante og virksomme foranstaltninger for at imødekomme klagers kompensationsbehov.</p>\r\n<p>\r\n</p>\r\n<p>Det blev i april 2011 aftalt, at klager skulle i arbejdsprøvning i perioden fra den 9. august 2011 til den 11. november 2011. Klager skulle starte langsomt op som ekstralærer med 2 gange 2 timer ugentlig i 3. klasse. Arbejdsprøvningen blev senere forlænget til den 29. februar 2012. Da klager stadig havde behov for træning, blev det aftalt, at hun fortsat skulle deltage i undervisningen med 2 gange 2 timer om ugen i dansk og matematik og senere 3 gange 2 timer i samme fag. Da klager fortsat ikke kunne være alene i klassen, blev det aftalt, at hun skulle fungere som ekstralærer i timerne.</p>\r\n<p>\r\n</p>\r\n<p>Indklagede har ikke tilsidesat sin forpligtelse til at træffe hensigtsmæssige foranstaltninger i henhold til forskelsbehandlingsloven, og der var på afskedigelsestidspunktet allerede taget hensyn til klagers handicap, idet hendes arbejdsopgaver var tilpasset dette.</p>\r\n<p>\r\n</p>\r\n<p>EU-direktivet, der ligger bag EU-dommen, kræver hverken ansættelse, forfremmelse eller fortsat ansættelse af en person, der ikke er kompetent, egnet eller disponibel til at udføre de væsentligste funktioner i forbindelse med den pågældende stilling.</p>\r\n<p>\r\n</p>\r\n<p>Klagers samlede massive fravær og meget begrænsede kapacitet, først på 2 gange 2 timer om ugen og senere på 3 gange 2 timer om ugen, havde et omfang, der gjorde klager mindre egnet til i tilstrækkelig grad at udføre de væsentlige funktioner i stillingen end kolleger uden et sådant sygefravær. Klager kunne ikke bestride undervisningen alene, men kunne kun fungere som ekstralærer. Hun kunne desuden kun bestride to ud af sine fire fag.</p>\r\n<p>\r\n</p>\r\n<p>Det ville være en uforholdsmæssig stor økonomisk belastning for skolen at fastholde klager på et tidspunkt, hvor der skulle spares.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af alder og handicap efter loven om forbud mod forskelsbehandling på arbejdsmarkedet m.v. (forskelsbehandlingsloven).</p>\r\n<p>\r\n</p>\r\n<p>Som sagen foreligger oplyst for Ligebehandlingsnævnet, finder nævnet det ikke nødvendigt for sagens afgørelse, at der føres bevis i form af mundtlige parts- og vidneforklaringer. Indklagedes afvisningspåstand tages derfor ikke til følge.</p>\r\n<p>\r\n</p>\r\n<p>Det fremgår af forskelsbehandlingsloven, at en arbejdsgiver ikke må forskelsbehandle lønmodtagere på grund af alder eller handicap i forbindelse med afskedigelse.</p>\r\n<p>\r\n   <span class=\"Underline\">Om alder</span>\r\n</p>\r\n<p>Ligebehandlingsnævnet vurderer, at klager ikke har påvist faktiske omstændigheder, som giver anledning til at formode, at indklagede udsatte klager for direkte eller indirekte forskelsbehandling på grund af alder, da hun i marts 2012 blev afskediget fra stillingen som lærer på R Skole.</p>\r\n<p>Nævnet har ved denne vurdering lagt til grund, at indklagede som følge af faldende børnetal og budgetbesparelser indstillede i alt 69 lærere og andre pædagogiske medarbejdere til afskedigelse. De afskedigede medarbejdere var i alderen fra 29 til 64 år.</p>\r\n<p>\r\n</p>\r\n<p>Der ses ikke i de fremlagte oplysninger samlet set at være en signifikant overvægt af ældre blandt den samlede gruppe af medarbejdere, der blev indstillet til afskedigelse.</p>\r\n<p>\r\n</p>\r\n<p>Der ses heller ikke i de fastsatte kriterier, herunder særligt kriteriet \"erhvervserfaring\" og \"livserfaring\", eller i de udtalelser, som børne- og ungerådmanden samt skolechefen er citeret for i de fremlagte avisartikler, at være beskrevet forhold, som kan understøtte en formodning for, at klagers alder blev inddraget ved beslutningen om at afskedige hende.</p>\r\n<p>\r\n</p>\r\n<p>Uanset indholdet af de udtalelser, som børne- og ungerådmanden samt skolechefen er citeret for i de fremlagte avisartikler, finder nævnet ikke fuldt tilstrækkeligt grundlag for at lægge til grund, at der heri har ligget en instruktion til den enkelte skoles ledelse om at inddrage alder som kriterium for hvem, der skulle indstilles til afskedigelse.</p>\r\n<p>\r\n</p>\r\n<p>På R Skole var den 54-årige klager den eneste lærer, der blev afskediget. Der var flere lærere, der var ældre end klager, der ikke blev afskediget. Der er ikke i øvrigt oplysninger om forhold, der tyder på, at klagers alder havde betydning for beslutningen om afskedigelse.</p>\r\n<p>\r\n   <span class=\"Underline\">Om handicap</span>\r\n</p>\r\n<p>Det følger af EU-domstolens afgørelse i sagerne C-335/2011 (Ring) og C-337/2011 (Skouboe Werge) af 11. april 2013, at begrebet \"handicap\" i forskelsbehandlingsloven og det bagvedliggende direktiv skal fortolkes således, at det også omfatter en tilstand, der er forårsaget af en lægeligt diagnosticeret helbredelig eller uhelbredelig sygdom, når denne sygdom medfører en begrænsning som følge af blandt andet fysiske, mentale eller psykiske skader, som i samspil med forskellige barrierer kan hindre den berørte person i fuldt og effektivt at deltage i arbejdslivet på lige fod med andre arbejdstagere, og denne begrænsning er af lang varighed. Karakteren af de foranstaltninger, som arbejdsgiveren skal træffe, er ikke afgørende for, om en persons helbredstilstand skal anses for omfattet af dette begreb.</p>\r\n<p>\r\n</p>\r\n<p>Ligebehandlingsnævnet lægger uanset de manglende lægelige oplysninger til grund, at klager som følge af en ulykke i december 2010 havde funktionsbegrænsninger i form af nedsat funktion i venstre arm og skulder samt synsproblemer, og at dette medførte en så langvarig begrænsning af hendes mulighed for på lige vilkår med andre arbejdstagere at varetage arbejdet som lærer, at hun måtte anses for at have et handicap i forskelsbehandlingslovens forstand. Der er herved lægt på, at indklagede ikke har bestridt ovennævnte funktionsnedsættelse.</p>\r\n<p>\r\n</p>\r\n<p>Indklagede har efterfølgende begrundet afskedigelsen i klagers sygefravær, der skyldtes handicappet. Der er dermed påvist faktiske omstændigheder, som giver anledning til at formode, at klager blev udsat for indirekte forskelsbehandling på grund af sit handicap, da hun blev afskediget.</p>\r\n<p>\r\n</p>\r\n<p>Nævnet finder ikke grundlag for at tilsidesætte indklagedes vurdering af, at klager som følge af sin nedsatte funktionsevne ikke i samme grad som sine kolleger var egnet til at varetage stillingen som lærer. Nævnet har ved denne vurdering lagt vægt på, at arbejdsprøvningen viste, at klager ikke var i stand til at udføre de væsentligste funktioner i arbejdet som lærer, idet hun ikke kunne arbejde alene, kun kunne undervise i to af sine fire fag og kun i 3 gange 2 timer ugentlig. Klager var således ikke - uanset indklagedes betydelige og rimelige tilpasningstiltag - kompetent, egnet og disponibel til at udføre de væsentligste funktioner i forbindelse med stillingen som lærer.</p>\r\n<p>\r\n</p>\r\n<p>Klager får derfor ikke medhold i klagen.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p class=\"BilagtekstListe\">Lov om Ligebehandlingsnævnet</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1 og stk. 3, om nævnets kompetence</p>\r\n<p class=\"Liste1\">\r\n   <span class=\"Liste1Nr\">–</span> § 8 nævnets afvisning af klagen</p>\r\n<p class=\"Liste1\">\r\n   <span class=\"Liste1Nr\">–</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">–</span> § 12, stk. 1, om klagebehandling</p>\r\n<p>\r\n</p>\r\n<p class=\"BilagtekstListe\">Forskelsbehandlingsloven</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1-3, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">–</span> § 2a om tilpasningsforpligtelsen</p>\r\n<p class=\"Liste1\">\r\n   <span class=\"Liste1Nr\">–</span> § 2, stk. 1, om forbud mod forskelsbehandling ved afskedigelse</p>\r\n<p class=\"Liste1\">\r\n   <span class=\"Liste1Nr\">–</span> § 7a om delt bevisbyrde</p>\r\n<p>\r\n</p>\r\n<p>\r\n   <span class=\"Italic\">&lt;2013-6810-17610&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/09/2015"
        },
        {
            "displayName": "Accession",
            "displayValue": "W20151043925"
        },
        {
            "displayName": "Entydig dokumentidentifikation",
            "displayValue": "CF001956"
        },
        {
            "displayName": "Dato for indlæggelse",
            "displayValue": "09/09/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10439"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "17/06/2015"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2013-6810-17610"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}