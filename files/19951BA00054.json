{
    "id": 106657,
    "title": "1995 BSF 54   FORSLAG TIL FOLKETINGSBESLUTNING OM MOMSFRITAGELSE FOR IDRÆTSKLUBBER ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 54",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 54 </P>  \r\n\r\n<P></P>  \r\n\r\n<P>Forslag til folketingsbeslutning om momsfritagelse for idrætsklubber </P>  \r\n\r\n<P></P>  \r\n\r\n<P>Fremsat af Kristian Thulesen Dahl (DF) Ole Donner (DF) Pia Kjærsgaard (DF)  \r\n\r\n Poul Nødgaard (DF) </P>  \r\n\r\n<P></P>  \r\n\r\n<P>den 23. november 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til snarest at tage de nødvendige  \r\n\r\n initiativer, der sikrer, at idrætsklubber i videst muligt omfang er fritaget  \r\n\r\n for momsbetaling af entreindtægter og øvrigeforeningsaktiviteter. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Mange idrætsklubber har i den senere tid oplevet en ændret praksis i  \r\n\r\n forbindelse med opkrævning af såvel moms af entreindtægter som såkaldte  \r\n\r\n foreningsaktiviteter. </P>  \r\n\r\n<P>Dette er sket i kraft af, at man i flere told- og skatteregioner har  \r\n\r\n rettet søgelyset mod klubber med en eller flere mere eller mindre  \r\n\r\n professionelle udøvere, hvilket er sket i kraft af en afgørelse i Momsnævnet  \r\n\r\n i februar 1995. </P>  \r\n\r\n<P>Det er forslagsstillernes opfattelse, at den nye praksis i forbindelse med  \r\n\r\n beskatning af idrætsklubber og udøverne ændrer væsentligt på de vilkår, som  \r\n\r\n idrætsledere og udøvere hidtil har arbejdet under, og at dette kan få  \r\n\r\n katastrofale følger for en stor del af det danske idrætsliv. </P>  \r\n\r\n<P>De fleste kan vel være enige om, at det er et sundhedstegn for det danske  \r\n\r\n samfund, at så stor en del af danskerne regelmæssigt dyrker idræt og er  \r\n\r\n engagerede i deres sport. </P>  \r\n\r\n<P>Forslagsstillerne finder det meget uheldigt, at man fremover i højere grad  \r\n\r\n vil beskatte idrætslivet. Hermed forrykkes de økonomiske vilkår mellem  \r\n\r\n fritidsaktiviteter, der relaterer til sport set i forhold til andre  \r\n\r\n aktiviteter. </P>  \r\n\r\n<P>Idrætsklubberne må nødvendigvis i mange tilfælde kræve højere gebyrer fra  \r\n\r\n udøverne for at kunne betale den pålagte moms på entreindtægter og andre  \r\n\r\n foreningsaktiviteter, hvilket kan være medvirkende til at afskære nuværende  \r\n\r\n og potentielle idrætsudøvere fra at udøve idræt. </P>  \r\n\r\n<P>Det er ikke en udvikling, samfundet kan være tjent med, og en kedelig  \r\n\r\n udvikling der specielt vil gå ud over unge mennesker. Tværtimod må samfundet  \r\n\r\n være interesseret i, at mange danskere involverer sig i idrætslivet. </P>  \r\n\r\n<P>Forslagsstillerne er opmærksomme på, at området er reguleret på baggrund  \r\n\r\n af EU's 6. momsdirektiv, som begrænser mulighederne for at ændre  \r\n\r\n momspåligningen. Dog er det sandsynligt, at der inden for rammerne af  \r\n\r\n direktivet samt de danske undtagelsesbetingelser herfra er mulighed for at  \r\n\r\n have lempeligere praksis end den, der med de seneste tiltag praktiseres. </P>  \r\n\r\n<P>Beslutningsforslaget opfordrer derfor regeringen til at tage de nødvendige  \r\n\r\n initiativer, der sikrer, at idrætsklubber i videst muligt omfang er fritaget  \r\n\r\n for momsbetaling af entreindtægter og øvrige foreningsaktiviteter. </P>  \r\n\r\n<P>Det er forslagsstillernes opfattelse, at beslutningsforslaget er økonomisk  \r\n\r\n neutralt set i forhold til de nuværende skatteindtægter, idet der er tale om  \r\n\r\n moms, der ikke tidligere har været pålagt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/11/1995"
        },
        {
            "displayName": "Accession",
            "displayValue": "19951BA00054"
        },
        {
            "displayName": "Entydig dokumentidentifikation",
            "displayValue": "CL000054"
        },
        {
            "displayName": "Dato for førstegangsindlæggelse",
            "displayValue": "23/11/1995"
        },
        {
            "displayName": "Dato for indlæggelse",
            "displayValue": "23/11/1995"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "54"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}