{
    "id": 155159,
    "title": "Ankestyrelsens principafgørelse O-141-96 om børnetilskud - børnebidrag - forældrebetaling - økonomisk behov - dagtilbud - betalingsbekendtgørelsen - indkomstgrundlag",
    "documentTypeId": "240",
    "isSagsforlobPeriodValid": true,
    "shortName": "KEN nr 9296 af 15/11/1996",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-141-96 om børnetilskud - børnebidrag - forældrebetaling - økonomisk behov - dagtilbud - betalingsbekendtgørelsen - indkomstgrundlag</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Selv om børnebidrag og børnetilskud ikke direkte kunne medregnes i indkomstgrundlaget for forældrebetalingen, var det ikke udelukket ved vurderingen af det økonomiske behov for socialpædagogisk friplads at tage hensyn til disse ydelser.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 73, stk. 2</p>\r\n<p>Lov om dag-, fritids- og klubtilbud m.v. til børn og unge - lov nr. 1148 af 3. december 2008 - § 43, nr. 4</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger, der var enlig og havde 1 barn, søgte om socialpædagogisk friplads i dagtilbud.</p>\r\n<p>Kommunen gav afslag på ansøgningen under henvisning til, at den økonomiske beregning viste, at ansøger selv var i stand til at afholde udgiften.</p>\r\n<p>Betalingen for dagtilbuddet udgjorde efter § 9, stk. 1, i betalingsbekendtgørelsen 216 kr. pr. måned. Ansøgeren havde 3.314 kr. til rådighed pr. måned, efter at øvrige faste rimelige udgifter var afholdt. Hertil kom normalt børnebidrag samt ordinært og ekstraordinært børnetilskud, ialt 1.353 kr. pr. måned.</p>\r\n<p>Ved vurderingen af det økonomiske behov for socialpædagogisk friplads efter bekendtgørelsens § 9, stk. 2, medregnede kommunen direktebørnebidrag og børnetilskud i indkomstgrundlaget, der efter bekendt gørelsens § 9, stk. 1 og stk. 2, anvendes ved beregningen af forældrebetalingen for ophold i dagtilbud.</p>\r\n<p>I anken til nævnet anførte ansøger, at børnebidrag og børnetilskud tilkommer barnet. Disse ydelser kunne derfor ikke medregnes i indkomstgrundlaget. Endvidere anførte ansøger, at barnet havde behov for ophold i dagtilbud af sociale og pædagogiske årsager.</p>\r\n<p>Ankenævnet tiltrådte kommunens afgørelse. Nævnet lagde vægt på, at forældrebetalingen beregnet efter bekendtgørelsens § 9, stk. 1, udgjorde 216 kr. pr. måned, samt at ansøger havde 3.314 kr. pr. måned til rådighed, når øvrige faste rimelige udgifter var betalt. Hertil kom normalt børnebidrag samt ordinært og ekstraordinært børnetilskud, ialt 1.353 kr. pr. måned. Nævnet anførte, at børnebidrag og børnetilskud skulle medtages ved den økonomiske vurdering, da daginstitutionsudgiften vedrørte barnet. Nævnet henviste i denne forbindelse til SM O-127-95, som omhandler hjælp til enkeltudgifter (konfirmation) efter bistandslovens dagældende § 46.</p>\r\n<p>Da den økonomiske betingelse for socialpædagogisk friplads ikke var opfyldt, fandt nævnet ikke grundlag for at tage stilling til, omopholdet i dagtilbuddet var særligt påkrævet af sociale eller pæda gogiske grunde.</p>\r\n<p>Sagen blev behandlet i principielt møde med henblik på afklaring af, i hvilket omfang børnebidrag og børnetilskud skal medregnes i indkomstgrundlaget for forældrebetalingen.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at ansøger ikke var berettiget til friplads i dagtilbud til barnet efter § 9, stk. 2, i Socialministeriets bekendtgørelse om betaling for ophold i dagtilbud for børn.</p>\r\n<p>Ankestyrelsen henviste til, at ifølge bestemmelsen skulle to betingelser være opfyldt, for at betalingen kunne nedsættes eller bortfalde. Dels skulle opholdet i dagtilbuddet være særligt påkrævet af sociale eller pædagogiske grunde, dels skulle betalingsspørgsmålet vanskeliggøre barnets optagelse eller forbliven i dagtilbuddet.</p>\r\n<p>Vedrørende betalingsspørgsmålet fremgår det af § 11 i bekendtgørelsen, at det er forældrens/forældrenes indtægt, der læggestil grund ved opgørelsen af det indkomstgrundlag, der efter bekendt gørelsens § 9, stk. 1 og stk. 2, skal anvendes ved beregningen af betalingen for ophold i dagtilbud, og at barnets egne indtægter er uden indflydelse på betalingen.</p>\r\n<p>Børnetilskud og børnebidrag kunne derfor ikke medregnes direkte i indkomstgrundlaget, idet disse ydelser tilkom barnet i henhold til reglerne i børnetilskudsloven og lov om børns retsstilling.</p>\r\n<p>Uanset at disse ydelser ikke kunne medregnes direkte i indkomstgrundlaget fandt Ankestyrelsen dog ikke, at dette forhold kunne medføre, at betalingsspørgsmålet skulle kunne vanskeliggøre barnets forbliven i dagtilbud.</p>\r\n<p>Ankestyrelsen lagde herved vægt på, at ansøgers disponible indkomst var på 3.314 kr. efter afholdelse af øvrige faste udgifter, og at udgiften til dagtilbuddet var på 216 kr. pr. måned.</p>\r\n<p>Ved vurderingen af behovet for socialpædagogisk friplads i dagtilbud fandt Ankestyrelsen i øvrigt, at selv om børnebidrag og børnetilskud ikke direkte kunne medregnes i indkomstgrundlaget, var det ikke udelukket, at der ved den økonomiske skønsmæssige vurdering efter § 9, stk. 2, blev taget hensyn til disse ydelser. Udgiften, der vedrørte barnets behov, måtte i et vist omfang anses for dækket af disse ydelser.</p>\r\n<p>Da den ene af betingelserne for at få socialpædagogisk friplads - den økonomiske betingelse - således ikke ansås for at være opfyldt, var det udelukket at yde friplads efter § 9, stk. 2, i bekendtgørelsen.</p>\r\n<p>Ankestyrelsen fandt derfor ikke grundlag for at hjemvise sagen til nævnet til afgørelse af, om den anden betingelse i bestemmelsen, at opholdet i dagtilbuddet skulle være særligt påkrævet af sociale eller pædagogiske grunde, var opfyldt.</p>\r\n<p>Ankestyrelsen tiltrådte således med ændret begrundelse nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19960929625"
        },
        {
            "displayName": "Entydig dokumentidentifikation",
            "displayValue": "BS007954"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9296"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/11/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200042-96"
        },
        {
            "displayName": "Stikord",
            "displayValue": "O-141-96"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}