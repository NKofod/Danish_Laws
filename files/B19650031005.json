{
    "id": 61133,
    "title": "Bekendtgørelse om særlig indkomstskat m.v. ",
    "documentTypeId": "60",
    "isSagsforlobPeriodValid": false,
    "shortName": "BEK nr 310 af 03/08/1965",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om særlig indkomstskat m.v. </H1>  \r\n\r\n<P></P>  \r\n\r\n<BR>  \r\n\r\n<P>Ved lov nr. 221 af 4. juni 1965, jfr. lovbekendtgørelse nr. 281 af 2. juli  \r\n\r\n 1965, er gennemført en række ændringer i lov om særlig indkomstskat m.v.,  \r\n\r\n jfr. lovbekendtgørelse nr. 210 af 18. juni 1964. </P>  \r\n\r\n<P>Under henvisning til den finansministeren ved § 19, stk. 8, i  \r\n\r\n lovbekendtgørelse nr. 281 givne bemyndigelse meddeles herved følgende nærmere  \r\n\r\n regler for anvendelsen af nævnte lov for så vidt angår fortjeneste ved  \r\n\r\n afståelse af fast ejendom: </P>  \r\n\r\n<P>I. </P>  \r\n\r\n<P>Fortjeneste ved afståelse af en- og tofamilieshuse. </P>  \r\n\r\n<P>Fortjenester, der er erhvervet den 1. januar 1964 eller senere ved  \r\n\r\n afståelse af en- og tofamilieshuse, er i henhold til lovbekendtgørelsens § 2,  \r\n\r\n nr. 13, 2. punktum, jfr. § 19, stk. 3, fritaget for beskatning som særlig  \r\n\r\n indkomst, såfremt a) det pågældende hus tjener til bolig for ejeren, b)  \r\n\r\n ejendommens samlede areal udgør mindre end 1.400 kvm og c) den for ejendommen  \r\n\r\n ved den nærmest forud for afståelsen foretagne vurdering fremkomne  \r\n\r\n forskelsværdi udgør mindst halvdelen af den ved samme vurdering fastsatte  \r\n\r\n ejendomsværdi. </P>  \r\n\r\n<P>Skatterådene (i Københavns og Frederiksberg kommune vedkommende  \r\n\r\n skattedirektorat) vil foretage fornyet prøvelse af allerede foretagne  \r\n\r\n ansættelser af særlig indkomst, hvor der foreligger mulighed for, at der i  \r\n\r\n ansættelserne indgår fortjenester, der er skattefri i henhold til  \r\n\r\n bestemmelserne i § 2, nr. 13, 2. punktum. De pågældende skatteydere vil  \r\n\r\n skriftligt få underretning fra skatterådene (skattedirektoraterne) om  \r\n\r\n udfaldet af ansættelsernes prøvelse og kan på sædvanlig måde påklage  \r\n\r\n afgørelsen for landsskatteretten. </P>  \r\n\r\n<P>Hvor ændring af ansættelser af særlig indkomst medfører tilbagebetaling af  \r\n\r\n allerede erlagt særlig eller almindelig indkomstskat, ydes der renter af det  \r\n\r\n tilbagebetalte beløb med 5 pct. p.a. fra de respektive indbetalingsdage at  \r\n\r\n regne. </P>  \r\n\r\n<P>II. </P>  \r\n\r\n<P>Fortjeneste ved modtagelse af erstatnings- eller forsikringssummer  \r\n\r\n vedrørende fast ejendom. </P>  \r\n\r\n<P>I henhold til lovbekendtgørelsens §§ 7B og 7C kan der på begæring af den  \r\n\r\n skattepligtige indrømmes fritagelse for beskatning for skatteåret 1965-66 af  \r\n\r\n fortjenester konstateret ved modtagelsen af erstatnings- eller  \r\n\r\n forsikringssummer i anledning af en indtruffen skade på en bygning eller  \r\n\r\n installation og af erstatningssummer i anledning af ekspropriation af fast  \r\n\r\n ejendom. Fritagelse meddeles på følgende i loven nærmere fastsatte vilkår:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) Et til erstatnings- eller forsikringssummen svarende beløb skal fuldt  \r\n\r\n ud anvendes til genopførelse eller genanskaffelse af det skadelidte  \r\n\r\n formuegode eller i tilfælde af ekspropriation til anskaffelse af anden fast  \r\n\r\n ejendom (&quot;erstatningsejendommen&quot;). </LI>  \r\n\r\n<LI>2) Genopførelse eller genanskaffelse og anskaffelse af  \r\n\r\n erstatningsejendommen skal ske enten i det indkomstår, hvori fortjenesten  \r\n\r\n konstateres, eller i det nærmest følgende indkomstår. Når ganske særlige  \r\n\r\n omstændigheder taler derfor, kan finansministeren efter andragende forlænge  \r\n\r\n denne frist. Andragender herom indsendes til skattedepartementet,  \r\n\r\n Christiansborg Slotsplads 1, København K. </LI>  \r\n\r\n<LI>3) Den efter bestemmelserne i lovbekendtgørelse nr. 205 af 13. juni 1961  \r\n\r\n § 7A, stk. 1-6, opgjorte fortjeneste vil være at fradrage i den  \r\n\r\n anskaffelsessum, som skal lægges til grund ved beregningen af fortjenesten  \r\n\r\n ved senere afståelse af det genopførte eller genanskaffede formuegode  \r\n\r\n respektive erstatningsejendommen. </LI>  \r\n\r\n<LI>4) a. Såfremt den genopførte eller genanskaffede bygning eller  \r\n\r\n installation kan gøres til genstand for skattefri afskrivning i  \r\n\r\n overensstemmelse med reglerne i lov om skattefri afskrivninger m.v., skal den  \r\n\r\n under 3) nævnte fortjeneste fragå i det beløb, der danner grundlag for  \r\n\r\n skattefri afskrivninger. </LI>  \r\n\r\n</UL>  \r\n\r\n<P>b. Såfremt erstatningssummen i ekspropriationstilfælde benyttes til  \r\n\r\n anskaffelse af bygninger, som kan gøres til genstand for skattefri  \r\n\r\n afskrivning, kan sådan afskrivning ikke foretages på det beløb, hvormed  \r\n\r\n anskaffelsessummen for disse bygninger overstiger et beløb svarende til  \r\n\r\n erstatningssummen med fradrag af den under 3) nævnte fortjeneste.  \r\n\r\n Nedsættelsen af afskrivningsgrundlaget kan dog ikke overstige den opgjorte  \r\n\r\n fortjeneste. </P>  \r\n\r\n<P>---- </P>  \r\n\r\n<P>Begæring om fritagelse for beskatning i henhold til foranstående skal  \r\n\r\n indsendes senest den 30. september 1965 til vedkommende kommunalbestyrelse (i  \r\n\r\n Københavns og Frederiksberg kommune til vedkommende skattedirektorat).  \r\n\r\n Begæringen skal være vedlagt en erklæring om, at genanskaffelse eller  \r\n\r\n genopførelse af det skadelidte formuegode respektive anskaffelse af en  \r\n\r\n erstatningsejendom er sket eller vil ske inden udløbet af den under 2) nævnte  \r\n\r\n frist. </P>  \r\n\r\n<P>Er begæring om fritagelse for beskatning i henhold til foranstående regler  \r\n\r\n ikke indsendt senest den 30. september 1965, skal indbetaling af eventuelle i  \r\n\r\n henhold til skattedepartementets meddelelse af 7. april 1965 i bero stillede  \r\n\r\n skattebeløb ske senest på den sidste rettidige indbetalingsdag for den første  \r\n\r\n skatterate, som i vedkommende kommune skal indbetales efter den 1. oktober  \r\n\r\n 1965. Der gælder dog i alle tilfælde en indbetalingsfrist på mindst 14 dage.  \r\n\r\n Rettidig indbetaling i overensstemmelse hermed af de i bero stillede  \r\n\r\n skattebeløb kan finde sted uden rentetilsvar. </P>  \r\n\r\n<P>III. </P>  \r\n\r\n<P>Fritagelse for beskatning for skatteår forud for skatteåret 1965-66 af  \r\n\r\n fortjenester ved modtagelse af erstatnings- eller forsikringssummer  \r\n\r\n vedrørende fast ejendom. </P>  \r\n\r\n<P>I henhold til bestemmelsen i lovbekendtgørelsens § 19, stk. 4, kan  \r\n\r\n finansministeren på nærmere af ministeren fastsatte vilkår med  \r\n\r\n tilbagevirkende kraft dispensere fra bestemmelsen i § 4, stk. 1, i  \r\n\r\n lovbekendtgørelse nr. 210 af 18. juni 1964, hvorefter erstatnings- og  \r\n\r\n forsikringssummer sidestilles med salgssummer. </P>  \r\n\r\n<P>Der vil herefter på de nedenfor nævnte vilkår kunne meddeles hel eller  \r\n\r\n delvis fritagelse for allerede foretagen beskatning af særlig indkomst  \r\n\r\n hidrørende fra fortjenester erhvervet den 10. juli 1960 eller senere ved  \r\n\r\n modtagelse af erstatnings- eller forsikringssummer vedrørende fast ejendom.  \r\n\r\n</P>  \r\n\r\n<P>Dispensation vil som hovedregel forudsætte, at skatteyderen fuldt ud har  \r\n\r\n anvendt forsikrings- eller erstatningssummen til genopførelse eller  \r\n\r\n genanskaffelse respektive anskaffelse af en erstatningsejendom, eller at  \r\n\r\n dette sker inden udgangen af året 1965. Dispensationen vil i øvrigt kun kunne  \r\n\r\n forventes meddelt på de ovenfor under II nævnte vilkår med hensyn til  \r\n\r\n nedsættelse af anskaffelsessummen ved senere afståelse samt eventuelt tillige  \r\n\r\n nedsættelse af afskrivningsgrundlaget. </P>  \r\n\r\n<P>Ansøgninger om dispensation indsendes til skattedepartementet,  \r\n\r\n Christiansborg Slotsplads 1, København K. </P>  \r\n\r\n<P>Ansøgningen må indeholde oplysning om 1) hvornår skaden er indtruffen  \r\n\r\n eller ekspropriationen har fundet sted, 2) størrelsen af den modtagne  \r\n\r\n erstatning samt 3) i hvilket omfang erstatningssummen er anvendt til  \r\n\r\n genopførelse eller til anskaffelse af en erstatningsejendom. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Finansministeriet, den 3. august 1965.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Poul Hansen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/08/1965"
        },
        {
            "displayName": "Accession",
            "displayValue": "B19650031005"
        },
        {
            "displayName": "Entydig dokumentidentifikation",
            "displayValue": "CM020101"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "310"
        },
        {
            "displayName": "År for udstedelse",
            "displayValue": "1965"
        },
        {
            "displayName": "Dato for underskrift",
            "displayValue": "03/08/1965"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Finansmin. Skd. VIII j.nr. 81-65"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}