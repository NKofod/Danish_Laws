{
    "id": 142631,
    "title": "Bekendtgørelse om små storbyteatre",
    "documentTypeId": "60",
    "isSagsforlobPeriodValid": true,
    "shortName": "BEK nr 700 af 27/06/2012",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om små storbyteatre</p>\r\n<p class=\"Indledning2\">I medfør af § 16 b, stk. 4, i lov om scenekunst, jf. lovbekendtgørelse nr. 526 af 4. juni 2012, fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Staten yder inden for en beløbsramme fastsat på finansloven driftstilskud til små storbyteatre i Københavns, Frederiksberg, Odense, Aarhus og Aalborg Kommuner, jf. dog §§ 4-6.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Ved små storbyteatre forstås i denne bekendtgørelse teatre, der udøver professionel teatervirksomhed med hjemsted i de i § 1 nævnte kommuner, og hvis drift helt eller delvist finansieres af kommunerne.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> De små storbyteatre skal som et supplement til landsdelsscenerne i Aarhus, Odense og Aalborg samt teatrene i Det Københavnske Teatersamarbejde bidrage til at sikre et alsidigt teaterudbud i de store bykommuner.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Teatrets aktiviteter kan omfatte egenproduktion, gæstespilsaktivitet og åben scene-virksomhed. En del af teatrets virksomhed bør være stationær.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Statens Kunstråd afgør, om et teaters virksomhed kan karakteriseres som professionel.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Statens tilskud til den enkelte kommunes små storbyteatre fastsættes som en samlet pulje i en fireårig budgetaftale mellem Kulturministeriet og kommunen. Statens tilskud kan ikke overstige det i henhold til budgetaftalen fastlagte kommunale driftstilskud til de små storbyteatre.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Den enkelte kommune kan yde driftstilskud til de små storbyteatre ud over den budgetramme, der fremgår af budgetaftalen efter stk. 1.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Senest 1 år før budgetaftalen efter stk. 1 udløber, forelægger Kulturministeriet udkast til en 4-årig budgetaftale mellem staten og den enkelte kommune om statens samlede driftstilskud til kommunens små storbyteatre i en ny aftaleperiode.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Statstilskud til små storbyteatre ydes kun, såfremt kommunen har indgået en minimum 3-årig skriftlig aftale om driftstilskud med det enkelte teater.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Aftalen om driftstilskud efter stk. 1 skal indeholde oplysninger om det lille storbyteaters huslejeudgifter og om finansieringen af disse udgifter.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Driftstilskud fastsat i teateraftalen efter stk. 1 kan i aftaleperioden reguleres svarende til den årlige opregning af finanslovsbevillingen til små storbyteatre.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Senest 1. september forud for det finansår, hvor aftalen om driftstilskud træder i kraft, fremsender kommunen et forslag til aftale til Kulturstyrelsen.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> Statens Kunstråd kommenterer herefter aftaleudkastet over for aftaleparterne.</p>\r\n<p class=\"Stk2\">\r\n   <span class=\"StkNr\" id=\"Par4_Stk6\">Stk. 6.</span> Når aftalen om driftstilskud er underskrevet af aftaleparterne, fremsendes den underskrevne aftale til Kulturstyrelsen til orientering.</p>\r\n<p class=\"Stk2\">\r\n   <span class=\"StkNr\" id=\"Par4_Stk7\">Stk. 7.</span> Statens driftstilskud til de små storbyteatre udbetales til kommunerne kvartalsvis forud.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Ved fordelingen af budgetrammen efter § 3, stk. 1, kan tilskud til husleje maksimalt udgøre 15 pct. af det tilskudsberettigede kommunale driftstilskud til det enkelte lille storbyteater.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Ved husleje forstås i denne bekendtgørelse lejeudgifter eller tilsvarende udgifter til lokaler og bygninger, som teatret disponerer over. Udgifter til lokale- og bygningsdrift som f.eks. udgifter til lys, vand, varme og rengøring betragtes ikke som husleje.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Kulturstyrelsen afgør, om et tilskud skal betragtes som tilskud til husleje.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Kulturstyrelsen varetager administrationen af budgetaftalen efter § 3 mellem Kulturministeriet og den enkelte storbykommune, og Statens Kunstråd følger udviklingen blandt de små storbyteatre.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Kulturstyrelsen kan bistå kommuner og teatre ved udarbejdelse af teateraftalerne efter § 4.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Statens Kunstråd skal have mulighed for at kommentere udkastet til teateraftalerne.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> De enkelte små storbyteatre udarbejder reviderede regnskaber, der godkendes af den tilskudsydende kommune. Det godkendte regnskab fremsendes til Kulturstyrelsen senest 5 måneder efter udløbet af det enkelte teaters regnskabsår.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Kulturstyrelsen fører tilsyn med, at statens driftstilskud til små storbyteatre i den enkelte kommune er anvendt i overensstemmelse med reglerne i denne bekendtgørelse.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Bekendtgørelsen træder i kraft den 1. juli 2012.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Samtidig ophæves bekendtgørelse 627 af 28. juni 1996 om statstilskud til små storbyteatre.</p><div class=\"Givet\" id=\"Givet\"><p class=\"Givet\" align=\"center\">Kulturministeriet, den 27. juni 2012</p><p class=\"Sign1\" align=\"center\">Uffe Elbæk</p><p class=\"Sign2\" align=\"right\">/ Eva Argir Falster</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/06/2012"
        },
        {
            "displayName": "Accession",
            "displayValue": "B20120070005"
        },
        {
            "displayName": "Entydig dokumentidentifikation",
            "displayValue": "AK000876"
        },
        {
            "displayName": "Dato for førstegangsindlæggelse",
            "displayValue": "29/06/2012"
        },
        {
            "displayName": "Dato for indlæggelse",
            "displayValue": "29/06/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "700"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "27/06/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Kulturministeriet"
        },
        {
            "displayName": "Ressortministeriets journalnummer",
            "displayValue": "Kulturmin., j.nr. 2011-020339"
        },
        {
            "displayName": "Stikord",
            "displayValue": "Lille storbyteater, Små storbyteatre"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}