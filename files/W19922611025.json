{
    "id": 32335,
    "title": "Tilladelseshaveres selvstændige udøvelse af programvirksomheden, hvor sådanne sager omfatter flere lokale områder. ",
    "documentTypeId": "240",
    "isSagsforlobPeriodValid": false,
    "shortName": "KEN nr 26110 af 13/04/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Der klages over, at to stationer samsender. Udvalget besluttede, på  \r\n\r\n baggrund af overtrædelse af regler om optagelse og opbevaring af  \r\n\r\n registreringsbånd i Kultur- og Kommunikationsministeriets bekendtgørelse nr.  \r\n\r\n 664 af 9. oktober 1987 og på baggrund af, at det ikke ud fra de modtagne bånd  \r\n\r\n entydigt kunne fastslås, at der ikke var sket ulovlig samsending, at inddrage  \r\n\r\n de to stationers tilladelser i 4 uger. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tilladelseshaveres selvstændige udøvelse af  \r\n\r\n programvirksomheden, hvor sådanne sager omfatter flere lokale områder. </H1>  \r\n\r\n<P></P>  \r\n\r\n<BR>  \r\n\r\n<P>Udvalget vedr. Lokal Radio og TV har den 17. marts og 13. april 1992  \r\n\r\n behandlet en sag om samsending mellem The Voice, Frederiksberg, og The Voice,  \r\n\r\n Søllerød. Sagen er rejst på baggrund af en klage af 13. februar 1992 fra  \r\n\r\n Helge Møller, formand for det lokale radionævn i Rødovre Kommune. Udvalget  \r\n\r\n vedr. Lokal Radio og TV har i forbindelse med sagens behandling ved skrivelse  \r\n\r\n af 21. februar 1992 anmodet de berørte Voice-stationer om en udtalelse samt  \r\n\r\n om registreringsbånd for perioden 10.-14. februar 1992. Ved skrivelse af 4.  \r\n\r\n marts 1992, vedlagt de ønskede registreringsbånd, stiller The Voice sig  \r\n\r\n uforstående over for klagen. Det anføres, at en eventuel misforståelse kan  \r\n\r\n skyldes, at programmet, der udsendes på de to stationer, hedder &#187;The  \r\n\r\n Voice Gold&#171; og opererer ud fra samme grundkoncept ved  \r\n\r\n musikplanlægningen, nemlig kun ældre populærmusik. Desuden er ID-jinglen  \r\n\r\n indtalt af den samme person. Endelig er musikken plukket fra de samme  \r\n\r\n kerne-artister. The Voice kan på den baggrund ikke udelukke, at den samme  \r\n\r\n melodi &#187;ved et utroligt tilfælde&#171; er blevet spillet på de to  \r\n\r\n frekvenser samtidigt. Efter aflytning af båndene kunne udvalget konstatere,  \r\n\r\n at de indsendte registreringsbånd fra The Voice, Søllerød, var af en sådan  \r\n\r\n kvalitet, at de var ubrugelige, og således indebærer en overtrædelse af § 5 i  \r\n\r\n Kultur- og Kommunikationsministeriets bekendtgørelse nr. 664 af 9. oktober  \r\n\r\n 1987 om optagelse og opbevaring af lokale radio- og fjernsynsudsendelser. De  \r\n\r\n indsendte registreringsbånd fra The Voice, Frederiksberg, var yderligere  \r\n\r\n ikke, som krævet i bekendtgørelsens § 6, forsynet med oplysning om radioens  \r\n\r\n navn, udsendelsesdato samt tidspunkt for optagelsens begyndelse og  \r\n\r\n afslutning, men forsynet med et nummer og vedlagt en oversigt over  \r\n\r\n udsendelsesdatoer. Stationens sendetidspunkter blev senere oplyst på  \r\n\r\n telefonisk henvendelse fra udvalgets sekretariat den 5. marts 1992. Ved  \r\n\r\n skrivelse af 20. marts 1992 anmoder udvalget The Voice om en supplerende  \r\n\r\n udtalelse. Udvalget gør The Voice opmærksom på, at registreringsbåndenes  \r\n\r\n kvalitet er en overtrædelse af bekendtgørelsen samt at udvalget uder disse  \r\n\r\n omstændigheder, medmindre The Voice kan godtgøre det modsatte, må gå ud fra,  \r\n\r\n at anmeldelsen om samsending er rigtig. Ved skrivelse af 27. marts 1991 fra  \r\n\r\n Direktør Otto ReedtzThott, The Voice, oplyses, at man har været nødsaget til  \r\n\r\n at kopiere registreringsbåndene, og at kopieringsarbejdet har resulteret i  \r\n\r\n den teknisk dårlige kvalitet. Der anmodes om lejlighed til at sende nye  \r\n\r\n kopier, der skulle være af en bedre teknisk kvalitet. Samtidig oplyses, at  \r\n\r\n The Voice, Frederiksberg, har brugt kasettebånd i den omtalte periode,  \r\n\r\n eftersom det originale registreringsudstyr var til reparation. Direktør Otto  \r\n\r\n Reedtz-Thott oplyser, at han har bedt radioen i Søllerød om at foretage en ny  \r\n\r\n kopiering af deres registreringsbånd. Ved skrivelse af 27. marts 1992 anmoder  \r\n\r\n udvalget om, at de originale registreringsbånd indsendes øjeblikkeligt. Ved  \r\n\r\n skrivelse af 30. marts 1992 fra programchef Bo Otterstrøm, The Voice,  \r\n\r\n Søllerød, fremsendes en oversigt over studieværter i udsendelserne på The  \r\n\r\n Voice, Søllerød, i den pågældende periode. Bo Otterstrøm oplyser endvidere,  \r\n\r\n at der på The Voice, Søllerød, er et helt specielt koncept med hovedvægten på  \r\n\r\n hitmusik fra 60'erne, 70'erne, 80'erne og 90'erne. Musikvalget er  \r\n\r\n tilrettelagt udfra lytterønsker i Søllerød Kommune og tager således  \r\n\r\n udgangspunkt i lokalområdets ønsker om programprofil. Bo Otterstrøm anfører  \r\n\r\n endvidere, at han dags dato har foranlediget, at de originale  \r\n\r\n registreringsbånd bliver fremsendt til udvalget. Bo Otterstrøm har tidligere  \r\n\r\n telefonisk den 11. marts 1992 overfor udvalgets sekretariat oplyst, at det  \r\n\r\n der sendes i hele The Voice, Søllerøds, sendetid er et program, &#187;The  \r\n\r\n Voice Gold&#171;, og at han ikke vidste, hvilke studieværter, der var på  \r\n\r\n hvilke tidspunkter. Fra The Voice, København, har udvalget den 30. marts 1992  \r\n\r\n modtaget de originale registreringsbånd. Der var vedlagt en oversigt over  \r\n\r\n sendetidspunkter, der endvidere viser, at registreringsbåndene består af 2  \r\n\r\n spor med The Voice, København, 102,9 Mhz, i venstre kanal og The Voice,  \r\n\r\n Søllerød, 96,1 Mhz, i højre kanal. Det bekræftes telefonisk af The Voice,  \r\n\r\n København, v/teknikchef Jan Andersen, at registreringsbåndene fra Søllerød  \r\n\r\n optages på stationen i København. Ved stikprøvevis gennemlytning af  \r\n\r\n båndmaterialet fra de to stationer har udvalget konstateret, at det er samme  \r\n\r\n program &#187;The Voice Gold&#171;, der udsendes på de to stationer, at det i  \r\n\r\n et vist omfang er de samme studieværter, at der ikke forekommer nyheder,  \r\n\r\n regelmæssige tidsangivelser, stationsidentifikation, (kun navnet &#187;The  \r\n\r\n Voice&#171; og navnet &#187;The Voice Gold&#171;), eller regelmæssig  \r\n\r\n angivelse af hvilken frekvens, man sender på, at der enkelte steder er  \r\n\r\n &#187;huller&#171; i båndene fra The Voice, Frederiksberg, samt at der ofte  \r\n\r\n ikke er kontinuitet i båndene. På bånd fra The Voice, Frederiksberg,  \r\n\r\n angiveligt fra mandag den 10. februar 1992, forekommer der mindst to gange en  \r\n\r\n reklame for en biograffilm, der &#187;nu kommer&#171; og som &#187;får  \r\n\r\n premiere den 17. januar&#171;. Endelig har udvalget konstateret, at der på  \r\n\r\n båndet fra fredag den 14. februar 1992 fra The Voice, Søllerød, 96,1 Mhz,  \r\n\r\n oplyses, at The Voice har overtaget frekvensen fra Rødovre og at man sender  \r\n\r\n på 92,9 Mhz (Frederiksbergfrekvensen). Det oplyses samtidig, at studieværten  \r\n\r\n er &#187;Frank&#171;. Af den fremsendte studieværtsoversigt fra The Voice,  \r\n\r\n Søllerød, fremgår, at netop &#187;Frank&#171; også er studievært på The  \r\n\r\n Voice, Søllerød, på samme tidspunkt. Udvalget vedr. Lokal Radio og TV skal  \r\n\r\n herefter udtale: Som allerede tidligere meddelt har de to tilladelseshavere  \r\n\r\n overtrådt de i bekendtgørelsen nr. 664 af 15. oktober 1987 fastsatte regler  \r\n\r\n om optagelse og opbevaring af lokale radio- og fjernsynsudsendelser. En  \r\n\r\n tilsidesættelse af disse pligter sanktioneres efter samme bekendtgørelses §  \r\n\r\n 13. Vedrørende udvalgets stillingtagen til anmeldelsen om ulovlig samsending  \r\n\r\n må det fastslås, at det ikke ud fra de modtagne bånd entydigt kan fastslås,  \r\n\r\n hvornår eller fra hvilken station de optagne udsendelser er sendt. Båndene  \r\n\r\n kan således ikke afkræfte, at der er sket ulovlig samsending. Tværtimod må  \r\n\r\n den omstændighed, at der på et registreringsbånd, der angiveligt skulle  \r\n\r\n gengive The Voice, Søllerød, forekommer en oplysning om, at der lyttes til  \r\n\r\n The Voice, Frederiksberg, samt den omstændighed at The Voice, Søllerød,  \r\n\r\n (&#187;The Voice Gold&#171;) tilsyneladende både produceres, udsendes og  \r\n\r\n registreres på samme adresse i København, som The Voice, Frederiksberg,  \r\n\r\n understøtte antagelsen om, at der i et ikke nærmere fastlagt omfang er sket  \r\n\r\n ulovlig samsending. Udvalget lægger herefter til grund, at der gennem ulovlig  \r\n\r\n samsending er sket en overtrædelse af § 15 a, stk. 4, i lov om radio- og  \r\n\r\n fjernsynsvirksomhed, jf. lovbekendtgørelse nr. 773 af 27. november 1991. I  \r\n\r\n medfør af samme lovs § 15 h, stk. 1, nr. 4, jf. § 15 f, stk. 4, nr. 2, § 15  \r\n\r\n a, stk. 4, samt § 13 i bekendtgørelse nr. 664 af 15. oktober 1987 om  \r\n\r\n optagelse og opbevaring af lokale radio- og fjernsynsudsendelser bestemmer  \r\n\r\n udvalget, at de to stationers sendetilladelser inddrages i 4 uger fra den 1.  \r\n\r\n maj 1992 til den 28. maj 1992, begge dage incl. Udvalget har endvidere på  \r\n\r\n baggrund af den foreliggende sag besluttet at genoptage behandlingen af sagen  \r\n\r\n vedrørende samtlige stationer, der indgår i The-Voice-samarbejdet, med  \r\n\r\n henblik på at vurdere, om samarbejdet er i strid med den nævnte bestemmelse i  \r\n\r\n § 15 a, stk. 4. Udvalget træffer herefter i den foreliggende sag følgende  \r\n\r\n afgørelse: Sendetilladelserne for The Voice, Frederiksberg, og The Voice,  \r\n\r\n Søllerød, inddrages i 4 uger fra den 1. maj til den 28. maj 1992, begge dage  \r\n\r\n incl. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19922611025"
        },
        {
            "displayName": "Entydig dokumentidentifikation",
            "displayValue": "CA000246"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "26110"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "13/04/1992"
        },
        {
            "displayName": "Administrerende myndighed",
            "displayValue": "Udvalget vedr Lokal Radio og TV"
        },
        {
            "displayName": "Ressortministeriets journalnummer",
            "displayValue": "92.6121-54"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}