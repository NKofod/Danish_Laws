{
    "id": 114516,
    "title": "Bekendtgørelse om andre kollektive investeringsordninger",
    "documentTypeId": "60",
    "isSagsforlobPeriodValid": true,
    "shortName": "BEK nr 59 af 06/02/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om andre kollektive investeringsordninger</p>\r\n      <p class=\"Indledning2\">I medfør af § 115, stk. 5, og § 132, stk. 3, i lov om investeringsforeninger og specialforeninger samt andre kollektive investeringsordninger m.v., jf. lovbekendtgørelse nr. 1499 af 12. december 2007 fastsættes:</p>\r\n      <p class=\"ParagrafGruppeOverskrift\">Den kollektive investeringsordnings regelsæt</p>\r\n      <p class=\"Paragraf\"><span class=\"ParagrafNr\">§ 1.</span> Et fondsmæglerselskab, investeringsforvaltningsselskab eller pengeinstitut, der administrerer en kollektiv investeringsordning, skal sørge for, at den kollektive investeringsordning beskrives i et regelsæt, der udleveres til investorerne. Dette regelsæt kan for eksempel være vedtægter, almindelige forretningsbetingelser eller standardkontrakter for den kollektive investeringsordning.</p>\r\n      <p class=\"Stk2\"><span class=\"StkNr\">Stk. 2.</span> Det i stk. 1 nævnte regelsæt skal mindst indeholde følgende oplysninger:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Den kollektive investeringsordnings navn.</p>\r\n          <p class=\"Liste1\"><span class=\"Liste1Nr\">2)</span> Den juridiske form, som den kollektive investeringsordning er organiseret i, for eksempel om der er tale om en pulje, en forening, et kommanditselskab, et interessentskab eller andet samt oplysninger om, hvordan investorerne hæfter.</p>\r\n          <p class=\"Liste1\"><span class=\"Liste1Nr\">3)</span> Oplysninger om investorernes rettigheder.</p>\r\n          <p class=\"Liste1\"><span class=\"Liste1Nr\">4)</span> Størrelsen af det honorar, inklusive honorarer til eventuelle investeringsrådgivere, som den kollektive investeringsordning skal betale til det fondsmæglerselskab, investeringsforvaltningsselskab eller pengeinstitut, der administrerer den kollektive investeringsordning samt oplysning om, hvordan honoraret beregnes.</p>\r\n          <p class=\"Liste1\"><span class=\"Liste1Nr\">5)</span> Om den kollektive investeringsordning er omfattet af en investorgarantiordning.</p>\r\n          <p class=\"Liste1\"><span class=\"Liste1Nr\">6)</span> En beskrivelse af de risici, der er forbundet med at deltage i den kollektive investeringsordning, herunder om den må optage lån.</p>\r\n          <p class=\"Liste1\"><span class=\"Liste1Nr\">7)</span> Hvilke aktiver, midlerne anbringes i, samt rammerne og principperne for anbringelse af midlerne.</p>\r\n          <p class=\"Liste1\"><span class=\"Liste1Nr\">8)</span> Principperne for indregning og måling af investeringsordningens aktiver og passiver, samt hvilken kurs instrumenter, jf. bilag 5 til lov om finansiel virksomhed, der er optaget til handel på et reguleret marked, optages til.</p>\r\n          <p class=\"Liste1\"><span class=\"Liste1Nr\">9)</span> Andelenes eventuelle pålydende værdi og principperne for indregning og måling af andelenes indre værdi samt omkostningerne ved at indtræde i og udtræde af den kollektive investeringsordning eller reglerne for eventuelt salg af andele.</p>\r\n          <p class=\"Liste1\"><span class=\"Liste1Nr\">10)</span> Den kollektive investeringsordnings aflæggelse af årsrapport, herunder oplysninger om hvor ofte der udarbejdes perioderapportering for den kollektive investeringsordning.</p>\r\n          <p class=\"Liste1\"><span class=\"Liste1Nr\">11)</span> Navn og adresse på det revisionsfirma og den eller de revisorer, der reviderer årsrapporten for den kollektive investeringsordning.</p>\r\n          <p class=\"Liste1\"><span class=\"Liste1Nr\">12)</span> Rapportering til investorerne og oplysning om, hvor ofte og hvornår investorerne modtager rapportering om deres investering i den kollektive investeringsordning fra det fondsmæglerselskab, investeringsforvaltningsselskab eller pengeinstitut, der administrerer den kollektive investeringsordning.</p>\r\n          <p class=\"Liste1\"><span class=\"Liste1Nr\">13)</span> Eventuelle afviklingsplaner for den kollektive investeringsordning.</p>\r\n          <p class=\"Liste1\"><span class=\"Liste1Nr\">14)</span> Hvordan og med hvilket varsel investorerne vil blive underrettet om ændringer i de nævnte vilkår.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Er den kollektive investeringsordning en juridisk person, skal følgende tillige fremgå af regelsættet, jf. stk. 1:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Den kommune, hvori den kollektive investeringsordning har hjemsted.</p>\r\n          <p class=\"Liste1\"><span class=\"Liste1Nr\">2)</span> Vedtægternes formålsbestemmelse.</p>\r\n          <p class=\"Liste1\"><span class=\"Liste1Nr\">3)</span> Regler om indkaldelse til generalforsamling.</p>\r\n          <p class=\"Liste1\"><span class=\"Liste1Nr\">4)</span> Regler om vedtagelse af forslag på generalforsamlingen, herunder om ændring af vedtægter og den kollektive investeringsordnings opløsning.</p>\r\n          <p class=\"Liste1\"><span class=\"Liste1Nr\">5)</span> Regler om stemmeretten og dennes udøvelse.</p>\r\n          <p class=\"Liste1\"><span class=\"Liste1Nr\">6)</span> Valg af bestyrelse og dennes beføjelser.</p>\r\n          <p class=\"Liste1\"><span class=\"Liste1Nr\">7)</span> Tegningsret.</p>\r\n        </div>\r\n      </p>\r\n      <p class=\"ParagrafGruppeOverskrift\">Den kollektive investeringsordnings udbudsdokument</p>\r\n      <p class=\"Paragraf\"><span class=\"ParagrafNr\">§ 2.</span> Foretager den kollektive investeringsordning udbud af andele, der ikke er omfattet af kapitel 12 i lov om værdipapirhandel m.v., skal det beskrives i et udbudsdokument. Såfremt udbuddet af andelene er omfattet af kapitel 12 i lov om værdipapirhandel m.v. om prospekter ved første offentlige udbud af visse værdipapirer, kan dette prospekt træde i stedet for det i 1. punktum nævnte udbudsdokument.</p>\r\n      <p class=\"Stk2\"><span class=\"StkNr\">Stk. 2.</span> Det i § 1 nævnte regelsæt skal fremgå af udbudsdokumentet eller vedlægges dette som et bilag tillige med den seneste årsrapport. Har den kollektive investeringsordning bestået i mindre end et år, skal udbudsdokumentet vedlægges en perioderapport. Har revisor taget forbehold eller nægtet at påtegne rapporten, skal dette oplyses med angivelse af grundene hertil. Såfremt revisor er anmodet om at gennemgå og påtegne en perioderapport, og revisor har nægtet at påtegne eller taget forbehold, skal dette oplyses med angivelse af grundene hertil. Har revisor givet supplerende oplysninger i sin påtegning, skal dette tillige oplyses.</p>\r\n      <p class=\"Paragraf\"><span class=\"ParagrafNr\">§ 3.</span> Det fondsmæglerselskab, investeringsforvaltningsselskab eller pengeinstitut, der administrerer den kollektive investeringsordning, skal i udbudsdokumentet oplyse om sit</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> navn,</p>\r\n          <p class=\"Liste1\"><span class=\"Liste1Nr\">2)</span> adresse og</p>\r\n          <p class=\"Liste1\"><span class=\"Liste1Nr\">3)</span> registreringsnummer i Finanstilsynet og selskabets CVR - nummer.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Har fondsmæglerselskabet, investeringsforvaltningsselskabet eller pengeinstituttet, der administrerer den kollektive investeringsordning, indgået aftale med en rådgiver, skal udbudsdokumentet give oplysningerne i stk. 1, nr. 1-3, for rådgiveren.</p>\r\n      <p class=\"Paragraf\"><span class=\"ParagrafNr\">§ 4.</span> Udbudsdokumentets oplysninger om de udbudte andele skal mindst omfatte</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> datoen for, hvornår den kollektive investeringsordning er stiftet,</p>\r\n          <p class=\"Liste1\"><span class=\"Liste1Nr\">2)</span> en beskrivelse af andelenes juridiske form,</p>\r\n          <p class=\"Liste1\"><span class=\"Liste1Nr\">3)</span> oplysninger om indskrænkninger i andelenes omsættelighed,</p>\r\n          <p class=\"Liste1\"><span class=\"Liste1Nr\">4)</span> andelenes pålydende værdi og et eventuelt antal udstedte andele,</p>\r\n          <p class=\"Liste1\"><span class=\"Liste1Nr\">5)</span> den kurs, hvortil andelene udbydes, eller metoden for kursfastsættelsen,</p>\r\n          <p class=\"Liste1\"><span class=\"Liste1Nr\">6)</span> betaling og fristen for udlevering af andelene eller dokumentation for dem,</p>\r\n          <p class=\"Liste1\"><span class=\"Liste1Nr\">7)</span> datoen fra hvilken andelene giver ret til udbytte,</p>\r\n          <p class=\"Liste1\"><span class=\"Liste1Nr\">8)</span> eventuel kildeskat af udbytte,</p>\r\n          <p class=\"Liste1\"><span class=\"Liste1Nr\">9)</span> udbudsperioden eller angivelse af, at der er tale om løbende emission,</p>\r\n          <p class=\"Liste1\"><span class=\"Liste1Nr\">10)</span> hvem, der er långiver, hvis den kollektive investeringsordning optager lån,</p>\r\n          <p class=\"Liste1\"><span class=\"Liste1Nr\">11)</span> eventuelle andre oplysninger om forhold, som kan have betydning for vurdering af andelene,</p>\r\n          <p class=\"Liste1\"><span class=\"Liste1Nr\">12)</span> oplysninger om af hvem og hvordan, den kollektive investeringsordnings instrumenter og midler bliver opbevaret, og</p>\r\n          <p class=\"Liste1\"><span class=\"Liste1Nr\">13)</span> datoen for udstedelse af udbudsdokumentet.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 5.</span> Er den kollektive investeringsordning en juridisk person, skal udbudsdokumentet udover de i §§ 3 - 4 nævnte oplysninger mindst indeholde oplysninger om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> den kollektive investeringsordnings vedtægtsmæssige formål,</p>\r\n          <p class=\"Liste1\"><span class=\"Liste1Nr\">2)</span> den kollektive investeringsordnings eventuelle CVR - nummer,</p>\r\n          <p class=\"Liste1\"><span class=\"Liste1Nr\">3)</span> den kollektive investeringsordnings aktuelle formue eller kapital og dens eventuelle opdeling i klasser, og</p>\r\n          <p class=\"Liste1\"><span class=\"Liste1Nr\">4)</span> bestyrelsesmedlemmernes navn, stilling og bopæl eller eventuelle forretningsadresse.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 6.</span> Et udbudsdokument udarbejdet efter §§ 2-5 skal enten være affattet på dansk, svensk, norsk, engelsk eller et andet sprog godkendt af Finanstilsynet.</p>\r\n      <p class=\"Stk2\"><span class=\"StkNr\">Stk. 2.</span> De væsentlige dele af udbudsdokumentet skal løbende ajourføres.</p>\r\n      <p class=\"Paragraf\"><span class=\"ParagrafNr\">§ 7.</span> Det skal af eventuelt udbudsmateriale, herunder annoncer, opslag o.l., fremgå, at der er udarbejdet et udbudsdokument, der beskriver den kollektive investeringsordning, og hvor udbudsdokumentet kan erhverves.</p>\r\n      <p class=\"ParagrafGruppeOverskrift\">Straffebestemmelser</p>\r\n      <p class=\"Paragraf\"><span class=\"ParagrafNr\">§ 8.</span> Overtrædelse af §§ 1-7 straffes med bøde, når overtrædelsen er forsætlig eller groft uagtsom.</p>\r\n      <p class=\"ParagrafGruppeOverskrift\">Ikrafttræden</p>\r\n      <p class=\"Paragraf\"><span class=\"ParagrafNr\">§ 9.</span> Bekendtgørelsen træder i kraft den 1. marts 2008.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelsen gælder ikke for kollektive investeringsordninger, som er omfattet af § 136 i lov om investeringsforeninger og specialforeninger samt andre kollektive investeringsordninger m.v.</p>\r\n      <p class=\"Stk2\"><span class=\"StkNr\">Stk. 3.</span> Bekendtgørelse nr. 1177 af 10. december 2003 om andre kollektive investeringsordninger ophæves den 1. marts 2008.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Finanstilsynet, den 6. februar 2008</I></P><P CLASS=SIGN1 ALIGN=\"CENTER\">Henrik Bjerre-Nielsen</P><P CLASS=SIGN2 ALIGN=\"RIGHT\">/ Marianne Knudsen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/02/2008"
        },
        {
            "displayName": "Accession",
            "displayValue": "B20080005905"
        },
        {
            "displayName": "Entydig dokumentidentifikation",
            "displayValue": "AU003155"
        },
        {
            "displayName": "Dato for førstegangsindlæggelse",
            "displayValue": "08/02/2008"
        },
        {
            "displayName": "Dato for indlæggelse",
            "displayValue": "08/02/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "59"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "06/02/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet, j.nr. 142-0011"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}