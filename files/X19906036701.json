{
    "id": 37620,
    "title": "Anmeldelse - brancheforeningsvedtagelser (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 60367 af 14/03/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Konkurrencerådet fandt, at ejendomsformidlernes branchemæssige  \r\n\r\n vedtagelser om vejledende salærtakster var omfattet af anmeldelsespligten i  \r\n\r\n konkurrenceloven, idet brancheforeningens vedtagelser virker på samme måde,  \r\n\r\n som hvis foreningens medlemmer havde indgået aftaler om fælles vejledende  \r\n\r\n salærtakster. Rådet lagde vægt på, at foreningen repræsenterer mere end 90%  \r\n\r\n af samtlige danske ejendomsformidlere og at systemets prisvejledning måtte  \r\n\r\n anses for at udøve betydelig indflydelse på den enkelte ejendomsformidlers  \r\n\r\n prisfastsættelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Anmeldelse - brancheforeningsvedtagelser (* 1)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Indtil 1. januar 1990 var der tre brancheforeninger for  \r\n\r\n ejendomsformidlere. </P>  \r\n\r\n<P>Dansk Ejendomsmæglerforening med ca. 2.000 medlemmer, Foreningen af Danske  \r\n\r\n Ejendomsformidlere med ca. 700 medlemmer og Ejendomsformidlernes  \r\n\r\n Landsorganisation med ca. 100 medlemmer. Alle tre foreninger var anmeldt til  \r\n\r\n Monopoltilsynets register i henhold til monopollovens § 6, stk. 2. </P>  \r\n\r\n<P>Efter denne bestemmelse skulle enkeltvirksomheder og sammenslutninger, som  \r\n\r\n udøver eller vil kunne udøve en væsentlig indflydelse på markedet, anmeldes,  \r\n\r\n når tilsynet fremsatte krav herom. De af sådanne virksomheder eller  \r\n\r\n sammenslutninger trufne konkurrenceregulerende bestemmelser skulle ligeledes  \r\n\r\n anmeldes efter krav fra tilsynet. </P>  \r\n\r\n<P>Dansk Ejendomsmæglerforening og Foreningen af Danske Ejendomsformidlere  \r\n\r\n havde indgået en aftale om fastsættelse af vejledende takster for  \r\n\r\n ejendomsformidleres salærer ved omsætning af fast ejendom. De aftalte  \r\n\r\n vejledende takster, som også blev anvendt af Ejendomsformidlernes  \r\n\r\n Landsorganisation som vejledning for medlemmerne, var anmeldt til tilsynets  \r\n\r\n register i henhold til monopollovens § 6, stk. 1, hvorefter aftaler og  \r\n\r\n vedtagelser, som udøver eller vil kunne udøve en væsentlig indflydelse på  \r\n\r\n markedet, skulle anmeldes til Monopoltilsynet. Anmeldelsespligten for aftalen  \r\n\r\n overførtes til Konkurrencerådet, jf. konkurrencelovens § 22, stk. 3, medens  \r\n\r\n anmeldelsespligten for branceforeningerne ophørte. </P>  \r\n\r\n<P>Med virkning fra den 1. januar 1990 fusionerede Foreningen af Danske  \r\n\r\n Ejendomsformidlere og Dansk Ejendomsmæglerforening til en fælles  \r\n\r\n brancheforening under navnet Dansk Ejendomsmæglerforening - Foreningen af  \r\n\r\n statsautoriserede ejendomsmæglere og ejendomsformidlere. I december 1989  \r\n\r\n havde de to foreninger under henvisning til fusionsaftalen fremsendt nye  \r\n\r\n salærtakster til ikrafttrædelse pr. 1. januar 1990. </P>  \r\n\r\n<P>Efter bestemmelserne i konkurrencelovens § 5, stk. 1, er der  \r\n\r\n anmeldelsespligt for aftaler og vedtagelser med dominerende  \r\n\r\n markedsindflydelse. </P>  \r\n\r\n<P>Spørgsmålet om anmeldelsepligt for den nye Ejendomsmæglerforenings  \r\n\r\n vedtagelser har været forelagt Konkurrencerådet. </P>  \r\n\r\n<P>Konkurrencerådet fandt, at de af Dansk Ejendomsmæglerforening - Foreningen  \r\n\r\n af statsautoriserede ejendomsmæglere og ejendomsformidlere vedtagne  \r\n\r\n vejledende salærtakster for medvirken ved køb og salg af fast ejendom er  \r\n\r\n omfattet af anmeldelsespligten i konkurrencelovens § 5, stk. 1, idet de  \r\n\r\n udøver eller vil kunne udøve den i loven nævnte dominerende indflydelse på  \r\n\r\n udøvelsen af ejendomsformidlererhvervet. </P>  \r\n\r\n<P>Rådet lagde til grund, at brancheforeningens vedtagelser virker på samme  \r\n\r\n måde, som hvis foreningens medlemmer havde indgået aftaler om fælles  \r\n\r\n vejledende salærtakster. </P>  \r\n\r\n<P>Rådet lagde vægt på, at foreningen repræsenterer mere end 90% af samtlige  \r\n\r\n danske ejendomsformidlere, og at hovedparten af ejendomsformidlernes  \r\n\r\n omsætning vedrører ydelser, der relaterer sig til det vejledende takstsystem.  \r\n\r\n Endvidere lagde rådet vægt på, at det fremgik af en i 1988 af Monopoltilsynet  \r\n\r\n foretagen undersøgelse,at systemets prisvejledning må anses for at være  \r\n\r\n normgivende for og udøve betydelig indflydelse på den enkelte  \r\n\r\n ejendomsformidlers prisfastsættelse. </P>  \r\n\r\n<P>Konkurrencerådets afgørelse indebærer, at Dansk Ejendomsmæglerforening -  \r\n\r\n Foreningen af statsautoriserede ejendomsmæglere og ejendomsformidlere skal  \r\n\r\n anmelde ændringer i det vejledende takstsystem inden 14 dage, jf.  \r\n\r\n konkurrencelovens § 5, stk. 2. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Konkurrencerådet: Dokumentation 1990, s. 42-43."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19906036701"
        },
        {
            "displayName": "Entydig dokumentidentifikation",
            "displayValue": "CA005555"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "60367"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "14/03/1990"
        },
        {
            "displayName": "Administrerende myndighed",
            "displayValue": "Konkurrencerådet"
        },
        {
            "displayName": "Ressortministeriets journalnummer",
            "displayValue": "1:189-2-100"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}