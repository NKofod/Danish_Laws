{
    "id": 72425,
    "title": "Cirkulære om iværksættelse af arbejdsmiljømæssige foranstaltninger på landsbykirkegårde (Til stiftsøvrighederne). ",
    "documentTypeId": "140",
    "isSagsforlobPeriodValid": false,
    "shortName": "CIR nr 12003 af 15/05/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om iværksættelse af  \r\n\r\n arbejdsmiljømæssige foranstaltninger på landsbykirkegårde (Til  \r\n\r\n stiftsøvrighederne). </H1>  \r\n\r\n<P></P>  \r\n\r\n<BR>  \r\n\r\n<P>Ved kirkeministeriets cirkulære af 26. april 1982 blev det fastsat, at der  \r\n\r\n skulle afholdes ekstraordinære provstesyn vedrørende arbejdsmiljømæssige  \r\n\r\n forhold på landsbykirkegårde. </P>  \r\n\r\n<P>Formålet hermed var et tilvejebringe en samlet opgørelse over, i hvilken  \r\n\r\n udstrækning landsbykirkegårdene opfyldte bestemmelserne i  \r\n\r\n arbejdsmiljølovgivningen om indretning af velfærdsforanstaltninger på  \r\n\r\n arbejdspladser med hensyn til omklædnings- og garderobeforhold,  \r\n\r\n vaskemuligheder, toiletforhold og opholds- og spiserum. </P>  \r\n\r\n<P>Efter at synsmaterialet var gennemgået i kirkeministeriet, kunne det  \r\n\r\n konstateres, at udgifterne til gennemførelse af de nødvendige  \r\n\r\n foranstaltninger til opfyldelse af arbejdsmiljølovens krav var af en sådan  \r\n\r\n størrelse, at et krav om iværksættelse af arbejderne straks eller indenfor en  \r\n\r\n kortere tidsfrist ville skabe mærkbare problemer for folkekirkens økonomi med  \r\n\r\n følelige stigninger af den kirkelige ligningsprocent i adskillelige kommuner.  \r\n\r\n</P>  \r\n\r\n<P>Ministeriet optog derfor forhandling med Landsbygraverforeningen for  \r\n\r\n Danmark, Danmarks Provsteforening samt landsforeningen af  \r\n\r\n Menighedsrådsmedlemmer med henblik på at skabe mulighed for en rimelig -  \r\n\r\n tidsmæssig såvel som praktisk - afvikling af de omhandlede arbejder. </P>  \r\n\r\n<P>I overensstemmelse med resultatet af disse forhandlinger samt efter  \r\n\r\n stedfunden godkendelse af Direktoratet for Arbejdstilsynet fastsættes herved  \r\n\r\n følgende: </P>  \r\n\r\n<P> 1. Arbejderne skal være afsluttet inden udgangen af 1990. Udgangspunktet  \r\n\r\n for arbejdernes iværksættelse og fordeling i perioden frem til 1990 vil være  \r\n\r\n de prioriteringsplaner, der er udarbejdet af provstiudvalgene på grundlag af  \r\n\r\n synene. Det forudsættes, at arbejderne i alle tilfælde - også hvor  \r\n\r\n ekstraordinære provstesyn ikke er udført, eller prioriteringsplaner ikke er  \r\n\r\n udarbejdet - påbegyndes snarest muligt, således at udgifterne fordeles over  \r\n\r\n så lang en periode som muligt, hvorved de årlige budgetter belastes mindst.  \r\n\r\n Ligeledes forudsættes det, at arbejderne iværksættes hurtigst muligt, hvor  \r\n\r\n udgifterne til de nødvendige foranstaltninger ikke er af et omfang, der vil  \r\n\r\n belaste den kirkelige ligning mærkbart. </P>  \r\n\r\n<P> 2. Hvis det i et ligningsområde viser sig umuligt af økonomiske grunde at  \r\n\r\n gennemføre de krævede foranstaltninger inden udgangen af 1990, kan ansøgning  \r\n\r\n om forlængelse af perioden indgives til arbejdstilsynets lokale kreds, der  \r\n\r\n normalt vil være i stand til at give den ønskede forlængelse. Det  \r\n\r\n forudsættes, at der på ansøgningstidspunktet foreligger en tidsplan for  \r\n\r\n foranstaltningernes gennemførelse. Såfremt en ansøgning afslås, forelægges  \r\n\r\n sagen for kirkeministeriet. </P>  \r\n\r\n<P> 3. Ved kirker, hvor fredningsmæssige eller æstetiske hensyn gør det  \r\n\r\n umuligt helt at opfylde kravene i ministeriets fornævnte cirkulære af 26.  \r\n\r\n april 1982 eller arbejdstilsynets krav til f.eks. størrelse eller indretning  \r\n\r\n af lokaler, må menighedsrådet eller dettes arkitekt så tidligt som muligt  \r\n\r\n optage forhandling med arbejdstilsynets lokale kreds og de lokale  \r\n\r\n bygningsmyndigheder med henblik på at finde en rimelig løsning. Såfremt en  \r\n\r\n sådan løsning ikke kan opnås, forelægges sagen for kirkeministeriet. </P>  \r\n\r\n<P>Stiftsøvrighederne anmodes om ved bevilling af lån af stiftsmidlerne til  \r\n\r\n de omhandlede arbejders udførelse at fastsætte lånevilkårene så gunstigt som  \r\n\r\n muligt. </P>  \r\n\r\n<P>---------- </P>  \r\n\r\n<P>Nærværende cirkulære bedes bekendtgjort for provstiudvalg, menighedsråd og  \r\n\r\n gravere i stiftet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kirkeministeriet, den 15. maj 1985 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Mette Madsen </P>  \r\n\r\n<P CLASS=MINISTER ALIGN=RIGHT>/Finn Langager Larsen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19851200309"
        },
        {
            "displayName": "Entydig dokumentidentifikation",
            "displayValue": "CM031619"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "12/04/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12003"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "15/05/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Kirkemin.et j. nr. 1620"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}