{
    "id": 225691,
    "title": "Bekendtgørelse om visse overgangsregler for folkeskolens prøver og prøver i de gymnasiale uddannelser og gymnasiale fag i eux-forløb ved ophør af lov om midlertidige foranstaltninger på børne- og undervisningsområdet og folkehøjskoleområdet og for den frie folkeoplysende virksomhed til forebyggelse og afhjælpning i forbindelse med covid-19",
    "documentTypeId": "60",
    "isSagsforlobPeriodValid": true,
    "shortName": "BEK nr 1983 af 28/10/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om visse overgangsregler for folkeskolens prøver og prøver i de gymnasiale uddannelser og gymnasiale fag i eux-forløb ved ophør af lov om midlertidige foranstaltninger på børne- og undervisningsområdet og folkehøjskoleområdet og for den frie folkeoplysende virksomhed til forebyggelse og afhjælpning i forbindelse med covid-19</p>\r\n<p class=\"Indledning2\">I medfør af § 3 og § 12, stk. 3, 2. pkt., i lov om midlertidige foranstaltninger på børne- og undervisningsområdet og folkehøjskoleområdet og for den frie folkeoplysende virksomhed til forebyggelse og afhjælpning i forbindelse med covid-19, jf. lovbekendtgørelse nr. 1374 af 23. juni 2021, fastsættes:</p>\r\n<p class=\"ParagrafGruppeOverskrift\">\r\n   <span>Anvendelsesområde</span>\r\n</p>\r\n<p class=\"Paragraf\" id=\"idde1158ef-35fe-4aad-843b-2bc1eb375b1c\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Ved afholdelse af følgende prøver i perioden fra og med den 3. november 2021 til og med den 15. marts 2022 og i sommerterminen 2022 gælder de overgangsregler, som er fastsat i §§ 2 og 3:</p>\r\n<p class=\"Liste1\">\r\n   <span class=\"Liste1Nr\" id=\"id8c809a4a-e7e5-427c-a02a-638706f2ce25\">1)</span> Folkeskolens prøver for elever, der er udeblevet eller bortvist fra en prøve i prøveterminen maj-juni 2021, samt for elever, der i forlængelse af prøveterminen maj-juni 2021, skal til omprøve.</p>\r\n<p class=\"Liste1\">\r\n   <span class=\"Liste1Nr\" id=\"id1473991d-18bb-47a3-a598-7a0d1edd4677\">2)</span> Prøver i de gymnasiale uddannelser og gymnasiale fag i eux-forløb.</p>\r\n<p class=\"Liste1\">\r\n   <span class=\"Liste1Nr\" id=\"ide9267831-eaba-4f8c-ab4c-7216987023a3\">3)</span> Prøver i Hf-enkeltfag.</p>\r\n<p class=\"Liste1\">\r\n   <span class=\"Liste1Nr\" id=\"id51508f84-f4b7-44e0-9887-cf95546b8ebe\">4)</span> Prøver i gymnasiale suppleringskurser (GSK).</p>\r\n<p class=\"Liste1\">\r\n   <span class=\"Liste1Nr\" id=\"id503ebd12-3bdd-412c-8974-506b07ff5202\">5)</span> Prøver i gymnasiale indslusningskurser for flygtninge og indvandrere (GIF).</p>\r\n<p class=\"Liste1\">\r\n   <span class=\"Liste1Nr\" id=\"id72d0b0fc-4e55-46a9-95d8-3db95251a7a6\">6)</span> Prøver i supplerende overbygningsforløb (SOF).</p>\r\n<p class=\"Stk2\">\r\n   <span class=\"StkNr\" id=\"id3032a0ad-d582-43fc-ae44-e852ccd6dc10\">Stk. 2.</span> Overgangsreglerne finder anvendelse for afholdelse af prøver efter loven eller regler fastsat i medfør heraf, indtil prøverne efter stk. 1 er afholdt. For elever, som er omfattet af stk. 1, nr. 2-6, der i forlængelse af vinterterminen 2021/22 skal til omprøve, forbliver overgangsreglerne i § 3, stk. 2, i kraft frem til og med den 30. juni 2022.</p>\r\n<p class=\"ParagrafGruppeOverskrift\">\r\n   <span>Folkeskolens prøver for visse elever i prøveterminen december-januar 2021/22</span>\r\n</p>\r\n<p class=\"Paragraf\" id=\"id6f05eeee-a364-495e-8361-fa14144935cc\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> For afholdelse af mundtlige prøver, som er omfattet af § 1, nr. 1, finder følgende regler i bekendtgørelse nr. 1337 af 18. juni 2021 anvendelse og forbliver i kraft, indtil prøverne efter § 1, stk. 1, er afholdt i prøveterminen december 2021 – januar 2022:</p>\r\n<p class=\"Liste1\">\r\n   <span class=\"Liste1Nr\" id=\"ida41db78b-406f-4876-bb0c-1f3e75472b04\">1)</span> Skolen formulerer ikke prøvespørgsmål til de dele af faget, hvori der alene er givet nødundervisning uden fysisk fremmøde, hvis dette efter skolens faglige og pædagogiske vurdering er begrundet i karakteren og omfanget af nødundervisningen. Det er en betingelse, at det fremgår af tekstopgivelsen for det enkelte fag, jf. bilag 1 og 2 til bekendtgørelse om folkeskolens prøver, hvilke dele af opgivelsen, der udelades af prøvegrundlaget, og som eksaminator og censor derfor ikke kan afprøve eleverne i ved prøven.</p>\r\n<p class=\"Liste1\">\r\n   <span class=\"Liste1Nr\" id=\"idc8aa5ce5-d70b-4e95-bd4d-e64f7058e8da\">2)</span> Hvis eleven ved aflæggelse af en mundtlig prøve, opnår en lavere karakter end elevens sidste standpunktskarakter i det fag, hvori prøven aflægges, ophøjes den sidste standpunktskarakter til prøvekarakter i det pågældende fag eller den pågældende del af et fag.</p>\r\n<p class=\"Stk2\">\r\n   <span class=\"StkNr\" id=\"idac020a60-bcee-495b-bcf9-0ce6010d0b09\">Stk. 2.</span> For afholdelse af skriftlige prøver, som er omfattet af § 1, nr. 1, finder følgende regel i bekendtgørelse nr. 515 af 24. marts 2021, som ændret ved bekendtgørelse nr. 762 af 27. april 2021 tilsvarende anvendelse: Hvis eleven ved aflæggelse af en skriftlig prøve, opnår en lavere karakter end elevens sidste standpunktskarakter i det fag, hvori prøven aflægges, ophøjes den sidste standpunktskarakter til prøvekarakter i det pågældende fag eller den pågældende del af et fag. Reglen forbliver i kraft, indtil prøverne efter § 1, stk. 1, er afholdt i prøveterminen december 2021 – januar 2022.</p>\r\n<p class=\"ParagrafGruppeOverskrift\">\r\n   <span>Gymnasiale prøver</span>\r\n</p>\r\n<p class=\"Paragraf\" id=\"idc99a946e-f5db-4468-9202-0a3f44f10dc5\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> For afholdelse af mundtlige prøver, som er omfattet af § 1, nr. 2-6, gælder § 18 i bekendtgørelse nr. 514 af 24. marts 2021, og reglen forbliver i kraft, indtil prøverne efter § 1, stk. 1, er afholdt, dog senest til og med den 15. marts 2022.</p>\r\n<p class=\"Stk2\">\r\n   <span class=\"StkNr\" id=\"id030e7bab-2046-4ccc-b56e-5c853bbaa1e6\">Stk. 2.</span> For skriftlige prøver, hvor eleven eller kursisten skal være fysisk til stede på institutionen under hele prøven, skriftlige stedprøver, som er omfattet af § 1, nr. 2- 6, gælder, at eleven eller kursisten har mulighed for at aflægge ét nyt prøveforsøg. Der gælder følgende betingelser for, at eleven eller kursisten kan aflægge et nyt prøveforsøg i et fag:</p>\r\n<p class=\"Liste1\">\r\n   <span class=\"Liste1Nr\" id=\"id314bb32d-852b-4f63-a292-ddfbcc028d52\">1)</span> Eleven eller kursisten har fået nødundervisning uden fysisk fremmøde i faget.</p>\r\n<p class=\"Liste1\">\r\n   <span class=\"Liste1Nr\" id=\"id2f344193-3404-450f-b6d6-47ef944aedb6\">2)</span> Eleven eller kursisten meddeler senest den 31. januar 2022 institutionen, at eleven eller kursisten ønsker at aflægge et nyt prøveforsøg i faget.</p>\r\n<p class=\"Liste1\">\r\n   <span class=\"Liste1Nr\" id=\"idb0508d7b-78f3-429c-a695-1d35a62514ee\">3)</span> Eleven eller kursisten aflægger sit nye prøveforsøg i sommerterminen 2022 på den dato, hvor der i øvrigt afholdes skriftlig prøve i faget.</p>\r\n<p class=\"Stk2\">\r\n   <span class=\"StkNr\" id=\"idf47b97d6-e470-4696-816d-05e2e2487536\">Stk. 3.</span> Når eleven eller kursisten har fået sin karakter for sin præstation ved det nye prøveforsøg, annulleres elevens eller kursistens karakter i faget for den prøve, som eleven eller kursisten har aflagt i faget i vinterterminen 2021/22.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"idb0160f18-1939-4b8b-ad13-a91a101256d7\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Bekendtgørelsen træder i kraft den 2. november 2021.</p><div class=\"Givet\" id=\"Givet\"><p class=\"Givet\" align=\"center\">Børne- og Undervisningsministeriet, den 28. oktober 2021</p><p class=\"Sign1\" align=\"center\">Pernille Rosenkrantz-Theil</p><p class=\"Sign2\" align=\"right\">/  Julie Elm Vig Albertsen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/10/2021"
        },
        {
            "displayName": "Accession",
            "displayValue": "B20210198305"
        },
        {
            "displayName": "Entydig dokumentidentifikation",
            "displayValue": "DA000665"
        },
        {
            "displayName": "Dato for førstegangsindlæggelse",
            "displayValue": "29/10/2021"
        },
        {
            "displayName": "Dato for indlæggelse",
            "displayValue": "08/03/2023"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1983"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "28/10/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Undervisning og Kvalitet"
        },
        {
            "displayName": "Ressortministeriets journalnummer",
            "displayValue": "Undervisningsmin., <br />Styrelsen for Undervisning og Kvalitet, j.nr. 21/21887 "
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}