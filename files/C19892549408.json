{
    "id": 42133,
    "title": "FORSVARSKOMMANDOBESTEMMELSE P&I.340-1 om bestemmelser for Forsvarets Informationsvirksomhed i fredstid. ",
    "documentTypeId": "590",
    "isSagsforlobPeriodValid": false,
    "shortName": "BST nr 25494 af 07/09/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>FORSVARSKOMMANDOBESTEMMELSE P&amp;I.340-1 om  \r\n\r\n bestemmelser for Forsvarets Informationsvirksomhed i fredstid. </H1>  \r\n\r\n<P></P>  \r\n\r\n<BR>  \r\n\r\n<P>BESTEMMELSER FOR </P>  \r\n\r\n<P>FORSVARETS INFORMATIONSVIRKSOMHED </P>  \r\n\r\n<P>I FREDSTID </P>  \r\n\r\n<P>Ref.: a. Lov nr. 572 af 19 DEC 1985, Lov om offentlighed i forvaltning.  \r\n\r\n</P>  \r\n\r\n<P>b. KFF B.2-6, Cirkulære om Forsvarets Oplysnings- og Velfærdstjeneste.  \r\n\r\n</P>  \r\n\r\n<P>c. KFF B.0-3, Cirkulære om underretning om begivenheder i forsvaret, der  \r\n\r\n kan medføre medieomtale </P>  \r\n\r\n<P>d. FKOBST 0.280-6, Opgaver og organisation for Forsvarets Værnepligt og  \r\n\r\n Rekruttering. </P>  \r\n\r\n<P>e. FKOBST P.491-4, Kontakt- og orienteringsbesøg ved tjenestesteder. </P>  \r\n\r\n<P>f. FKOBST P.493-6, Erhvervspraktik i forsvaret. </P>  \r\n\r\n<P>g. FKO R-plan, afsnit 3. </P>  \r\n\r\n<P>Erstatter: FKOBST P.340-1, FEB 1978, (3. udg., rev.). </P>  \r\n\r\n<P>FORMÅL </P>  \r\n\r\n<P CLASS=PUNKT> <B>1.</B> Forsvarets informationsvirksomhed er en integreret  \r\n\r\n del af ledelsesfunktionen i forsvaret og et væsentligt element i skabelsen og  \r\n\r\n opretholdelsen af forsvarets troværdighed. </P>  \r\n\r\n<P CLASS=PUNKT> <B>2.</B> Det er formålet med forsvarets  \r\n\r\n informationsvirksomhed at formidle oplysninger - internt såvel som eksternt -  \r\n\r\n om forhold vedrørende dansk forsvar. Det drejer sig primært om </P>  \r\n\r\n<P>- forsvarets grundlag i form af den vedtagne sikkerhedspolitik, de  \r\n\r\n geografiske forhold, den militære trussel og det integrerede samarbejde i  \r\n\r\n NATO-alliancen, </P>  \r\n\r\n<P>- forsvarets opgaver i fredstid, krise og krig, </P>  \r\n\r\n<P>- forsvarets organisation, </P>  \r\n\r\n<P>- forsvarets aktiviteter som led i løsning af opgaverne, </P>  \r\n\r\n<P>- forsvaret som arbejdsplads som led i rekruttering, samt om </P>  \r\n\r\n<P>- forsvarets støtte til den civile del af samfundet og til  \r\n\r\n samfundsudviklingen. </P>  \r\n\r\n<P CLASS=PUNKT> <B>3.</B> Informationsvirksomheden, der skal udføres på alle  \r\n\r\n niveauer i forsvaret, skal tilrettelægges og gennemføres efter en række  \r\n\r\n fælles principper. Den skal være: </P>  \r\n\r\n<P>- Åben. Kun hensynet til statens sikkerhed og rigets forsvar samt til  \r\n\r\n private og offentlige interesser, hvor hemmeligholdelse efter forholdets  \r\n\r\n natur er påkrævet, bør begrænse udbredelsen af oplysninger om fastlagte  \r\n\r\n bestemmelser, planer, holdninger og aktiviteter. </P>  \r\n\r\n<P>Under en sags behandling kan det være nødvendigt midlertidigt at begrænse  \r\n\r\n informationen for at undgå udbredelse af ufuldstændige oplysninger og for at  \r\n\r\n undgå, at forsvaret inddrages uønskeligt i en politisk beslutningsproces.  \r\n\r\n Bestemmelser for adgang til aktindsigt fremgår af ref.a. </P>  \r\n\r\n<P>- Rettidig. Oplysninger skal udsendes, når de foreligger, og i en  \r\n\r\n rækkefølge, som tilgodeser de forskellige målgruppers behov. Som hovedregel  \r\n\r\n skal </P>  \r\n\r\n<P>- foresatte myndigheder og chefer underrettes så tidligt, at de rettidigt  \r\n\r\n kan informere underlagte myndigheder og undergivne, </P>  \r\n\r\n<P>- direkte berørt personel i forsvaret underrettes før offentligheden  \r\n\r\n (pressen), </P>  \r\n\r\n<P>- offentligheden (pressen) underrettes, inden oplysningerne taber deres  \r\n\r\n informationsmæssige værdi. </P>  \r\n\r\n<P>- Målrettet. Information skal udformes efter modtageren. Der vil derfor  \r\n\r\n ofte være behov for forskellig udformning af den samme information, hvis den  \r\n\r\n skal udbredes til forskellige målgrupper. </P>  \r\n\r\n<P>- Koordineret. Forsvarets informationsvirksomhed skal være udtryk for  \r\n\r\n forsvarets holdning, som derfor skal være klarlagt, inden informationen  \r\n\r\n udgives. Dette udelukker ikke, at der fra forsvarets ansatte kan komme  \r\n\r\n oplysninger, som afviger fra forsvarets holdning. Men det skal da fremgå, at  \r\n\r\n der er tale om personlige synspunkter. </P>  \r\n\r\n<P>- Genkendelig, d.v.s. med et ensartet præg, så modtagerne identificerer  \r\n\r\n oplysningerne med forsvaret. </P>  \r\n\r\n<P>- Decentral. Hver enkelt ansat er inden for sit arbejdsområde talerør for  \r\n\r\n forsvaret og bør bidrage til udbredelse af oplysning om forsvaret. Den  \r\n\r\n decentrale gennemførelse understreger behovet for effektiv koordination. </P>  \r\n\r\n<P>- Vedvarende. Forsvarets informationsvirksomhed skal karakteriseres ved et  \r\n\r\n jævnt og stabilt informationsniveau, som er til rådighed på det sted og til  \r\n\r\n den tid, modtageren har behov for det. </P>  \r\n\r\n<P>ORGANISATION </P>  \r\n\r\n<P CLASS=PUNKT> <B>4.</B> Enhver myndighedschef er ansvarlig for, at der  \r\n\r\n inden for hans ansvarsområde etableres den fornødne informationstjeneste.  \r\n\r\n</P>  \r\n\r\n<P CLASS=PUNKT> <B>5.</B> Bestemmelser for Forsvarskommandoens Presse- og  \r\n\r\n Informationssektion i fredstid fremgår af FKOBST P&amp;I 340-3. </P>  \r\n\r\n<P CLASS=PUNKT> <B>6.</B> Informationstjenesten ved forsvarets myndigheder  \r\n\r\n tilrettelægges efter chefens bestemmelse. Ved en række myndigheder udpeges  \r\n\r\n kontakt- og velfærdsofficer (KVO) og presseofficer som chefens hjælper inden  \r\n\r\n for visse af informationstjenestens opgaver. </P>  \r\n\r\n<P CLASS=PUNKT> <B>7.</B> KVO findes ved kommandomyndigheder og lokale  \r\n\r\n myndigheder samt ved visse enheder. Han kan være centralt udpeget eller være  \r\n\r\n udpeget af den lokale chef. Stillingen som KVO bestrides normalt ved siden af  \r\n\r\n anden tjeneste. </P>  \r\n\r\n<P>I sin egenskab af kontaktofficer er KVO chefens nærmeste hjælper i  \r\n\r\n oplysningsarbejdet over for lokalsamfundet omfattende bl.a. </P>  \r\n\r\n<P>- ungdomsorganisationer, </P>  \r\n\r\n<P>- skoler, </P>  \r\n\r\n<P>- soldaterforeninger, marineforening, forsvarsbroderselskaber o.l., </P>  \r\n\r\n<P>- politiske foreninger, </P>  \r\n\r\n<P>- fag- og erhvervsorganisationer samt </P>  \r\n\r\n<P>- tjenestestedets øvrige lokale samarbejdspartnere. </P>  \r\n\r\n<P>KVO varetager desuden koordination af oplysningsarbejdet med andre  \r\n\r\n militære myndigheder, herunder med hjemmeværnet, i lokalområdet. </P>  \r\n\r\n<P>KVO kan være ansvarlig for den almene, interne informationsvirksomhed på  \r\n\r\n tjenestestedet og herunder være redaktør af tjenestestedsbladet. </P>  \r\n\r\n<P CLASS=PUNKT> <B>8.</B> Presseofficerer findes i Forsvarskommandoen (FKO),  \r\n\r\n ved forsvarets kommandomyndigheder og lokale myndigheder, samt ved visse  \r\n\r\n enheder. Stillingen som presseofficer bestrides af en af chefen udpeget ved  \r\n\r\n siden af den øvrige tjeneste. </P>  \r\n\r\n<P>Presseofficeren er chefens nærmest hjælper i spørgsmål vedrørende  \r\n\r\n samarbejde med pressen. Han optræder som myndighedens talsmand over for  \r\n\r\n pressen, såfremt chefen ikke selv ønske at udtale sig. Han skal derfor have  \r\n\r\n en sådan tjenestestilling, at han til stadighed er underrettet om alle  \r\n\r\n forhold af betydning for myndighedens pressetjeneste. Presseofficeren har  \r\n\r\n direkte reference til myndighedens chef, og han kan rette henvendelse direkte  \r\n\r\n til underlagte myndigheders chefer og stabe. </P>  \r\n\r\n<P CLASS=PUNKT> <B>9.</B> I forbindelse med øvelser, særlige begivenheder  \r\n\r\n etc. kan en chef udpege en eller flere presseofficerer til løsning af den med  \r\n\r\n opgaven forbundne pressetjeneste. Ved visse myndigheder kan desuden formeres  \r\n\r\n særlige pressecentre, jf. FKOBST P&amp;I.340-2, Bestemmelser for forsvarets  \r\n\r\n informationsvirksomhed i krise og krig. </P>  \r\n\r\n<P>OPGAVER </P>  \r\n\r\n<P CLASS=PUNKT> <B>10.</B> Forsvarets informationsvirksomhed omfatter </P>  \r\n\r\n<P>- intern information, </P>  \r\n\r\n<P>- ekstern information og </P>  \r\n\r\n<P>- information i forbindelse med rekruttering. </P>  \r\n\r\n<P>Intern information. </P>  \r\n\r\n<P CLASS=PUNKT> <B>11.</B> Forsvarets interne informationsvirksomhed skal som  \r\n\r\n en integreret del af ledelsesfunktionen sikre, at alle ansatte har det  \r\n\r\n tilstrækkelige kendskab til ledelsens beslutninger, planer og hensigter til  \r\n\r\n at kunne se egen funktion i rette sammenhæng og til at kunne deltage i den  \r\n\r\n eksterne informationsvirksomhed. Samtidigt skal den interne  \r\n\r\n informationsvirksomhed medvirke til, at de ansattes opfattelser og behov  \r\n\r\n kommer til ledelsens kendskab, så dennes beslutningsgrundlag bliver bedst  \r\n\r\n muligt. </P>  \r\n\r\n<P CLASS=PUNKT> <B>12.</B> Størstedelen af den interne informationsudveksling  \r\n\r\n sker som led i den daglige tjeneste og uddannelse i form af mundtlige og  \r\n\r\n skriftlige ordrer, direktiver, anvisninger, rapporter og andre  \r\n\r\n tilbagemeldinger samt gennem møde- og kursusvirksomhed, herunder ved  \r\n\r\n informationsudveksling inden for samarbejdssystemet. Ved mindre enheder, hvor  \r\n\r\n der er en snæver kontakt mellem ledelse og ansatte, kan al intern  \r\n\r\n informationsvirksomhed gennemføres på den måde. </P>  \r\n\r\n<P>Ved større myndigheder, hvor den direkte kontakt mellem ledelse og ansatte  \r\n\r\n er sjældnere, er en bredere, almen, intern informationsvirksomhed nødvendig  \r\n\r\n for at sikre den direkte informationsudveksling mellem ledelsen og de  \r\n\r\n ansatte. Denne almene, interne information gennemføres ved hjælp af blade,  \r\n\r\n opslag, paroler, forslagskasser etc. </P>  \r\n\r\n<P>Den almene, interne information udgør tillige en vigtig del af grundlaget  \r\n\r\n for den eksterne informationsvirksomhed. </P>  \r\n\r\n<P>Ekstern information. </P>  \r\n\r\n<P CLASS=PUNKT> <B>13.</B> Forsvarets eksterne informationsvirksomhed har til  \r\n\r\n formål at holde omverdenen orienteret om forsvarets rolle samt om de  \r\n\r\n betingelser, forsvaret virker under. Denne del af informationsvirksomheden  \r\n\r\n kan endvidere bidrage til at skabe og opretholde forsvarets troværdighed ved  \r\n\r\n at oplyse om forsvarets vilje og evne til at løse de stillede opgaver.  \r\n\r\n Målgrupper for den eksterne information er </P>  \r\n\r\n<P>- befolkningen som helhed, herunder pressen, </P>  \r\n\r\n<P>- beslutningstagere og meningsdannere i ind- og udland, herunder vore  \r\n\r\n allierede, </P>  \r\n\r\n<P>- organisationer, der bistår forsvaret med udbredelse af information om  \r\n\r\n forsvaret og forsvarspolitik, samt </P>  \r\n\r\n<P>- unge og deres pårørende. </P>  \r\n\r\n<P CLASS=PUNKT> <B>14.</B> Midler til ekstern information omfatter </P>  \r\n\r\n<P>- skriftligt og elektronisk informationsmateriale, </P>  \r\n\r\n<P>- pressemeddelelser, pressemøder og pressebesøg, </P>  \r\n\r\n<P>- briefinger og demonstrationer </P>  \r\n\r\n<P>- kontakt- og orienteringsbesøg, herunder deltagelse i Forsvarets  \r\n\r\n Oplysnings- og Velfærdstjenestes (FOV) udstillingsvirksomhed, jf. ref.b. og  \r\n\r\n e., </P>  \r\n\r\n<P>- foredragsvirksomhed lokalt arrangeret eller som led i FOV  \r\n\r\n foredragsaktivitet, </P>  \r\n\r\n<P>- støtte til medierepræsentanter, filmoptagelser etc. </P>  \r\n\r\n<P>Rekruttering. </P>  \r\n\r\n<P CLASS=PUNKT> <B>15.</B> Grundlaget for rekruttering af kvalificeret  \r\n\r\n personel skabes bl.a. gennem en veltilrettelagt tjeneste og uddannelse samt  \r\n\r\n gennem den eksterne informationsvirksomhed. </P>  \r\n\r\n<P>Ud over de midler, der anvendes i den eksterne informationsvirksomhed,  \r\n\r\n anvendes ved rekruttering </P>  \r\n\r\n<P>- erhvervspraktik i samarbejde med FOV, jf. ref.f., </P>  \r\n\r\n<P>- central erhvervsorientering koordineret af P&amp;I, </P>  \r\n\r\n<P>- lokal erhvervsorientering </P>  \r\n\r\n<P>- annoncering i elektroniske og skriftlige medier tilrettelagt af  \r\n\r\n Forsvarets Erhvervsoplysning under Forsvarets Værnepligt og Rekruttering og -  \r\n\r\n hvad angår personel til FN-tjeneste - af FN-afdelingen. </P>  \r\n\r\n<P>Opgaver og organisation for Forsvarets Værnepligt og Rekruttering fremgår  \r\n\r\n af ref.d. </P>  \r\n\r\n<P>RAPPORTERING </P>  \r\n\r\n<P CLASS=PUNKT> <B>16.</B> Melding om begivenheder af en sådan karakter, at  \r\n\r\n de må antages at have offentlighedens interesse, herunder vurderes at blive  \r\n\r\n gjort til genstand for omtale i medierne, sendes ad kommandovejen på  \r\n\r\n hurtigste måde. (Ref. c. og g.) </P>  \r\n\r\n<P>Telefoniske meldinger til FKO skal afgives til FKO Situationsrum. </P>  \r\n\r\n<P>ANDRE MYNDIGHEDERS INFORMATIONSVIRKSOMHED </P>  \r\n\r\n<P CLASS=PUNKT> <B>17.</B> Hjemmeværnet (HJV) informerer om egen opgave og  \r\n\r\n virksomhed. </P>  \r\n\r\n<P CLASS=PUNKT> <B>18.</B> Forsvarets Efterretningstjeneste (FE) informerer  \r\n\r\n om egen opgave og virksomhed. </P>  \r\n\r\n<P CLASS=PUNKT> <B>19.</B> FOV udøver kontakt- og oplysningsvirksomhed over  \r\n\r\n for den civile del af samfundet i bredeste forstand gennem mundtlige,  \r\n\r\n skriftlige og billedmæssige virkemidler. </P>  \r\n\r\n<P>FOV kan i forbindelse hermed </P>  \r\n\r\n<P>- udgive publikationer om forsvars- og sikkerhedspolitik m.v., herunder  \r\n\r\n bistå FKO med redigering af serien &#187;&#187;Forsvaret i  \r\n\r\n Samfundet&#171;&#187;. </P>  \r\n\r\n<P>- iværksætte og koordinere foredragsvirksomhed, herunder afholde kurser  \r\n\r\n for foredragsholdere, </P>  \r\n\r\n<P>varetage forsvarets udstillingsvirksomhed (bortset fra hjemmeværnets),  \r\n\r\n herunder drive to mobile forsvarsudstillinger, </P>  \r\n\r\n<P>- producere og anskaffe forsvarsoplysende film, </P>  \r\n\r\n<P>- planlægge og formidle erhvervspraktik ved myndigheder under  \r\n\r\n forsvarsministeriet, </P>  \r\n\r\n<P>- samarbejde med presse, radio og TV, </P>  \r\n\r\n<P>- samvirke med ungdomsorganisationer m.fl. og </P>  \r\n\r\n<P>- samvirke med forsvarsoplysende organisationer i udlandet. </P>  \r\n\r\n<P>Forsvarets myndigheder bistår FOV med den anførte virksomhed efter nærmere  \r\n\r\n direkte aftale og inden for de rammer, der anvises i produktionsmål og  \r\n\r\n budgetter. </P>  \r\n\r\n<P>Direktiv for FOV virksomhed fremgår af ref.b. </P>  \r\n\r\n<P>EB </P>  \r\n\r\n<P>C. EUGEN-OLSEN </P>  \r\n\r\n<P>oberstløjtnant </P>  \r\n\r\n<P>Chef for Presse- og Informationssektionen </P>  \r\n\r\n<P>Fordeling: Standardfordeling </P>  \r\n\r\n<P>+ FKO P&amp;I (290) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19892549408"
        },
        {
            "displayName": "Entydig dokumentidentifikation",
            "displayValue": "CM000630"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Bestemmelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25494"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "07/09/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Forsvarskommandoens Presse- og Informationsvirksomhed"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}