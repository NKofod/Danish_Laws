{
    "id": 129297,
    "title": "Lov om røgfri miljøer. Flugtvej i værtshus",
    "documentTypeId": "240",
    "isSagsforlobPeriodValid": true,
    "shortName": "KEN nr 9996 af 02/07/2009",
    "documentHtml": "<div class=\"bjelke\">Den fulde tekst</div><p class=\"Titel2\">Lov om røgfri miljøer. Flugtvej i værtshus</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Lov om røgfri miljøer. Flugtvej i værtshus</div>\r\n        </p>\r\n        <p class=\"Tekst2\">\r\n          <div>Ejeren af et serveringssted havde tilladt rygning, og der blev røget i lokalet.</div>\r\n        </p>\r\n        <p class=\"Tekst2\">\r\n          <div>Arbejdstilsynet gav påbud om straks at sikre, at der ikke blev røget indendørs, fordi Arbejdstilsynet vurderede, at serveringsstedet var over 40 m².</div>\r\n        </p>\r\n        <p class=\"Tekst2\">\r\n          <div>Ejeren oplyste, at lokalet var på 64 m². Baren på 16 m² skulle trækkes fra. Ejeren havde endvidere fratrukket et areal på 13,5 m², som var en flugtvej midt igennem lokalet (mellem baren og de opstillede borde og stole). Flugtvejen sluttede i begge ender med en svingdør, der ikke måtte blokeres. Det samlede serveringsareal var efter ejerens vurdering på 34,5 m².</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet var enig i Arbejdstilsynets påbud, idet det er afgørende, om et areal bliver benyttet af gæsterne bl.a. til indtagelse af de drikkevarer, som stedet udskænker.</div>\r\n        </p>\r\n      </div>\r\n      <p class=\"TekstV\">Arbejdsmiljøklagenævnet har på møde den 30. juni 2009 behandlet virksomhedens klage over Arbejdstilsynets afgørelse af 14. oktober 2008 om, at virksomheden straks skal sikre, at der ikke ryges indendørs.</p>\r\n      <p class=\"TekstV\">Nævnet traf følgende</p>\r\n      <p class=\"TekstV\" style=\"text-align: Center;\">A F G Ø R E L S E</p>\r\n      <p class=\"TekstV\">Arbejdsmiljøklagenævnet er enig med Arbejdstilsynet i, at virksomheden skal sikre, at der ikke ryges indendørs.</p>\r\n      <p class=\"TekstV\">Nævnets afgørelse skal efterkommes straks.</p>\r\n      <p class=\"TekstV\">Arbejdsmiljøklagenævnet fastholder således Arbejdstilsynets afgørelse af 14. oktober 2008.</p>\r\n      <p class=\"TekstV\" style=\"text-align: Center;\">B E G R U N D E L S E</p>\r\n      <p class=\"TekstV\">Arbejdstilsynet har den 2. oktober 2008 konstateret, at ejeren af serveringsstedet havde tilladt rygning og at der blev røget i lokalet.</p>\r\n      <p class=\"TekstV\">Det er oplyst, at lokalet er på 64 m². Fra det samlede areal skal fraregnes et areal på 16 m² til baren. Derudover har virksomheden fratrukket et areal på 13,5 m², som er en flugtvej midt igennem lokalet (mellem baren og de opstillede borde og stole). Derved finder virksomheden, at det samlede serveringsareal er på 34,5 m². Flugtvejen slutter i begge ender med en svingdør, der ikke må blokeres.</p>\r\n      <p class=\"TekstV\">Ifølge det lokale Beredskabscenter skal flugtvejen holdes fri i hele sin bredde og længde. På arealet må ikke opstilles borde og stole, men gæsterne må gerne stå i arealet og arealet kan (og skal) benyttes for at komme til og fra baren til de opstillede borde og stole.</p>\r\n      <p class=\"TekstV\">Arbejdstilsynet finder, at flugtvejen er en naturlig del af serveringsarealet og derfor skal medregnes. Det forhold, at der på grund af andre regler ikke må opstilles borde og stole i flugtvejens rute, finder Arbejdstilsynet er uden betydning i forhold til lov om røgfri miljøer.</p>\r\n      <p class=\"TekstV\">Hovedreglen efter loven er, at det ikke er tilladt at ryge indendørs i lokaliteter m.v., der er omfattet af loven. Det fremgår af § 4 i lov om røgfri miljøer.</p>\r\n      <p class=\"TekstV\">Forbud mod rygning indendørs omfatter bl.a. serveringssteder. Det fremgår af lovens § 2, stk. 1, nr. 6 og § 21, stk. 1.</p>\r\n      <p class=\"TekstV\">Det kan besluttes, at rygning er tilladt indendørs på små værtshuse og udskænkningssteder. Det er bl.a. en betingelse, at serveringsarealet er under 40 m². Det fremgår af lovens § 22, stk. 1, nr. 4.</p>\r\n      <p class=\"TekstV\">Med serveringsarealet menes det område, hvor der finder egentlig servering af drikkevarer sted. I arealet medregnes ikke baren og området bag ved denne, garderober, trapper, toiletter og lignende faciliteter for gæsterne.</p>\r\n      <p class=\"TekstV\">Efter Arbejdsmiljøklagenævnets praksis er det afgørende, om et areal bliver benyttet af gæsterne bl.a. til indtagelse af de drikkevarer, som stedet udskænker.</p>\r\n      <p class=\"TekstV\">Arbejdsmiljøklagenævnet finder, at serveringsarealet er over 40 m², idet alene arealet med baren kan fratrækkes det samlede areal. Nævnet har i den forbindelse lagt vægt på, at arealet til flugtvejen benyttes af gæsterne bl.a. til indtagelse af de drikkevarer, som udskænkes på stedet. Dette areal skal derfor medregnes og den samlede serveringsareal udgør derfor 48 m².</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Arbejdsmiljøklagenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 2, stk. 1, nr. 6, § 4, § 21, stk. 1 og § 22, stk. 1 nr. 4 i lov nr. 512 af 6. juni 2007 om røgfri miljøer</p>\r\n        <p class=\"Liste1\"><span class=\"Liste1Nr\" id=\"\">–</span> § 79 a, stk. 1 i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 512 af 6. juni 2007 om røgfri miljøer.</p>\r\n      </p>\r\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n      <p class=\"TekstV\">På klagenævnets vegne</p>\r\n      <p class=\"TekstV\">Kopi til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Arbejdstilsynet, Tilsynscenter, Postboks 1228, 0900 København C J.nr.</p>\r\n        <p class=\"Liste1\"><span class=\"Liste1Nr\" id=\"\">–</span> [Adressat udeladt]</p>\r\n      </p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov nr. 512 af 6. juni 2007 om røgfri miljøer</span></p>\r\n      <p class=\"TekstV\" style=\"text-align: Center;\">Kapitel 1</p>\r\n      <p class=\"TekstV\" style=\"text-align: Center;\"><span class=\"Italic\">Lovens formål, anvendelsesområde m.v.</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 2.</span> Loven finder anvendelse på</p>\r\n      <p class=\"TekstV\">1) arbejdspladser, herunder offshoreanlæg,</p>\r\n      <p class=\"TekstV\">2) institutioner og skoler for børn og unge,</p>\r\n      <p class=\"TekstV\">3) øvrige uddannelsesinstitutioner,</p>\r\n      <p class=\"TekstV\">4) indendørs lokaliteter, hvortil offentligheden har adgang,</p>\r\n      <p class=\"TekstV\">5) kollektive transportmidler og taxaer samt</p>\r\n      <p class=\"TekstV\">6) serveringssteder.</p>\r\n      <p class=\"TekstV\"><span class=\"Italic\">Stk. 2.</span> …</p>\r\n      <p class=\"TekstV\" style=\"text-align: Center;\">Kapitel 2</p>\r\n      <p class=\"TekstV\" style=\"text-align: Center;\"><span class=\"Italic\">Generelle bestemmelser</span></p>\r\n      <p class=\"TekstV\"><span class=\"Bold\">§ 4.</span> I lokaliteter m.v., der er omfattet af loven, er det ikke tilladt at ryge indendørs, medmindre andet fremgår af lovens øvrige bestemmelser.</p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\">Kapitel 5</p>\r\n      <p class=\"TekstV\" style=\"text-align: Center;\"><span class=\"Italic\">Serveringssteder</span></p>\r\n      <p class=\"TekstV\"><span class=\"Bold\">§ 21.</span> Det er ikke tilladt at ryge indendørs på serveringssteder, jf. § 4.</p>\r\n      <p class=\"TekstV\"><span class=\"Italic\">Stk. 2.</span> Ved et serveringssted forstås en lokalitet med servering af mad eller drikkevarer til indtagelse på eller ved salgsstedet.</p>\r\n      <p class=\"TekstV\"><span class=\"Italic\">Stk. 3.</span> Det kan besluttes at indrette rygerum og rygekabiner, hvor rygning kan finde sted.</p>\r\n      <p class=\"TekstV\"><span class=\"Italic\">Stk. 4.</span> Der må ikke serveres eller medbringes mad eller drikkevarer i rygerum eller rygekabiner på serveringssteder. Det enkelte serveringssted kan dog tillade, at gæsterne selv medbringer drikkevarer i rygerum og rygekabiner.</p>\r\n      <p class=\"TekstV\"><span class=\"Bold\">§ 22.</span> Det kan besluttes, at rygning er tilladt indendørs på små værtshuse og udskænkningssteder,</p>\r\n      <p class=\"TekstV\">1) der har alkoholbevilling,</p>\r\n      <p class=\"TekstV\">2) hvor der ikke serveres egentlig mad,</p>\r\n      <p class=\"TekstV\">3) hvor serveringsarealet er under 40 m<span class=\"Superscript\">2</span>, og</p>\r\n      <p class=\"TekstV\">4) hvor der er borde og stole på serveringsarealet.</p>\r\n      <p class=\"TekstV\"><span class=\"Italic\">Stk. 2.</span> Små værtshuse og udskænkningssteder, der befinder sig under samme tag som et andet serveringssted, er omfattet af stk. 1, hvis der er selvstændig indgang til værtshuset fra gaden, og hvis det for publikum fremstår som et selvstændigt værtshus.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 512 af 6. juni 2007 om røgfri miljøer</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 79 a.</span> Arbejdstilsynet fører som led i tilsynsvirksomheden efter denne lov tilsyn med overholdelsen af lovgivningen om røgfri miljøer. Arbejdstilsynet kan, eventuelt på nærmere angivne vilkår, påbyde, at forhold, der strider mod lovgivningen om røgfri miljøer, bringes i orden straks eller inden en nærmere angivet frist.</p>\r\n      <p class=\"TekstV\"><span class=\"Italic\">Stk. 2.</span> …</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/12/2009"
        },
        {
            "displayName": "Accession",
            "displayValue": "W20090999625"
        },
        {
            "displayName": "Entydig dokumentidentifikation",
            "displayValue": "BE003888"
        },
        {
            "displayName": "Dato for indlæggelse",
            "displayValue": "29/12/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9996"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "02/07/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5900011-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}