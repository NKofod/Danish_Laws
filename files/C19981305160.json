{
    "id": 87667,
    "title": "Vejledning om vurdering af det aerobe kimtal i fødevarer, som er fremstillet eller håndteret i detailleddet",
    "documentTypeId": "180",
    "isSagsforlobPeriodValid": false,
    "shortName": "VEJ nr 13051 af 15/01/1998",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om vurdering af det aerobe kimtal i  \r\n\r\n fødevarer, som er fremstillet eller håndteret i detailleddet </H1>  \r\n\r\n<P></P>  \r\n\r\n<P> <B>INDHOLDSFORTEGNELSE</B>  </P>  \r\n\r\n<P CLASS=PUNKT> <B>1.</B> Indledning </P>  \r\n\r\n<P CLASS=PUNKT> <B>2.</B> Sammendrag </P>  \r\n\r\n<P CLASS=PUNKT> <B>3.</B> Hvad er aerobt kimtal </P>  \r\n\r\n<P CLASS=PUNKT> <B>4.</B> Lavt aerobt kimtal som følge af god hygiejnisk  \r\n\r\n praksis </P>  \r\n\r\n<P CLASS=PUNKT> <B>5.</B> Højt aerobt kimtal som følge af dårlig hygiejnisk  \r\n\r\n praksis </P>  \r\n\r\n<P CLASS=PUNKT> <B>6.</B> Højt aerobt kimtal på trods af god hygiejnisk  \r\n\r\n praksis </P>  \r\n\r\n<P CLASS=PUNKT> <B>7.</B> Aerobt kimtal og fødevarers holdbarhed </P>  \r\n\r\n<P CLASS=PUNKT> <B>8.</B> aerobt kimtal og fødevarers sikkerhed </P>  \r\n\r\n<P CLASS=PUNKT> <B>9.</B> Vejledende vurdering af det aerobe kimtal </P>  \r\n\r\n<PRE>  \r\n\r\n       Lovgrundlag  \r\n\r\n       Samlet vurdering af det aerobe kimtal  \r\n\r\n             Kimtallet mindre end m  \r\n\r\n             Kimtallet mellem m og M  \r\n\r\n             Kimtallet større end M  \r\n\r\n       Kød og kødvarer  \r\n\r\n             Hakket kød og fjerkræ, rå fars  \r\n\r\n             Indmad, marineret eller krydret kød  \r\n\r\n             Kød, kødprodukter og fjerkræ, varmebehandlet  \r\n\r\n       Fisk og fiskevarer  \r\n\r\n             Bløddyr, levende og ferske  \r\n\r\n             Fersk og frosset fisk  \r\n\r\n             Letkonserverede fiskevarer  \r\n\r\n             Varmebehandlede fiskevarer  \r\n\r\n             Fiskehalvkonserves  \r\n\r\n             Tørret, saltet, røgtørret fisk  \r\n\r\n       Frugt, grøntsager og produkter heraf  \r\n\r\n             Varmebehandlede grøntsagsprodukter  \r\n\r\n       Kager, desserter og konsumisprodukter  \r\n\r\n             Cremer, fromager og lignende  \r\n\r\n       Mayonnaisesalater og lignende  \r\n\r\n</PRE>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>Det fremgår af Veterinær- og Fødevaredirektoratets cirkulære om  \r\n\r\n mikrobiologiske undersøgelser af levnedsmidler (* 1), at analysen for det  \r\n\r\n aerobe kimtal skal medtages som en obligatorisk parameter ved den  \r\n\r\n mikrobiologiske undersøgelse af flere kategorier af fødevarer. </P>  \r\n\r\n<P>Kimtalsresultaterne indgår sammen med resultaterne af undersøgelsen for  \r\n\r\n sygdomsfremkaldende bakterier, den sensoriske undersøgelse og øvrige  \r\n\r\n obligatoriske og indikationsbaserede undersøgelser i den samlede vurdering af  \r\n\r\n fødevaren, og de hygiejniske omstændigheder, hvorunder den er produceret.  \r\n\r\n</P>  \r\n\r\n<P>Denne vejledning er udarbejdet til brug for de lokale tilsynsmyndigheders  \r\n\r\n vurdering af det aerobe kimtal i visse fødevarer, som er fremstillet eller  \r\n\r\n håndteret i detailleddet, med det formål at skabe et grundlag for en mere  \r\n\r\n ensartet vurdering af resultaterne af kimtalsanalyserne. Vejledningen vil  \r\n\r\n endvidere, i det omfang der ikke er særlige regler, finde anvendelse ved  \r\n\r\n Veterinær- og Fødevaredirektoratets kontrolaktivitet. </P>  \r\n\r\n<P>Vejledningen henvender sig endvidere til en bred kreds af brugere, som  \r\n\r\n gennem de seneste år har vist særlig interesse for bakterier i fødevarer.  \r\n\r\n</P>  \r\n\r\n<P>Vejledningen omfatter de fødevarekategorier, som oftest underkastes en  \r\n\r\n undersøgelse for aerobt kimtal. Vurderingen af det aerobe kimtal for  \r\n\r\n produkter i andre kategorier, eller i fødevarer, som ikke naturligt passer  \r\n\r\n ind i de nævnte kategorier, skal fortsat foretages på basis af en konkret  \r\n\r\n vurdering sammenholdt med bestemmelserne i hygiejnebekendtgørelsen (* 2).  \r\n\r\n</P>  \r\n\r\n<P CLASS=PUNKT> <B>2.</B> Sammendrag </P>  \r\n\r\n<P>Behandling og salg af fødevarer skal foregå under hygiejniske forhold. Det  \r\n\r\n vil sige, at den totale forurening af en fødevare med mikroorganismer skal  \r\n\r\n holdes på så lavt et niveau som muligt, idet der tages hensyn til fødevarens  \r\n\r\n karakter. Der kan i denne forbindelse også stilles krav til visse råvarer,  \r\n\r\n særligt sådanne der ikke som udgangspunkt er forurenede med mikroorganismer,  \r\n\r\n og hvor forekomsten afspejler en forurening eller en forkert behandling,  \r\n\r\n herunder utilstrækkelig køling. </P>  \r\n\r\n<P>Varmebehandlede varer bør have et lavt kimtal, da tilstedeværende  \r\n\r\n bakterier her er et udtryk for mangelfuld varmebehandling, efterkontamination  \r\n\r\n eller gunstige vækstbetingelser. På grund af bortfald af konkurrenceflora vil  \r\n\r\n floraen i varmebehandlede varer desuden ofte være af en farligere karakter.  \r\n\r\n Foretages der derimod en vakuumpakning, bliver forholdet helt anderledes. Så  \r\n\r\n må der accepteres et højere kimtal. </P>  \r\n\r\n<P>Et højt kimtal kan være et tegn på fejl i virksomhedens hygiejniske  \r\n\r\n praksis som f.eks. krydskontamination, mangelfuld rengøring, for langsom  \r\n\r\n nedkøling eller for høje opbevaringstemperaturer. Ved opfølgning af det høje  \r\n\r\n kimtal kan en sådan risikoadfærd ved de kritiske punkter i virksomheden  \r\n\r\n afsløres, ligesom evt. utilfredsstillende resultater må vurderes i forhold  \r\n\r\n til virksomhedens egenkontrol. </P>  \r\n\r\n<P>Da kimtallet ikke indeholder information om bakterietypernes evne til at  \r\n\r\n fremkalde fordærv, er det svært at påvise en sammenhæng mellem kimtallets  \r\n\r\n størrelse og produktets holdbarhed. For at forudsige holdbarheden af en given  \r\n\r\n fødevare er det nødvendigt at kende floraens sammensætning og sammenholde  \r\n\r\n denne med en viden om fødevarens alder og fremstillingsforhold. Bedst er det  \r\n\r\n at være i stand til at tælle antallet af specifikke fordærvelsesbakterier i  \r\n\r\n en given fødevare. Specifikke fordærvelsesbakterier er imidlertid kun erkendt  \r\n\r\n for få varekategorier, f.eks. visse fiskevarer. For en del produkter vil der  \r\n\r\n derfor ikke være nogen sammenhæng mellem det aerobe kimtal og fødevarens  \r\n\r\n holdbarhed. </P>  \r\n\r\n<P>Kimtallet giver ingen information om eventuel forekomst af  \r\n\r\n sygdomsfremkaldende mikroorganismer i en given fødevare. Der er derfor ikke  \r\n\r\n nogen direkte sammenhæng mellem kimtallet og en fødevares mulige risiko for  \r\n\r\n at fremkalde sygdom hos konsumenten. </P>  \r\n\r\n<P CLASS=PUNKT> <B>3.</B> Hvad er aerobt kimtal </P>  \r\n\r\n<P>Det aerobe kimtal er det antal bakterier, der har kunnet vokse frem til  \r\n\r\n synlige kolonier ved en given temperatur (oftest 25 grader C) i løbet af  \r\n\r\n inkubationstiden (oftest 3 døgn) under tilstedeværelse af ilt på et  \r\n\r\n non-selektivt dyrkningssubstrat. </P>  \r\n\r\n<P>Kimtallet vil til stadighed ændre sig under lagring af en fødevare. Efter  \r\n\r\n en initial nølefase indtræder en vækstfase, som er eksponentiel, indtil den  \r\n\r\n maksimale bakteriekoncentration er nået. Efter en stationær fase indtræder  \r\n\r\n dødsfasen, hvorunder kimtallet falder. På dette tidspunkt vil der oftest være  \r\n\r\n sensoriske forandringer, som dog også kan optræde tidligere. </P>  \r\n\r\n<P>I praksis vil vurderingen af et aerobt kimtal møde den meget væsentlige  \r\n\r\n begrænsning, at det sjældent er muligt at sammenholde kimtallet med  \r\n\r\n mikrofloraens lokalisation i vækstfasen på analysetidspunktet. Det er derfor  \r\n\r\n vigtigt, at man undlader at foretage tælling af kimtallet i en vare, der  \r\n\r\n sensorisk viser tegn på fordærv, fordi man i en sådan vare må regne med, at  \r\n\r\n mikrofloraen befinder sig i dødsfasen, hvorfor kimtallet meget vel kan være  \r\n\r\n lavt. Et lavt kimtal kan således give et forkert billede af fødevarens  \r\n\r\n egnethed til fortæring, hvis dyrkningen er sket i bakteriepopulationens  \r\n\r\n dødsfase. I sådanne tilfælde kan der f.eks. laves direkte mikroskopi af selve  \r\n\r\n prøven eller 10-foldsfortyndingen. </P>  \r\n\r\n<P>Mikrofloraens sammensætning og størrelse i en fødevare vil være en følge  \r\n\r\n af råvarens oprindelse, oplagring, forarbejdning, forurening fra  \r\n\r\n omgivelserne, emballering og af den efterfølgende opbevaring m.v. eksempelvis  \r\n\r\n vil der ved saltning ske en udvælgelse af salttolerante bakterier, ved køling  \r\n\r\n af kuldetolerante bakterier og ved vakuumpakning af mikroaerofile bakterier.  \r\n\r\n</P>  \r\n\r\n<P CLASS=PUNKT> <B>4.</B> Lavt aerobt kimtal som følge af god hygiejnisk  \r\n\r\n praksis </P>  \r\n\r\n<P>Følges en god hygiejnisk praksis vil man for en række varer kunne forvente  \r\n\r\n - og forlange - lave kimtal. </P>  \r\n\r\n<P>Fersk kød er som udgangspunkt meget lavkimholdigt. Såfremt der opretholdes  \r\n\r\n en god slagtehygiejne, en ubrudt kølekæde og en god hygiejne i detailleddet,  \r\n\r\n er det muligt at fremstille ferske kødprodukter, der ved salget til  \r\n\r\n forbrugeren fortsat indeholder et forholdsvist lavt antal bakterier. Det har  \r\n\r\n f.eks. vist sig muligt ved fremstilling af langtidsholdbart fersk kød,  \r\n\r\n herunder hakket kød. </P>  \r\n\r\n<P>Når der i fremstillingsprocessen er involveret en varmebehandling, vil der  \r\n\r\n så at sige være mulighed for at &#187;nulstille&#171; mikrofloraen. Hvis  \r\n\r\n varmebehandlingen er effektiv, og der efterfølgende holdes en god hygiejne,  \r\n\r\n således at varen ikke forurenes, vil sådanne varer have meget lave kimtal.  \r\n\r\n Det er afgørende, at sådanne fødevarer ikke forurenes fra rå varer, enten  \r\n\r\n direkte, eller via redskaber og hænder, der har været i kontakt med rå varer.  \r\n\r\n En vis forurening er ikke altid til at undgå, og dette forhold må inddrages i  \r\n\r\n vurderingen af kimtallet for et givent produkt. </P>  \r\n\r\n<P>Håndteringens betydning er tydelig, når man sammenligner kimtallet på  \r\n\r\n produkter som sylte og leverpostej. Begge er varmebehandlede, begge er i  \r\n\r\n form, men mens leverpostejen generelt har et meget lavt kimtal, har sylten af  \r\n\r\n og til et meget højt kimtal. Årsagen hertil er normalt, at sylten håndteres  \r\n\r\n efter varmebehandlingen, idet kødet portioneres i forme og overhældes med  \r\n\r\n suppe, mens kødet endnu er varmt. Forureningsfloraen får derfor gode  \r\n\r\n muligheder for vækst i det varme produkt. Muligheden for vækst mindskes  \r\n\r\n imidlertid, hvis portioneringen af kødet sker under iagttagelse af god  \r\n\r\n hygiejne, hvis suppen, man hælder på, er tilstrækkelig varm, og hvis  \r\n\r\n nedkølingen går hurtigt. </P>  \r\n\r\n<P>Da varmebehandlede varer er &#187;nulstillede&#171; mikrobiologisk, er de  \r\n\r\n meget udsatte for kontamination med uønskede mikroorganismer. En eventuel  \r\n\r\n mikrobiel forurening bliver ikke mødt af en naturlig flora, som den skal  \r\n\r\n konkurrere imod, men har gode betingelser for at udvikle sig. Dette gælder  \r\n\r\n ikke mindst for sundhedsskadelige bakterier. </P>  \r\n\r\n<P CLASS=PUNKT> <B>5.</B> Højt aerobt kimtal som følge af dårlig hygiejnisk  \r\n\r\n praksis </P>  \r\n\r\n<P>Forskellig dårlig hygiejnisk praksis kan give anledning til høje kimtal i  \r\n\r\n det færdige produkt, f.eks. brug af hygiejnisk belastede råvarer, for langsom  \r\n\r\n nedkøling, for høje opbevaringstemperaturer, mangelfuld hygiejne ved  \r\n\r\n produktionen, krydskontamination eller en ukritisk fastsættelse af  \r\n\r\n holdbarheden. </P>  \r\n\r\n<P>Lang tids opbevaring eller opbevaring ved for høj temperatur vil kunne  \r\n\r\n resultere i et højt bakterietal i en råvare. Mikrofloraen i en sådan vare vil  \r\n\r\n være i en aktiv vækstfase, hvorfor kimtallet hurtigt vil stige, også selvom  \r\n\r\n varen efterfølgende opbevares korrekt. Sådanne fødevarer vil derfor kunne  \r\n\r\n have en meget kort holdbarhed, før forbrugeren vil opleve, at kvaliteten er  \r\n\r\n forringet. </P>  \r\n\r\n<P>Forurening fra omgivelserne er en anden oplagt kilde til højt bakterietal  \r\n\r\n i fødevarer. Urene borde, redskaber og beholdere kan nævnes som eksempler  \r\n\r\n blandt utallige. Krydskontamination fra andre fødevarer er også en kilde.  \r\n\r\n Eksempelvis vil en slicemaskine, der er blevet anvendt til udskivning af  \r\n\r\n højkimholdige produkter, f.eks. spegepølse eller rå grøntsager, kunne give en  \r\n\r\n kraftig forurening af lavkimholdige produkter, f.eks. varmebehandlede  \r\n\r\n kødprodukter som flæskesteg eller roastbeef, der udskives senere. Ligeledes  \r\n\r\n vil en kødhakker, der i løbet af dagen anvendes til hakning af råvarer af  \r\n\r\n forskellig mikrobiologisk status kunne forringe den mikrobiologiske status af  \r\n\r\n de hakkede produkter. </P>  \r\n\r\n<P>Et højt kimtal kan således være et fingerpeg om en mulig brist i  \r\n\r\n virksomhedens hygiejniske praksis. En grundig opfølgning af forholdet vil  \r\n\r\n kunne afsløre risikoadfærd ved steder og processer i virksomheden, som er  \r\n\r\n kritiske for fødevaresikkerheden. </P>  \r\n\r\n<P CLASS=PUNKT> <B>6.</B> Højt aerobt kimtal på tros af god hygiejnisk  \r\n\r\n praksis </P>  \r\n\r\n<P>Kimtallet i en fødevare kan imidlertid være højt, på trods af en  \r\n\r\n tilfredsstillende fremstillingsprocedure. Dette kan f.eks. være tilfældet ved  \r\n\r\n naturlig fermentering af fødevarer og ved anvendelse af syrningskulturer til  \r\n\r\n fremstilling af fermenterede produkter som spegepølser og surmælksprodukter  \r\n\r\n eller ved pakning af fødevarer i vakuum og modificeret atmosfære. </P>  \r\n\r\n<P>I salater, dressinger og lignende vil man ofte benytte surmælksprodukter  \r\n\r\n som kvark eller youghurt i stedet for mayonnaise. Det vil medføre, at den  \r\n\r\n færdige salat vil få et meget højt kimtal, uden at der kan rejses tvivl om  \r\n\r\n det hensigtsmæssige ved en sådan praksis. </P>  \r\n\r\n<P>Ved pakning i modificeret atmosfære, eller under vakuum, hæmmes de  \r\n\r\n ilt-elskende bakterier. Disse bakterier besidder udprægede evner til at  \r\n\r\n nedbryde proteiner, hvorfor de hurtigt vil give anledning til, at produktet  \r\n\r\n erkendes som fordærvet, hvis de ikke hæmmes. </P>  \r\n\r\n<P>Derimod fremmer vakuumpakning en mikroaerofil flora, domineret af  \r\n\r\n mælkesyrebakterier, der sædvanligvis vil give mere beskedne ændringer af  \r\n\r\n fødevaren. Disse bakterier danner hovedsageligt mælkesyre, der virker  \r\n\r\n konserverende, samtidig med at mælkesyrebakterierne vil styrkes i  \r\n\r\n konkurrencen med andre mere uønskede bakterier. Ved vakuumpakningen er  \r\n\r\n resultatet derfor, at man opnår en styring af bakteriefloraen fra en uønsket  \r\n\r\n skadelig flora til en mikroaerofil flora. En mikroaerofil flora kan være  \r\n\r\n acceptabel og må vurderes med overbærenhed i visse produkter f.eks.  \r\n\r\n vakuumpakket pålæg, men mindre acceptabel i andre produkter f.eks. øl og  \r\n\r\n saft. </P>  \r\n\r\n<P>Grøntsager vil naturligt indeholde et højt antal mikroorganismer. Det  \r\n\r\n gælder ikke mindst rå grøntsager med højt vandindhold som f.eks. spirer og  \r\n\r\n salat, men også tørrede grøntsager som krydderier indeholder meget store  \r\n\r\n mængder af mikroorganismer. Det aerobe kimtal er derfor ikke en egnet  \r\n\r\n parameter ved vurdering af kvalitet og holdbarhed af sådanne produkter. </P>  \r\n\r\n<P>Det er derfor klart, at det ikke er muligt alene ud fra kimtallet at  \r\n\r\n udtale sig om en fødevares mikrobiologiske kvalitet. Det er nødvendigt at  \r\n\r\n afdække, hvordan kimtallet er sammensat, og hvordan fødevaren er fremstillet.  \r\n\r\n</P>  \r\n\r\n<P CLASS=PUNKT> <B>7.</B> Aetrobt kimtal og fødevarers holdbarhed </P>  \r\n\r\n<P>Fødevarers holdbarhed ophører, når der ved syn, lugt eller smag kan  \r\n\r\n erkendes tegn på, at fødevaren ikke længere er af frisk beskaffenhed.  \r\n\r\n Fordærvelse skyldes især aktivitet af bakterier, der ved deres omsætning af  \r\n\r\n næringsstoffer danner nedbrydningsprodukter med en ubehagelig lugt og smag.  \r\n\r\n Vækst af uspecifikke mikroorganismer til meget høje tal (10exp8-10exp9/g) vil  \r\n\r\n også kunne fordærve en fødevare ved at danne et slimet lag på overfladen, der  \r\n\r\n gør fødevaren uacceptabelt. Blandt fordærvelsesbakterierne findes de såkaldt  \r\n\r\n specifikke fordærvelsesbakterier, der er specialiserede i at fordærve en  \r\n\r\n bestemt type fødevarer. Specifikke fordærvelsesbakterier er kun erkendt for  \r\n\r\n få produkttyper, f.eks. visse fiskevarer. </P>  \r\n\r\n<P>Fersk fisk vil oftest blive fordærvet af den specifikke  \r\n\r\n fordærvelsesbakterie Shewanella putrefaciens. </P>  \r\n\r\n<P>I saltvandsfisk pakket i modificeret atmosfære ændres floraen således, at  \r\n\r\n fordærvet nu vil være forårsaget af Photobacterium phosphoreum. Denne  \r\n\r\n bakterie er en betydeligt mere aktiv fordærver end Shewanella, hvorfor et  \r\n\r\n lavere antal af Photobacterium end af Shewanella vil kunne fremkalde fordærv.  \r\n\r\n</P>  \r\n\r\n<P>Letkonserverede. vakuumpakkede fiskeprodukter, f.eks. røget laks, er  \r\n\r\n holdbare i adskillige uger på trods af, at de hurtigt vil få et højt aerobt  \r\n\r\n kimtal. I løbet af de første 1 - 2 uger når kimtallet op på 10exp7-10exp8 pr.  \r\n\r\n g. Dette kimtal vil holde sig konstant i de næste par uger, indtil fødevaren  \r\n\r\n endeligt efter 3-4 ugers forløb vil fremtræde fordærvet. Kimtallet alene vil  \r\n\r\n derfor ikke give nogen information om disse produkters holdbarhed. </P>  \r\n\r\n<P>For ferske kødvarer gælder, at gramnegative kuldetolerante bakterier er  \r\n\r\n meget aktive nedbrydere af især protein med ufrisk lugt til følge, hvorfor  \r\n\r\n disse skal vurderes med større alvor end mælkesyrebakterier.  \r\n\r\n Mælkesyrebakterier kan nok i sidste ende fremkalde fordærv, men kræver  \r\n\r\n normalt betydelig længere tid og større bakteriekoncentration for at gøre  \r\n\r\n det. </P>  \r\n\r\n<P>Fordærvelsesbakterier, herunder de specifikke fordærvelsesbakterier, vil  \r\n\r\n være en del af den aerobe flora. For at kunne forudsige hvor længe en  \r\n\r\n fødevare kan holde sig endnu, vil det være afgørende, at man er i stand til  \r\n\r\n at differentiere floraens sammensætning og sammenholde denne med en viden om  \r\n\r\n fødevarens alder og fremstillingsforhold. Det er imidlertid ikke muligt at  \r\n\r\n differentiere den fordærvede flora fra det aerobe kimtal, hvorfor det aerobe  \r\n\r\n kimtal i sig selv er en dårlig parameter ved vurdering af fødevarers  \r\n\r\n holdbarhed. For mange produkter vil der ikke være nogen sammenhæng mellem det  \r\n\r\n aerobe kimtal og fødevarens holdbarhed. </P>  \r\n\r\n<P CLASS=PUNKT> <B>8.</B> Aerobt kimtal og fødevarers sikkerhed </P>  \r\n\r\n<P>Det er ikke muligt ud fra kimtallets størrelse at vurdere risikoen for, at  \r\n\r\n en fødevare kan forårsage sygdom. </P>  \r\n\r\n<P>Der er ikke nogen sammenhæng mellem kimtallet i en given fødevare og  \r\n\r\n risikoen for, at den pågældende fødevare er forurenet med sygdomsfremkaldende  \r\n\r\n mikroorganismer. Tværtimod tyder en række observationer på, at forekomsten af  \r\n\r\n en uspecifik konkurrenceflora i mange fødevarer er i stand til i betydelig  \r\n\r\n grad at hæmme væksten af uønskede sundhedsskadelige mikroorganismer. </P>  \r\n\r\n<P>For kuldetolerante sygdomsfremkaldende bakterier som Yersinia  \r\n\r\n enterocolitica og Listeria monocytogenes gælder, at deres værkstmuligheder  \r\n\r\n hæmmes af en konkurrerende flora. Disse bakterier vil derfor have de bedste  \r\n\r\n muligheder i produkter, der har en lav forekomst af konkurrenceflora. Det er  \r\n\r\n således typisk, at det er i varmebehandlede varer, der hyppigst findes de  \r\n\r\n højeste indhold af Listeria monocytogenes. </P>  \r\n\r\n<P>Sygdomsfremkaldende bakterier kan være problematiske, blot de er til stede  \r\n\r\n i lavt antal eller ved betydelig lavere antal end de kimtal, der giver  \r\n\r\n anledning til påtale over forringet hygiejnisk kvalitet. Dette gælder f.eks.  \r\n\r\n Campylobacter, visse Salmonella og E. coli O157. Disse bakterier vil ikke  \r\n\r\n give noget erkendeligt bidrag til kimtallet, da de sjældent vil være i stand  \r\n\r\n til at vokse i fødevarer, idet de ikke vokser ved køletemperatur. </P>  \r\n\r\n<P CLASS=PUNKT> <B>9.</B> Vejledende vurdering af det aerobe kimtal </P>  \r\n\r\n<P>Lovgrundlag </P>  \r\n\r\n<P>Det retslige grundlag for vurdering af det aerobe kimtal i en fødevare og  \r\n\r\n for levnedsmiddelkontrolenhedernes opfølgning af laboratorieresultaterne  \r\n\r\n findes i hygiejnebekendtgørelsens § 43 og § 27. § 43 fastsætter, at fødevarer  \r\n\r\n både ved modtagelse, behandling og salg skal være friske og af sund  \r\n\r\n beskaffenhed, jf. levnedsmiddellovens (* 3) § 12, og have en rimelig  \r\n\r\n holdbarhed i salgsøjeblikket. Af § 27 fremgår det, at behandling og salg skal  \r\n\r\n udføres under hygiejniske forhold. </P>  \r\n\r\n<P> <B>Samlet vurdering af det aerobe kimtal</B>  </P>  \r\n\r\n<P>Ved vurderingen tages som udgangspunkt hensyn til floraens sammensætning,  \r\n\r\n herunder især, at en mikroaerofil flora generelt er mindre betydningsfuld end  \r\n\r\n en gramnegativ. I vurderingen af vakuumpakkede fødevarer, fødevarer der  \r\n\r\n selekterer for en mikroaerofil flora i øvrigt, syrnede fødevarer som visse  \r\n\r\n pølser (f.eks. salami), salater og dressinger skal den mikroaerofile flora  \r\n\r\n derfor vurderes med overbærenhed, hvis sensorikken i øvrigt er i orden.  \r\n\r\n Overskridelser af de nedenfor angivne vejledende værdier vil derfor kunne  \r\n\r\n accepteres i et rimeligt omfang, når der er tale om en mikroaerofil flora.  \r\n\r\n</P>  \r\n\r\n<P>I vurderingen inddrages i øvrigt alle relevante aspekter, eksempelvis  \r\n\r\n kendskabet til virksomhedens fremstilling af den pågældende fødevare, hvor i  \r\n\r\n holdbarhedsperioden det pågældende produkt er, forarbejdningsgraden og  \r\n\r\n hvilken del af fødevaren, prøven er udtaget fra. </P>  \r\n\r\n<P>Da de vejledende værdier også er gældende ved holdbarhedsperiodens udløb,  \r\n\r\n må det aerobe kimtal være væsentligt lavere på produktionstidspunktet,  \r\n\r\n normalt mindst en logaritmisk enhed. </P>  \r\n\r\n<P>Den kontrolmæssige vurdering af et kimtal foretages på baggrund af en  \r\n\r\n 3-klasses vurderingsplan, der bruges på følgende måde: </P>  \r\n\r\n<P> <B>Kimtallet mindre end m</B>  </P>  \r\n\r\n<P>Hvis resultatet er mindre end <B>m</B> , er kimtallet tilfredsstillende.  \r\n\r\n</P>  \r\n\r\n<P> <B>Kimtallet mellem m og M</B>  </P>  \r\n\r\n<P>Hvis resultatet er større end <B>m</B> og mindre end  <B>M</B> , er  \r\n\r\n kimtallet som udgangspunkt ikke tilfredsstillende. Tilsynsmyndigheden skal  \r\n\r\n dog i overensstemmelse med ovenstående retningslinier foretage en nærmere  \r\n\r\n vurdering af kimtallets størrelse og sammensætning forud for opfølgning  \r\n\r\n overfor virksomheden, der retter sig mod en reduktion af kimtallet. </P>  \r\n\r\n<P>Den kontrolmæssige opfølgning vil typisk tage sigte på, at virksomheden  \r\n\r\n korrigerer sin hygiejniske praksis. </P>  \r\n\r\n<P> <B>Kimtallet større end M</B>  </P>  \r\n\r\n<P>Hvis resultatet er større end <B>M</B> , er kimtallet ikke acceptabelt og  \r\n\r\n kræver en aktion overfor virksomheden. Tilsynsmyndigheden skal dog også her  \r\n\r\n foretage en vurdering af kimtallets størrelse og sammensætning og lægge denne  \r\n\r\n vurdering til grund for sin aktion. Tilsynsmyndigheden giver de fornødne  \r\n\r\n påbud f.eks. om forbedring af råvarekavlitet, opbevaringstemperatur eller  \r\n\r\n fremstillingshygiejne normalt med en kort frist for efterkommelse, og der kan  \r\n\r\n typisk pålægges virksomheden en relevant egenkontrol. Såfremt de givne påbud  \r\n\r\n ikke hurtigt medfører en forbedring af kimtallet, kan det blive aktuelt at  \r\n\r\n nedlægge forbud mod salg af det pågældende produkt, indtil virksomheden kan  \r\n\r\n fremstille varen med et tilfredsstillende kimtal. </P>  \r\n\r\n<PRE>  \r\n\r\n  Kød og kødvarer  \r\n\r\n Hakket kød og fjerkræ, rå fars  \r\n\r\n  m                                     M  \r\n\r\n 10 mill. pr. g           100 mill. pr. g.  \r\n\r\n Produkteksempler: rå medister, frikadellefars  \r\n\r\n Bemærkninger: For tatar vurderes m til 1 mill. pr. g. og M til 10  \r\n\r\n    mill. pr. g.  \r\n\r\n  Indmad, marineret eller krydret kød  \r\n\r\n  m                       M  \r\n\r\n 10 mill. pr. g           100 mill. pr. g.  \r\n\r\n Produkteksempler: udskåret marineret kød, udskåret kød med krydderier  \r\n\r\n Bemærkninger: Hvor der er sket en blanding med krydderier eller  \r\n\r\n    surmælksprodukter, tages hensyn til normalfloraen for disse,  \r\n\r\n    f.eks. om der er benyttet afkimede krydderier eller ej.  \r\n\r\n  Kød, kødprodukter og fjerkræ, varmebehandlet  \r\n\r\n Ikke håndterede produkter  \r\n\r\n  m                       M  \r\n\r\n 100.000 pr. g            1 mill. pr. g  \r\n\r\n Produkteksempler: hel flæskesteg, pølser i tarm, leverpostej  \r\n\r\n Håndterede produkter  \r\n\r\n  m                       M  \r\n\r\n 1 mill. pr. g           10 mill. pr. g.  \r\n\r\n</PRE>  \r\n\r\n<P>Produkteksempler: skiveskårede pålægsvarer, sylte </P>  \r\n\r\n<P>Bemærkninger: Mikroaerofil flora i vakumpakkeede og modificeret atmosfære  \r\n\r\n pakkede produkter er af mindre betydning. I rå, røget filet og roastbeef må  \r\n\r\n forventes et højere kimtal både i håndterede og i ikke håndterede produkter.  \r\n\r\n</P>  \r\n\r\n<P> <B>Fisk og fiskevarer </B></P>  \r\n\r\n<P>Bløddyr, levende og ferske </P>  \r\n\r\n<P>Produkteksempler: levende muslinger og østers, ferske muslinger og østers  \r\n\r\n udtaget af skallen </P>  \r\n\r\n<P>Vejledende retningslinier for aerobt kimtal kan ikke angives. </P>  \r\n\r\n<P> <B>Fersk og frosset fisk</B>  </P>  \r\n\r\n<P>Uemballeret fersk fisk </P>  \r\n\r\n<PRE>  \r\n\r\n  m                       M  \r\n\r\n 1 mill. pr. g            10 mill. pr. g.  \r\n\r\n</PRE>  \r\n\r\n<P>Produkteksempler: fersk fisk, fiskefilet, udskæringer, fiskefars </P>  \r\n\r\n<P>Bemærkninger: De vejledende retningslinjer gælder for forekomsten af  \r\n\r\n specifikke fordærvelsesbakterier. For saltvandsfisk bestemmes Shewanella  \r\n\r\n putrefaciens som H2S-producerende kim på jernagar. Ferskvandsfisk og  \r\n\r\n varmtvandsfisk fordærves af Pseudomonas sp. Der foreligger i øjeblikket ingen  \r\n\r\n specifik metode til påvisning af disse. </P>  \r\n\r\n<P> <B>Modificeret atmosfære pakket eller vakuumpakket fersk  \r\n\r\n saltvandsfisk</B>  </P>  \r\n\r\n<P>Produkteksempler: modificeret atmosfære pakkede fiskefileter </P>  \r\n\r\n<P>Bemærkninger: Disse produkter fordærves af den specifikke  \r\n\r\n fordærvelsesbakterie Photobacterium phosphoreum. P. phosphoreum kan dyrkes på  \r\n\r\n Long og Hammer medium. P. phosphoreum bør ikke være tilstede i niveauer over  \r\n\r\n 1 mill. pr. g. (m), og produkterne bør kasseres ved antal over 10 mill. pr. g  \r\n\r\n (M). Long og Hammers medium er imidlertid ikke selektivt, hvorfor også andre,  \r\n\r\n ikke fordærvende, bakterier vil kunne vokse på dette. </P>  \r\n\r\n<P> <B>Modificeret atmosfære pakket eller vakuumpakket ferskvandsfisk</B>  \r\n\r\n</P>  \r\n\r\n<PRE>  \r\n\r\n  m                       M  \r\n\r\n 10 mill. pr. g           100 mill. pr. g.  \r\n\r\n</PRE>  \r\n\r\n<P>De vejledende retningslinier gælder det aerobe kimtal. </P>  \r\n\r\n<P> <B>Letkonserverede fiskevarer</B>  </P>  \r\n\r\n<P>Produkteksempler: koldrøget laks, gravad laks (ofte vakuumpakket) </P>  \r\n\r\n<P>Bemærkninger: Kimtallet når i løbet af 1-2 uger op på 10exp7-10exp8. Først  \r\n\r\n efter flere uger ved dette niveau vil produktet få karakter af fordærv. </P>  \r\n\r\n<P>Vejledende retningslinjer for aerobt kimtal kan ikke angives. </P>  \r\n\r\n<P> <B>Varmebehandlede fiskevarer</B>  </P>  \r\n\r\n<P>Produkteksempler: varmrøget fisk, fiskepate, kogte rejer og muslinger,  \r\n\r\n herunder drænede lageprodukter, samt håndteret fiskehalvkonserves </P>  \r\n\r\n<P>Ikke håndterede produkter </P>  \r\n\r\n<PRE>  \r\n\r\n  m                       M  \r\n\r\n 100.000 pr. g            1 mill. pr. g  \r\n\r\n</PRE>  \r\n\r\n<P>Håndterede produkter </P>  \r\n\r\n<PRE>  \r\n\r\n  m                       M  \r\n\r\n 1 mill. pr. g            10 mill. pr. g.  \r\n\r\n</PRE>  \r\n\r\n<P> <B>Fiskehalvkonserves</B>  </P>  \r\n\r\n<P>Produkteksempler: marineret sild, kaviar, kogte rejer i lage </P>  \r\n\r\n<P>Bemærkninger: Bakterietallet i sådanne produkter vil være meget svingende  \r\n\r\n og vil ikke have systematisk sammenhæng med produkternes hygiejniske  \r\n\r\n kvalitet. </P>  \r\n\r\n<P>Vejledende retningslinier for aerobt kimtal kan ikke angives. </P>  \r\n\r\n<P> <B>Tørret, saltet, røgtørret fisk</B>  </P>  \r\n\r\n<P>Produkteksempler: klipfisk, tørfisk </P>  \r\n\r\n<P>Bemærkninger: Fordærvet af disse produkter skyldes oftest halofile  \r\n\r\n bakterier og skimmelsvampe. Det aerobe kimtal er derfor ikke en anvendelig  \r\n\r\n parameter ved vurdering af hygiejnisk kvalitet. </P>  \r\n\r\n<P>Vejledende retningslinjer for aerobt kimtal kan ikke angives. </P>  \r\n\r\n<P> <B>Frugt, grøntsager og produkter heraf </B></P>  \r\n\r\n<P>Varmebehandlede grøntsagsprodukter </P>  \r\n\r\n<PRE>  \r\n\r\n  m                       M  \r\n\r\n 100.000 pr. g            1 mill. pr. g  \r\n\r\n</PRE>  \r\n\r\n<P>Produktsekempler: vegetabilske færdigretter, grøntsagspate </P>  \r\n\r\n<P> <B>Kager, desserter og konsumisprodukter </B></P>  \r\n\r\n<P>Cremer, fromager og lignende </P>  \r\n\r\n<PRE>  \r\n\r\n   m                       M  \r\n\r\n 100.000 pr. g             1 mill. pr. g  \r\n\r\n</PRE>  \r\n\r\n<P>Produkteksempler: kagecreme, flødeskum, fromage, buddinger, soft-ice </P>  \r\n\r\n<P> <B>Mayonnaisesalater og lignende</B>  </P>  \r\n\r\n<PRE>  \r\n\r\n  m                       M  \r\n\r\n 1 mill. pr. g            10 mill. pr. g.  \r\n\r\n</PRE>  \r\n\r\n<P>Produkteksempler: mayonnaise, hønsesalat, skinkesalat, pastasalat </P>  \r\n\r\n<P>Bemærkninger: Der tages ved vurderingen hensyn til eventuelt indhold af  \r\n\r\n surmælksprodukter eller rå grøntsager. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Veterinær- og Fødevaredirektoratets cirkulære af 3. december 1997 om  \r\n\r\n mikrobiologiske undersøgelser af levnedsmidler. </P>  \r\n\r\n<P>(* 2) Hygiejnebekendtgørelsen - Sundhedsministeriets bekendtgørelse nr.  \r\n\r\n 1000 af 27. november 1996 om levnedsmiddelhygiejne og egenkontrol m.v. </P>  \r\n\r\n<P>(* 3) Levnedsmiddelloven - lov nr. 310 af 6. juni 1973 om levnedsmidler  \r\n\r\n m.m. med senere ændringer. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/07/1998"
        },
        {
            "displayName": "Accession",
            "displayValue": "C19981305160"
        },
        {
            "displayName": "Entydig dokumentidentifikation",
            "displayValue": "CM047507"
        },
        {
            "displayName": "Dato for førstegangsindlæggelse",
            "displayValue": "16/07/1998"
        },
        {
            "displayName": "Dato for indlæggelse",
            "displayValue": "13/05/2009"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13051"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "15/01/1998"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "521.1030-0010"
        },
        {
            "displayName": "Stikord",
            "displayValue": "KIMTAL"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}