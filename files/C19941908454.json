{
    "id": 54055,
    "title": "Orientering om ændringer af lov om dagpenge ved sygdom eller fødsel.(* 1) (Til samtlige kommuners social-og sundhedsforvaltninger) ",
    "documentTypeId": "200",
    "isSagsforlobPeriodValid": false,
    "shortName": "SKR nr 19084 af 18/05/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Orientering om ændringer af lov om dagpenge ved  \r\n\r\n sygdom eller fødsel.(* 1) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommuners social-og  \r\n\r\n sundhedsforvaltninger) </P>  \r\n\r\n<BR>  \r\n\r\n<P CLASS=PUNKT> <B>1.</B> Folketinget har ved 3. behandling den 17. maj 1994  \r\n\r\n vedtaget et forslag til lov om ændring af lov om dagpenge ved sygdom eller  \r\n\r\n fødsel (Lempelse af reglerne om genoptagelse af arbejdet, herunder deltagelse  \r\n\r\n i fagpolitisk arbejde m.v.). Hermed smidiggøres reglerne om, hvad en moder  \r\n\r\n eller fader kan foretage sig i en periode med barseldagpenge. </P>  \r\n\r\n<P>GENOPTAGELSE AF ARBEJDET. </P>  \r\n\r\n<P>Fødsel: </P>  \r\n\r\n<P>Første 14 uger: </P>  \r\n\r\n<P>Efter den vedtagne ændring lempes der ikke på gældende regler og praksis  \r\n\r\n ved genoptagelse af arbejdet inden for de første 14 uger efter fødslen. </P>  \r\n\r\n<P>Genoptager en kvinde således arbejdet i 14-ugersperioden, medfører dette,  \r\n\r\n at barseldagpengene bortfalder for resten af 14- ugersperioden. </P>  \r\n\r\n<P>Hvis en fader genoptager arbejdet inden for de 2 uger af 14- ugersperioden  \r\n\r\n (fædreorlovsperioden), bortfalder dagpengene ligeledes for resten af  \r\n\r\n fædreorlovsperioden. </P>  \r\n\r\n<P>Sidste 10 uger: </P>  \r\n\r\n<P>Ved ændringen gives der mulighed for, at dagpengemodtageren kan genoptage  \r\n\r\n sit arbejde i mindre omfang i forbindelse med afholdelse af barselorloven.  \r\n\r\n Virkningen heraf er, at dagpengene bortfalder for den dag eller de dage, hvor  \r\n\r\n arbejdet er genoptaget. </P>  \r\n\r\n<P>Hvis arbejdet er genoptaget delvis, vil der være mulighed at modtage  \r\n\r\n nedsatte dagpenge efter de gældende regler for henholdsvis lønmodtagere og  \r\n\r\n selvstændige erhvervsdrivende. </P>  \r\n\r\n<P>Adoptionssøgende: </P>  \r\n\r\n<P>Efter ændringen vil adoptionssøgende, der er berettiget til dagpenge, </P>  \r\n\r\n<P>kunne genoptage arbejdet i hele 24-ugers perioden med den virkning, at  \r\n\r\n dagpengene bortfalder for den pågældende dag. </P>  \r\n\r\n<P>Hvis arbejdet er genoptaget delvis, vil der være mulighed for at modtage  \r\n\r\n nedsatte dagpenge efter de gældende regler for henholdsvis lønmodtagere og  \r\n\r\n selvstændige erhvervsdrivende. </P>  \r\n\r\n<P>DELTAGELSE I FAGPOLITISK ARBEJDE ELLER I UNDERVISNING OG </P>  \r\n\r\n<P>LIGNENDE MED ERHVERVSMÆSSIGT FORMÅL. </P>  \r\n\r\n<P>Fødsel: </P>  \r\n\r\n<P>Første 14 uger: </P>  \r\n\r\n<P>Der vil efter den vedtagne ændring være mulighed for at deltage i  \r\n\r\n fagpolitisk arbejde af begrænset omfang i de første 14 uger af  \r\n\r\n barseldagpengeperioden i lighed med, hvad der allerede gælder i dag for  \r\n\r\n deltagelse i undervisning og lignende med erhvervsmæssigt formål. </P>  \r\n\r\n<P>Virkningen af en sådan deltagelse er, at dagpengene bortfalder for den  \r\n\r\n pågældende dag. </P>  \r\n\r\n<P>Der vil også i dette tilfælde kunne ydes nedsatte dagpenge efter de  \r\n\r\n gældende regler for henholdsvis lønmodtagere og selvstændige  \r\n\r\n erhvervsdrivende. </P>  \r\n\r\n<P>Sidste 10 uger: </P>  \r\n\r\n<P>Der gælder ingen begrænsning med hensyn til varigheden af deltagelse i  \r\n\r\n sådanne aktiviteter i de sidste 10 uger af orlovsperioden. </P>  \r\n\r\n<P>Ligesom i de første 14 uger er virkningen af en deltagelse, at dagpengene  \r\n\r\n bortfalder for den pågældende dag. </P>  \r\n\r\n<P>Der vil kunne ydes nedsatte dagpenge ved deltagelse i erhvervsmæssig  \r\n\r\n undervisning og fagpolitisk arbejde af under 1 dags varighed. </P>  \r\n\r\n<P>Adoptionssøgende: </P>  \r\n\r\n<P>For adoptionssøgende vil der efter dagpengeloven være mulighed for  \r\n\r\n deltagelse i fagpolitisk arbejde eller undervisning og lignende med  \r\n\r\n erhvervsmæssigt formål i hele dagpengeperioden uden begrænsning i forhold til  \r\n\r\n varighed. </P>  \r\n\r\n<P>Virkningen af en sådan deltagelse er, at dagpengene bortfalder for den  \r\n\r\n pågældende dag. </P>  \r\n\r\n<P>Der vil kunne ydes nedsatte dagpenge ved deltagelse i erhvervsmæssig  \r\n\r\n undervisning og fagpolitisk arbejde af under 1 dags varighed. </P>  \r\n\r\n<P>Andre regler i ændringsloven: </P>  \r\n\r\n<P>I ændringsloven er der medtaget en regel, der giver mulighed for at  \r\n\r\n fastsætte, at perioder, hvor der er udbetalt ydelser efter loven om orlov,  \r\n\r\n skal betragtes som &#187;døde perioder&#171; i forbindelse med opgørelsen af,  \r\n\r\n om dagpengelovens beskæftigelseskrav ved udbetaling af syge- og  \r\n\r\n barseldagpenge er opfyldt. </P>  \r\n\r\n<P>Socialministeriet vil i en kommende bekendtgørelse fastsætte nærmere  \r\n\r\n retningslinier herom. </P>  \r\n\r\n<P>ÆNDRINGERNE TRÆDER I KRAFT DEN 1. JULI 1994 OG FINDER ANVENDELSE </P>  \r\n\r\n<P>I FORBINDELSE MED FRAVÆR EFTER LOVENS IKRAFTTRÆDEN. </P>  \r\n\r\n<P>Det vedtagne lovforslag følger som bilag til denne orientering. </P>  \r\n\r\n<P CLASS=PUNKT> <B>2.</B> Folketinget har endvidere ved 3. behandling den 17.  \r\n\r\n maj 1994 vedtaget en anden ændring af loven om dagpenge ved sygdom eller  \r\n\r\n fødsel (ret til betalt fravær på grund af graviditetsundersøgelser). </P>  \r\n\r\n<P>Efter denne ændring har en gravid arbejdstager ret til dagpenge fra  \r\n\r\n arbejdsgiveren ved fravær fra arbejdet i forbindelse med forebyggende  \r\n\r\n graviditetsundersøgelser, når disse undersøgelser skal finde sted i  \r\n\r\n arbejdstiden. </P>  \r\n\r\n<P>Retten til dagpenge knytter sig således til, at undersøgelserne ikke kan  \r\n\r\n finde sted uden for den gravides normale arbejdstid. </P>  \r\n\r\n<P>Beskæftigelseskravet i dagpengelovens § 17, jf. § 4, gælder ikke for  \r\n\r\n udbetaling af dagpenge i forbindelse med fravær fra arbejdet på grund af de  \r\n\r\n forebyggende graviditetsundersøgelser. </P>  \r\n\r\n<P>Den i dette afsnit omtalte ændring træder i kraft den 1. oktober 1994.  \r\n\r\n</P>  \r\n\r\n<P>Det vedtagne lovforslag følger som bilag til denne orientering. </P>  \r\n\r\n<P>Yvonne Herløv Andersen </P>  \r\n\r\n<P>/Birthe Frederiksen Eigil Andersen </P>  \r\n\r\n</DIV>",
    "isHistorical": true,
    "editorialNotes": [
        "(* 1) De vedtagne lovforslag udelades her"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19941908454"
        },
        {
            "displayName": "Entydig dokumentidentifikation",
            "displayValue": "CM012928"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19084"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "18/05/1994"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialministeriet J.nr.: 5210-43"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}