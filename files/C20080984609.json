{
    "id": 122313,
    "title": "Cirkulære om forretningsorden for og sekretariatsbetjening af Innovationsudvalget vedrørende tilskud til fremme af innovation, forskning og udvikling m.v. i fødevare-, jordbrugs- og fiskerisektoren.",
    "documentTypeId": "140",
    "isSagsforlobPeriodValid": true,
    "shortName": "CIR1H nr 9846 af 01/12/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Cirkulære om forretningsorden for og sekretariatsbetjening af Innovationsudvalget vedrørende tilskud til fremme af innovation, forskning og udvikling m.v. i fødevare-, jordbrugs- og fiskerisektoren.</p>\r\n      <p class=\"Indledning2\">I henhold til § 4, stk. 2 og 3, i lov nr. 421 af 31. maj 2000 om tilskud til fremme af innovation, forskning og udvikling m.v. i fødevare-, jordbrugs- og fiskerisektoren (innovationsloven), som ændret ved lov nr. 488 af 17. juni 2008, fastsættes følgende forretningsorden for det i medfør af lovens § 3, stk. 1, nedsatte Innovationsudvalg:</p>\r\n      <p class=\"Paragraf\"><span class=\"ParagrafNr\">§ 1.</span> FødevareErhverv er sekretariat for Innovationsudvalget.</p>\r\n      <p class=\"Paragraf\"><span class=\"ParagrafNr\">§ 2.</span> Formanden for udvalget indkalder til udvalgsmøder.</p>\r\n      <p class=\"Stk2\"><span class=\"StkNr\">Stk. 2.</span> Senest ved udgangen af december måned fastsættes udvalgets mødedatoer for det kommende år. Mødedatoerne offentliggøres på FødevareErhvervs hjemmeside.</p>\r\n      <p class=\"Stk2\"><span class=\"StkNr\">Stk. 3.</span> Formanden fastsætter mødevarslet.</p>\r\n      <p class=\"Stk2\"><span class=\"StkNr\">Stk. 4.</span> Der skal endvidere indkaldes til møde, hvis formanden eller sekretariatet eller mindst tre medlemmer af udvalget anmoder herom.</p>\r\n      <p class=\"Stk2\"><span class=\"StkNr\">Stk. 5.</span> Mødeindkaldelsen skal være vedlagt en dagsorden med angivelse af de emner og projektansøgninger, der forventes behandlet. Formanden beslutter hvilke bilag, der skal være vedlagt dagsordenen.</p>\r\n      <p class=\"Stk2\"><span class=\"StkNr\">Stk. 6.</span> Under formandens fravær og i tilfælde af formandens inhabilitet ledes udvalget af næstformanden.Er formand og næstformand fraværende på samme tid eller inhabile i samme sag, ledes mødet af lederen af sekretariatet.</p>\r\n      <p class=\"Paragraf\"><span class=\"ParagrafNr\">§ 3.</span> Udvalget er beslutningsdygtigt, når mindst halvdelen af udvalgets medlemmer eller disses suppleanter er til stede.</p>\r\n      <p class=\"Stk2\"><span class=\"StkNr\">Stk. 2.</span> Beslutning træffes ved simpelt flertal.</p>\r\n      <p class=\"Stk2\"><span class=\"StkNr\">Stk. 3.</span> I tilfælde, hvor stemmerne står lige, er formandens stemme afgørende.</p>\r\n      <p class=\"Paragraf\"><span class=\"ParagrafNr\">§ 4.</span> Alle, der deltager i udvalgets arbejde, herunder eksterne faglige rådgivere, er underkastet reglerne i forvaltningslovens kapitel 8 om habilitet og tavshedspligt.</p>\r\n      <p class=\"Stk2\"><span class=\"StkNr\">Stk. 2.</span> De bindende retningslinier om habilitet, som er gældende for Det frie Forskningsråd og Det Strategiske Forskningsråd, er tilsvarende gældende for Innovationsudvalget enten direkte eller analogt.</p>\r\n      <p class=\"Stk2\"><span class=\"StkNr\">Stk.3.</span> Udvalgsmedlemmer, suppleanter samt eksterne faglige rådgivere, der medvirker ved behandlingen af ansøgningerne, modtager de i stk. 2 nævnte bindende retningslinier samt Fødevareministeriets retningslinier om fremgangsmåden vedrørende tavshedspligt, herunder om hvilke dokumenter, der er underlagt tavshedspligten.</p>\r\n      <p class=\"Stk2\"><span class=\"StkNr\">Stk. 4.</span> Formanden er bemyndiget til efter indstilling fra sekretariatet at beslutte, at en ansøgning eller vedlagte bilag helt eller delvist ikke udsendes til et medlem, hvis der ud fra en konkret vurdering skønnes at være risiko for, at et medlem ikke er uvildigt. Udvalget træffer på det efterfølgende møde beslutning om medlemmets habilitet.</p>\r\n      <p class=\"Paragraf\"><span class=\"ParagrafNr\">§ 5.</span> Der udarbejdes referat af hvert udvalgsmøde. Et mindretal kan kræve sin holdning optaget i mødereferatet.</p>\r\n      <p class=\"Stk2\"><span class=\"StkNr\">Stk. 2.</span> Af referatet skal fremgå, hvis et medlem har erklæret sig inhabil vedrørende behandling og afgørelse af en konkret ansøgning.</p>\r\n      <p class=\"Paragraf\"><span class=\"ParagrafNr\">§ 6.</span> Udvalget inddrages i udarbejdelsen af Fødevareministeriets forsknings- og innovationsstrategi.</p>\r\n      <p class=\"Paragraf\"><span class=\"ParagrafNr\">§ 7.</span> Udvalget fastlægger en faglig strategi for behandlingen af projektansøgninger vedrørende hele innovationslovens område, herunder vedrørende behandlingen af økologiske projekter.</p>\r\n      <p class=\"Stk2\"><span class=\"StkNr\">Stk. 2.</span> Det Økologiske Fødevareråd skal udtale sig vedrørende de områder, hvor en faglig strategi er relevant for økologisektoren.</p>\r\n      <p class=\"Paragraf\"><span class=\"ParagrafNr\">§ 8.</span> Udvalget kan afholde fælles møder med Det Rådgivende Udvalg for Fødevareforskning samt Det Økologiske Fødevareråd, når formænd eller FødevareErhverv finder, der er et behov.</p>\r\n      <p class=\"Paragraf\"><span class=\"ParagrafNr\">§ 9.</span> Udvalget fastsætter i den faglige strategi retningslinier for i hvilke sager, formanden kan træffe beslutning på udvalgets vegne, jf. innovationslovens § 4, stk. 3.</p>\r\n      <p class=\"Stk2\"><span class=\"StkNr\">Stk. 2.</span> Udvalget fastsætter i den faglige strategi retningslinier for hvilke sager, der kan behandles og afgøres af udvalget efter en forenklet procedure.</p>\r\n      <p class=\"Paragraf\"><span class=\"ParagrafNr\">§ 10.</span> Sekretariatet udarbejder til brug for forelæggelse for udvalget en indstilling vedrørende de enkelte projektansøgninger og vedrørende andre sager, der skal behandles af udvalget.</p>\r\n      <p class=\"Stk2\"><span class=\"StkNr\">Stk. 2.</span> Sekretariatet indhenter en udtalelse fra Det Økologiske Fødevareråd i forbindelse med projektansøgninger under innovationsloven, hvis projektet er relevant for økologisektoren.</p>\r\n      <p class=\"Paragraf\"><span class=\"ParagrafNr\">§ 11.</span> Sekretariatet drager omsorg for, at de i § 7, stk. 2, § 10, stk. 2, og § 14, stk. 3, nævnte udtalelser gennemføres og forelægges for udvalget.</p>\r\n      <p class=\"Paragraf\"><span class=\"ParagrafNr\">§ 12.</span> Sekretariatet og udvalget udarbejder i fællesskab en liste over eksterne faglige rådgivere, som kan høres i forbindelse med projektansøgninger, hvor det skønnes hensigtsmæssigt for sekretariatet eller udvalget at få en ekstern faglig vurdering af en projektansøgning. Listen kan løbende justeres, herunder af sekretariatet efter behov.</p>\r\n      <p class=\"Stk2\"><span class=\"StkNr\">Stk. 2.</span> Udvalget og sekretariatet kan indkalde en ekstern faglig rådgiver fra listen til at deltage i udvalgsmøder med henblik på drøftelse af en konkret projektansøgning.</p>\r\n      <p class=\"Stk2\"><span class=\"StkNr\">Stk. 3.</span> Forinden en projektansøgning forelægges en ekstern faglig rådgiver, skal denne have underskrevet en erklæring om at ville overholde bestemmelsen om tavshedspligt, jf. § 4, stk. 1.</p>\r\n      <p class=\"Paragraf\"><span class=\"ParagrafNr\">§ 13.</span> En udtalelse fra en ekstern faglig rådgiver, som er indhentet af sekretariatet, forelægges udvalget sammen med sekretariatets indstilling vedrørende den projektansøgning, der har været genstand for en ekstern faglig vurdering, og som skal afgøres af udvalget.</p>\r\n      <p class=\"Paragraf\"><span class=\"ParagrafNr\">§ 14.</span> Udvalget rådgiver ministeren om forslag til temaer, som udvalget finder relevante at udmelde for det kommende finansår. Rådgivningen sker løbende.</p>\r\n      <p class=\"Stk2\"><span class=\"StkNr\">Stk. 2.</span> Udvalget indhenter faglig rådgivning fra Det Økologiske Fødevareråd vedrørende temaer, der er relevante for økologisektoren.</p>\r\n      <p class=\"Stk2\"><span class=\"StkNr\">Stk. 3.</span> Projektansøgninger, der vedrører temaer, og som er relevante for økologisektoren, forelægges det i stk. 2 nævnte råd til udtalelse.</p>\r\n      <p class=\"Stk2\"><span class=\"StkNr\">Stk. 4.</span> Rådets udtalelse indgår i udvalgets behandling af ansøgninger, jf. stk. 3.</p>\r\n      <p class=\"Paragraf\"><span class=\"ParagrafNr\">§ 15.</span> Udvalget kan rådgive ministeren om aktiviteter i forbindelse med oplysnings-, vejlednings-, informations- og undersøgelsesvirksomhed, jf. innovationslovens § 14, stk. 1.</p>\r\n      <p class=\"Paragraf\"><span class=\"ParagrafNr\">§ 16.</span> Udvalget kan afgive faglige vurderinger i forbindelse med ansøgninger om tilskud til udviklingsprojekter i medfør af FødevareErhvervs bekendtgørelse om tilskud til fremme af innovation gennem udvikling, demonstration og investeringer vedrørende det primære jordbrug og i medfør af FødevareErhvervs bekendtgørelse om tilskud til fremme af innovation vedrørende forarbejdning i fødevare- og skovbrugssektoren gennem udvikling, demonstration og investeringer.</p>\r\n      <p class=\"Paragraf\"><span class=\"ParagrafNr\">§ 17.</span> Udvalget kan afgive faglige vurderinger i forbindelse med projektansøgninger i medfør af § 6, stk. 3, i bekendtgørelse nr. 332 af 5. maj 2008 om tilskud til fælles initiativer inden for fiskeri- og akvakultursektoren eller tilsvarende bestemmelser i senere bekendtgørelser herom.</p>\r\n      <p class=\"Paragraf\"><span class=\"ParagrafNr\">§ 18.</span> Cirkulæret træder i kraft den 3. december 2008.</p>\r\n      <p class=\"Stk2\"><span class=\"StkNr\">Stk. 2.</span> Cirkulære nr. 13 af 23. februar 2007 om forretningsorden for Innovationsudvalget for tilskud til innovation, forskning og udvikling m.v. i forarbejdning og forædling af jordbrugs- og fiskeriprodukter og det rådgivende udvalg for tilskud til fremme af innovation, forskning og udvikling m.v. i det primære jordbrug (Det Rådgivende Udvalg) ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>FødevareErhverv, den 1. december 2008</I></P><P CLASS=SIGN1 ALIGN=\"CENTER\">Arent B. Josefsen</P><P CLASS=SIGN2 ALIGN=\"RIGHT\">/ Steen Bonde</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/12/2008"
        },
        {
            "displayName": "Accession",
            "displayValue": "C20080984609"
        },
        {
            "displayName": "Entydig dokumentidentifikation",
            "displayValue": "AH003123"
        },
        {
            "displayName": "Dato for førstegangsindlæggelse",
            "displayValue": "03/12/2008"
        },
        {
            "displayName": "Dato for indlæggelse",
            "displayValue": "03/12/2008"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9846"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "01/12/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "FødevareErhverv"
        },
        {
            "displayName": "Ressortministeriets journalnummer",
            "displayValue": "Fødevaremin., <br />FødevareErhverv, j.nr. 3401-X-08-1352"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}