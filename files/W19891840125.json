{
    "id": 36941,
    "title": "Virksomhedsophør - genvundne afskrivninger. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18401 af 31/05/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En klager, der havde andele i to forskellige  \r\n\r\n investeringsinteressentskaber, der udlejede driftsmidler, blev anset for  \r\n\r\n almindelig indkomstskattepligtig af genvundne afskrivninger ved salg af  \r\n\r\n anparter i det ene selskab, idet der ikke blev anset at foreligge ophør af  \r\n\r\n virksomhed. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Virksomhedsophør - genvundne afskrivninger. (*  \r\n\r\n 1) </H1>  \r\n\r\n</center>\r\n\r\n<P></P>  \r\n\r\n<P>Slagtermester A klagede for indkomståret 1985 over, at de stedlige  \r\n\r\n skattemyndigheder havde anset genvundne afskrivninger ved salg af andele i  \r\n\r\n Investorgruppen Danmark I/S III for at skulle fragå i klagerens saldoværdi,  \r\n\r\n der var 0 på afståelsestidspunktet, hvorved den negative saldoværdi skulle  \r\n\r\n indtægtsføres som almindelig indkomst. Klagerens selvangivne særlige indkomst  \r\n\r\n var samtidig nedsat til 0. </P>  \r\n\r\n<P>Det fremgik af sagen, at klageren i 1985 havde solgt sine andele i  \r\n\r\n Investorgruppen Danmark I/S III, og at han havde selvangivet særlig indkomst  \r\n\r\n med 56.355 kr., idet salget af andelene var anset for at være ophør af  \r\n\r\n virksomhed. </P>  \r\n\r\n<P>Da klageren ligeledes havde andele i Andelsbankens Erhvervsinvestering I/S  \r\n\r\n IV, havde de stedlige skattemyndigheder ikke anset salget af de omhandlede  \r\n\r\n andele for at være ophør af virksomhed. Salget var således ikke omfattet af  \r\n\r\n lov om særlig indkomst § 2, stk. 1. Myndighederne havde henvist til  \r\n\r\n ligningsvejledningen for 1986, afsnit L 6.2.1.1., hvoraf det fremgik, at  \r\n\r\n passiv besiddelse af anparter i flere interessentskaber eller  \r\n\r\n kommanditselskaber, som udlejede driftsmidler, blev anset for at udgøre en  \r\n\r\n virksomhed. </P>  \r\n\r\n<P>Klagerens revisor henviste til, at der ikke var hjemmel til den nævnte  \r\n\r\n passus, der var en udvidelse i forhold til ligningsvejledningen for 1985.  \r\n\r\n Revisoren var af den opfattelse, at der var væsentlig forskel på anparter i  \r\n\r\n skibe og andre typer af anparter. For skibsanparter var der det specielle  \r\n\r\n forhold, at der direkte i lovgivningen var pålagt ejerne at betragte den  \r\n\r\n skattemæssige saldo i skibsinvesteringer som en, uanset om der var tale om  \r\n\r\n flere skibe eller andele af flere skibe. En tilsvarende regel fandtes ikke  \r\n\r\n for andre virksomhedstyper. </P>  \r\n\r\n<P>De anparter, der var tale om i nærværende sag, var i to af hinanden  \r\n\r\n fuldstændig uafhængige selskaber, der ikke havde fælles regnskabsføring,  \r\n\r\n saldoafskrivning, administration, indkøb eller lignende. Eneste fællestræk  \r\n\r\n var deres formål, at udleje driftsmateriel af forskellig art. </P>  \r\n\r\n<P>Landsskatteretten fandt, at klagerens virksomhed havde bestået i  \r\n\r\n erhvervelse og passiv besiddelse af de pågældende anparter, og ikke i at  \r\n\r\n drive to forskellige virksomheder. Retten var herefter enig med de stedlige  \r\n\r\n skattemyndigheder i, at klagerens salg af andele i Investorgruppen Danmark  \r\n\r\n I/S III ikke kunne anses for ophør af virksomhed. De påklagede ansættelser  \r\n\r\n blev herefter stadfæstet. </P>  \r\n\r\n<P>LV 1988, L. 6.2.1.1. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1989, nr. 9, side 728."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891840125"
        },
        {
            "displayName": "Entydig dokumentidentifikation",
            "displayValue": "CA004876"
        },
        {
            "displayName": "Dato for indlæggelse",
            "displayValue": "27/07/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18401"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "31/05/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-2-292"
        },
        {
            "displayName": "Stikord",
            "displayValue": "VIRKSOMHEDSOPHØR"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}