{
    "id": 131529,
    "title": "Cirkulæreskrivelse om faderskab ved kunstig befrugtning",
    "documentTypeId": "210",
    "isSagsforlobPeriodValid": true,
    "shortName": "CIS nr 9172 af 15/04/2010",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulæreskrivelse om faderskab ved kunstig befrugtning</p>\n      <p class=\"Tekst\">Ved cirkulæreskrivelse nr. 9445 af 14. juli 2009 oplyste Familiestyrelsen, at faderskabssager, hvor der var anvendt en såkaldt åben donor, kunne henlægges, hvis en række betingelser var opfyldt. Det blev i cirkulæreskrivelsen præciseret, at muligheden for umiddelbart at henlægge sagerne i statsforvaltningerne var begrænset til de tilfælde, hvor barnet får mulighed for at få formidlet kontakt til sæddonor, når barnet er fyldt 18 år. Familiestyrelsen bad statsforvaltningerne forelægge andre sager, hvor sæddonor havde forpligtet sig til, at hans identitet blev kendt, når barnet fyldte 18 år.</p>\n      <p class=\"TekstV\">Efter en gennemgang af disse forelagte sager mener Familiestyrelsen efter en konkret vurdering, at statsforvaltningerne indtil videre kan henlægge denne type sager, hvis følgende betingelser i øvrigt er opfyldt:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Befrugtningen er foretaget med sæd, der er doneret til en offentlig eller privat sædbank, der opfylder sundhedsmyndighedernes krav til formidling af sæd.</p>\n        <p class=\"Liste1\"><span class=\"Liste1Nr\" id=\"\">–</span> Donorsæden ved befrugtningen alene er identificeret med et donornummer, ejakulatnummer eller lignende.</p>\n        <p class=\"Liste1\"><span class=\"Liste1Nr\" id=\"\">–</span> Moren over for statsforvaltningen oplyser, at hun ikke har haft seksuelt forhold til en mand i den periode, hvor hun blev gravid.</p>\n        <p class=\"Liste1\"><span class=\"Liste1Nr\" id=\"\">–</span> Der ikke i øvrigt er oplyst om forhold, som gør det betænkeligt at henlægge sagen.</p>\n      </p>\n      <p class=\"TekstV\">Statsforvaltningen skal dog fortsat indhente alle relevante oplysninger fra den klinik, der har foretaget befrugtningen, og den sædbank, der har leveret sæden. Det skal således klart fremgå, hvilke oplysninger der på nuværende og senere tidspunkt er og vil kunne blive kendt om donoren, også selvom det kun er barnet, der har ret til at få kendskab til oplysningerne på et senere tidspunkt.</p>\n      <p class=\"TekstV\">Styrelsen beder om at få tilsendt en kopi af alle disse sager til orientering.</p>\n      <p class=\"TekstV\">Styrelsen kan ikke udelukke, at der kan rejses en faderskabssag mod en sæddonor for at kunne følge udviklingen med henblik på en endelig afklaring af problemstillingen.</p>\n      <p class=\"TekstV\">Styrelsen skal fortsat henstille til, at statsforvaltningerne generelt er opmærksomme på forholdene ved donationer i privat regi i forhold til faderskabsreglerne.</p>\n      <p class=\"TekstV\">Styrelsen beder statsforvaltningerne forelægge de sager, hvor de fortsat måtte være i tvivl på baggrund af oplysningerne i sagen, herunder hvis der er flere oplysninger om donor på tidspunktet for donationen end set i andre sager.</p>\n      <p class=\"TekstV\">Styrelsen beder i øvrigt statsforvaltningerne om fortsat at være opmærksomme på cirkulæreskrivelse nr. 9445 af 14. juli 2009 om faderskab ved kunstig befrugtning samt cirkulæreskrivelse nr. 9836 af 11. juni 2003 om faderskab og kunstig befrugtning.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Familiestyrelsen, den 15. april 2010</P><P CLASS=SIGN1 ALIGN=\"CENTER\">Trine Hede</P><P CLASS=SIGN2 ALIGN=\"RIGHT\">/ Mie Kjerri Lerche Møller</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/04/2010"
        },
        {
            "displayName": "Accession",
            "displayValue": "C20100917210"
        },
        {
            "displayName": "Entydig dokumentidentifikation",
            "displayValue": "AA005468"
        },
        {
            "displayName": "Dato for førstegangsindlæggelse",
            "displayValue": "16/04/2010"
        },
        {
            "displayName": "Dato for indlæggelse",
            "displayValue": "16/04/2010"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9172"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "15/04/2010"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Familiestyrelsen"
        },
        {
            "displayName": "Ressortministeriets journalnummer",
            "displayValue": "Justitsmin.<br />Familiestyrelsen j.nr. 2010-7109-00005"
        },
        {
            "displayName": "Stikord",
            "displayValue": "faderskab, Kunstig befrugtning, Sæddonor"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}