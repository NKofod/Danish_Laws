{
    "id": 127358,
    "title": "Landsskatteretskendelse vedr. opgørelse af ejendomsværdiskat af udenlandsk ejendom",
    "documentTypeId": "240",
    "isSagsforlobPeriodValid": true,
    "shortName": "KEN nr 10621 af 11/06/2008",
    "documentHtml": "<div class=\"bjelke\">Den fulde tekst</div><p class=\"Titel2\">Landsskatteretskendelse vedr. opgørelse af ejendomsværdiskat af udenlandsk ejendom</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>En påstand om, at der ikke skulle beregnes ejendomsværdiskat af en udenlandsk ejendom, idet ejendomsværdiskatteloven var i strid med EU-retten, blev ikke taget til følge. Beregningsgrundlaget for ejendomsværdiskatten skulle opgøres i overensstemmelse med reglerne for danske ejendomme, jf. SKAT’s meddelelse i SKM2008.320.SKAT.</div>\r\n        </p>\r\n      </div>\r\n      <p class=\"TekstV\" style=\"text-align: Left;\">Klagen vedrører opgørelse af ejendomsværdiskat af udenlandsk ejendom</p>\r\n      <p class=\"Tekstoverskrift\">Landsskatterettens afgørelse</p>\r\n      <p class=\"TekstV\" style=\"text-align: Left;\"><span class=\"Underline\">Ejendomsværdiskat</span></p>\r\n      <p class=\"TekstV\" style=\"text-align: Left;\">Ejendomsværdiskat af ejendommen X, Spanien: 5.300 kr.</p>\r\n      <p class=\"TekstV\" style=\"text-align: Left;\">Selvangivet med 0 kr.</p>\r\n      <p class=\"TekstV\" style=\"text-align: Left;\">Værdien af klagerens ejendom skal nedsættes i overensstemmelse med SKAT’s meddelelse, SKM2008.320.SKAT.</p>\r\n      <p class=\"TekstV\" style=\"text-align: Left;\">SKAT anmodes om at foretage den talmæssige opgørelse, jf. forretningsorden for Landsskatteretten, bek. nr. 974 af 17. oktober, § 17, stk. 2.</p>\r\n      <p class=\"Tekstoverskrift\">Sagens oplysninger</p>\r\n      <p class=\"TekstV\" style=\"text-align: Left;\">Klageren har den 1. juni 2005 erhvervet ejendommen X, Spanien. Ejendommen er en lejlighed i et lejlighedskompleks. Ejendommen er erhvervet for 530.000 kr. Klageren har indsendt »Reciebo del impuesto sobre bienes inmuebles« for 2006, hvoraf det fremgår, at ejendommens værdi er 27.882,90 euro.</p>\r\n      <p class=\"Tekstoverskrift\">SKAT's afgørelse</p>\r\n      <p class=\"TekstV\" style=\"text-align: Left;\">SKAT har ansat ejendomsværdiskatten til 5.300 kr.</p>\r\n      <p class=\"TekstV\" style=\"text-align: Left;\">Ejendommen er omfattet af ejendomsværdiskattelovens § 4, nr. 11. Der skal således svares ejendomsværdiskat af handelsværdien, såfremt ejendommen er erhvervet efter 1. januar 2001, jf. ejendomsværdiskattelovens § 4a, stk. 7. Klageren har ikke nærmere begrundet hvorfor anvendelse af købesummen på 530.000 kr. som beregningsgrundlag i stedet for den spanske ejendomsvurdering skulle være i strid med EU’s regler. Endvidere har klageren ikke nærmere begrundet, hvilke af EU’s regler den danske ejendomsværdiskattelov er i strid med. Endelig bemærkes, at klageren ikke har fremsendt dokumentation for betalt ejendomsskat i Spanien for perioden den 1. juni til den 31. december 2005.</p>\r\n      <p class=\"Tekstoverskrift\">Klagerens påstand og argumenter</p>\r\n      <p class=\"TekstV\" style=\"text-align: Left;\">Klageren har fremsat påstand om, at ejendomsværdiskat nedsættes til 0 kr.</p>\r\n      <p class=\"TekstV\" style=\"text-align: Left;\">Ejendomsværdiskatteloven er i strid med EU-retten, idet ejendomsværdiskatten svarer til, at Danmark har indført told på visse varer fra andre EU-lande og påført andre medlemsstater af unionen et tab af blandt andet arbejdspladser.</p>\r\n      <p class=\"Tekstoverskrift\">Landsskatterettens bemærkninger og begrundelse</p>\r\n      <p class=\"TekstV\" style=\"text-align: Left;\">En ejer skal betale ejendomsværdiskat af boligværdien af egen ejendom, der er omfattet af ejendomsværdiskatteloven, jf. ejendomsværdiskattelovens § 1. For personer omfattet af kildeskattelovens § 1 omfatter ejendomsværdiskat tillige ejendomme beliggende i udlandet, jf. ejendomsværdiskattelovens § 2. Efter Landsskatterettens opfattelse er selve ejendomsværdiskatteloven ikke EU-retsstridig. Der er ved afgørelsen lagt vægt på, at ejendomsværdiskatteloven må anses som en skat på boligværdien af fast ejendom. Det forhold at ejendomsværdiskatteloven tillige omfatter ikke-danske ejendomme, må antages at være et udslag af det i dansk ret anerkendte globalindkomstprincip. Udenlandske ejendommes beregningsgrundlag opgøres efter ejendomsværdiskattelovens § 4a, stk. 5, til handelsværdien pr. 1. januar 2001. Såfremt ejendommen er erhvervet efter 1. januar 2001, anvendes handelsværdien på købstidspunktet. Ejendomme beliggende i Danmark skal svare ejendomsværdiskat af den laveste af følgende værdier, ejendomsværdien pr. 1. januar 2001 + 5 %, ejendomsværdien pr. 1. januar 2002 eller ejendomsværdien pr. 1. oktober i indkomståret. En sådan forskelsbehandling er i strid med EU-retten, jf. EF-domstolens dom af 17. januar 2008, Theodor Jäger, C-256/06. Skat har ved meddelelse SKM2008.320.SKAT taget EF-domstolens afgørelse til efterretning. Handelsværdien for udenlandske ejendomme erhvervet efter 1. januar 2001 kan således tilbagediskonteres i overensstemmelse med danske regler.</p>\r\n      <p class=\"TekstV\" style=\"text-align: Left;\">Beregningsgrundlaget for klagerens ejendom skal derfor nedsættes i overensstemmelse med danske regler.</p>\r\n      <p class=\"TekstV\" style=\"text-align: Left;\">SKAT anmodes om at foretage den talmæssige opgørelse, jf. forretningsorden for Landsskatteretten, bek. nr. 974 af 17. oktober, § 17, stk. 2.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [
        "www.skat.dk, SKM2008.592.LSR"
    ],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/09/2009"
        },
        {
            "displayName": "Accession",
            "displayValue": "W20081062125"
        },
        {
            "displayName": "Entydig dokumentidentifikation",
            "displayValue": "AN009996"
        },
        {
            "displayName": "Dato for indlæggelse",
            "displayValue": "26/09/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10621"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "11/06/2008"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "Skattemin.<br />Landsskatteretten, j. nr. 08-00451"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}