{
    "id": 32532,
    "title": "International godskørsel-overførsel af EF-tilladelser ",
    "documentTypeId": "240",
    "isSagsforlobPeriodValid": false,
    "shortName": "KEN nr 17600 af 08/09/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En tilladelsesindehavers tilladelse blev tilbagekaldt da  \r\n\r\n tilladelsesindehaveren ikke opfyldte et krav om personlig udnyttelse. </I>  \r\n\r\n</P>  \r\n\r\n<P> <I>Ministeriet stadfæstede direktoratet for vejtransports afgørelse. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>International godskørsel-overførsel af  \r\n\r\n EF-tilladelser </H1>  \r\n\r\n<P></P>  \r\n\r\n<P>I et gennem Horsens byråd hertil indsendt brev af 27. juni 1986 har De i  \r\n\r\n medfør af § 5 i lov om international godstransport med motorkøretøjer  \r\n\r\n indbragt direktoratet for vejtransports afgørelse af 23. juni 1986, hvori  \r\n\r\n direktoratet har meddelt afslag på en ansøgning om overførsel af to  \r\n\r\n eksportkøretilladelser (en A-tilladelse og en EF-tilladelse) fra vognmand  \r\n\r\n  Hans Ovesen til Rørby Johansen A/S, Horsens afd., Horsens. </P>  \r\n\r\n<P>Det fremgår af sagen, at A-tilladelsen er udstedt første gang i april  \r\n\r\n 1983, og at EF-tilladelsen er udstedt pr. 1. januar 1986. Det fremgår  \r\n\r\n endvidere af sagen, at Hans Ovesen i maj 1985 overdrog sin  \r\n\r\n vognmandsforretning til Hans Ovesen A/S under forudsætning af, at de  \r\n\r\n tilladelser, der var udstedt til Hans Ovesen, blev godkendt overført til  \r\n\r\n aktieselskabet. </P>  \r\n\r\n<P>En ansøgning om overdragelse af tilladelserne blev imidlertid aldrig  \r\n\r\n indsendt til direktoratet for vejtransport. Endelig fremgår det af sagen, at   \r\n\r\n Hans Ovesen A/S er trådt i betalingsstandsning, og  \r\n\r\n at advokat P. Højgaard Nielsen, Horsens, er beskikket som tilsyn i  \r\n\r\n betalingsstandsningsboet. </P>  \r\n\r\n<P>Direktoratet for vejtransport har i sit afslag af 23. juni 1986 på  \r\n\r\n overdragelse af de pågældende eksportkørselstilladelser lagt vægt på, at  \r\n\r\n A-tilladelsen kun har været udnyttet af Hans Ovesen personligt indtil maj  \r\n\r\n 1985, og at EF-tilladelsen (udstedt 1. gang 17. december 1985 - altså efter  \r\n\r\n overdragelsen af Hans Ovesens virksomhed til selskabet Hans Ovesen A/S)  \r\n\r\n overhovedet ikke har været udnyttet af indehaveren personligt. Direktoratet  \r\n\r\n har herefter på grundlag af den manglende personlige udnyttelse tilbagekaldt  \r\n\r\n tilladelserne. </P>  \r\n\r\n<P>I forbindelse med sagens indbringelse for ministeriet for offentlige  \r\n\r\n arbejder har Horsens byråd i brev af 2. juli 1986 tilkendegivet, &#187;at man  \r\n\r\n finder det væsentligt for virksomheden og for lokalrådet, at grundlaget for  \r\n\r\n en stor eksisterende eksportvognmandsforretning opretholdes, og man tillader  \r\n\r\n sig hermed varmt at anbefale, at den ansøgte overdragelse imødekommes.&#171;  \r\n\r\n</P>  \r\n\r\n<P>I Deres brev af 27. juni 1986 har De peget på, at det efter Deres  \r\n\r\n opfattelse ikke forekommer rimeligt, at Hans Ovesens manglende opmærksomhed  \r\n\r\n på de restriktive bestemmelser vedrørende tilladelser i forbindelse med  \r\n\r\n virksomhedens omlægning bør føre til inddragelse af tilladelserne. De peger  \r\n\r\n endvidere på, at der bør lægges vægt på, at vognmand Hans Ovesen gennem en  \r\n\r\n årrække har drevet en meget reel og stabil eksportvognmandsforretning.  \r\n\r\n Herudover har De i et brev af 6. august 1986 til direktoratet for  \r\n\r\n vejtransport peget på at det forekommer påfaldende, at direktoratet forlanger  \r\n\r\n eksportkørselstilladelserne inddraget og samtidig godkender overdragelsen til  \r\n\r\n henholdsvis Jørgen Rørby Johansen, Herlufmagle  \r\n\r\n og Rørby Johansen A/S, Horsens afd., af de tilladelser til godskørsel for  \r\n\r\n fremmed regning, der er udstedt til Hans Ovesen. </P>  \r\n\r\n<P>Endelig har ministeriet for offentlige arbejder fra  \r\n\r\n advokat P. Højgaard Nielsen modtaget et brev af 11. juli 1986, hvori denne  \r\n\r\n påklager direktoratets afgørelse til ministeriet. I brevet anføres det, at  \r\n\r\n baggrunden for at ansøgningen om overdragelse af eksportkørselstilladelserne  \r\n\r\n fra Hans Ovesen til Hans Ovesen A/S ikke blev indsendt til direktoratet var,  \r\n\r\n at det telefonisk i direktoratet var blevet oplyst, at ansøgning om  \r\n\r\n overførsel først skal indgives til direktoratet, når endelig registrering af  \r\n\r\n selskabet havde fundet sted. </P>  \r\n\r\n<P>Efter indbringelse af sagen for ministeriet har denne på ny været drøftet  \r\n\r\n i eksportkørselsudvalget, og ministeriet kan herefter meddele følgende: </P>  \r\n\r\n<P>Indledningsvis bemærkes, at ministeriet ikke er enig i, at det er  \r\n\r\n påfaldende at direktoratet i samme sag kan komme til forskelligt resultat  \r\n\r\n vedrørende overdragelse af vognmandstilladelser (grønne tilladelser) og  \r\n\r\n eksportkørselstilladelser. I godstransportloven (§ 7) er tilkendegivet, at  \r\n\r\n tilladelser kan overdrages med vejtransportrådets godkendelse. Med hensyn til  \r\n\r\n eksportkørselstilladelser er udgangspunktet derimod, at disse ikke kan  \r\n\r\n overdrages. Der er derfor efter ministeriets opfattelse ikke parallelitet  \r\n\r\n mellem de to situationer. </P>  \r\n\r\n<P>For så vidt angår de to eksportkørselstilladelser er ministeriet enig i  \r\n\r\n den afgørelse direktoratet har truffet om tilbagekaldelse af tilladelserne.  \r\n\r\n Ministeriet lægger som direktoratet vægt på den manglende personlige  \r\n\r\n udnyttelse. </P>  \r\n\r\n<P> Ministeriet stadfæster derfor den af direktoratet for vejtransport trufne  \r\n\r\n afgørelse af 23. juni 1986 om tilbagekaldelse af Hans Ovesens A-tilladelse  \r\n\r\n nr. 3786 og EF-tilladelse nr. 436. </P>  \r\n\r\n<P>Kopi af dette brev er sendt  \r\n\r\n til Horsens byråd, advokat P. Højgaard Nielsen, og direktoratet for  \r\n\r\n vejtransport. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861760025"
        },
        {
            "displayName": "Entydig dokumentidentifikation",
            "displayValue": "CA000443"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17600"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "08/09/1986"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "M.INT. 1-3-6"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}