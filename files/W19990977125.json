{
    "id": 367,
    "title": "Kendelse fra Pressenævnet i sag nr. 63/1999",
    "documentTypeId": "240",
    "isSagsforlobPeriodValid": true,
    "shortName": "KEN nr 9771 af 16/06/1999",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n Bladet havde refereret fra en retssag, hvor en mand blev d&oslash;mt for  \r\n\r\n misbrug og vold mod unge piger. En af pigerne og hendes mor klagede over  \r\n\r\n referatet, som de fandt var forkert. Pressen&aelig;vnet fandt ikke grundlag  \r\n\r\n for at kritisere referatet. Da bladet endvidere p&aring; eget initiativ havde  \r\n\r\n rettet nogle forkerte oplysninger i artiklen, fandt Pressen&aelig;vnet heller  \r\n\r\n ikke i &oslash;vrigt grundlag for kritik.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Kendelse fra Pressen&aelig;vnet i sag nr.  \r\n\r\n 63/1999</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">En kvinde (K1) og hendes datter (K2) har klaget til  \r\n\r\n Pressen&aelig;vnet over en artikel bragt i &Aring;rhus Stiftstidende den 1.  \r\n\r\n april, idet de mener, at god presseskik er tilsidesat.</P>  \r\n\r\n<P ALIGN=\"JUSTIFY\">Artiklen havde overskriften \"<B>Hesteejer d&oslash;mt for  \r\n\r\n at lokke mindre&aring;rige rideelever til sex</B>\" og bl.a. f&oslash;lgende  \r\n\r\n indhold:</P>  \r\n\r\n<P ALIGN=\"JUSTIFY\">\"<B>Hestesportsmilj&oslash;:</B> <I>47-&aring;rig fik to  \r\n\r\n &aring;rs f&aelig;ngsel for misbrug og vold mod unge piger</P>  \r\n\r\n</I>  \r\n\r\n<P ALIGN=\"JUSTIFY\">I flere &aring;r havde en nu 47-&aring;rig mand et  \r\n\r\n avanceret og til tider voldeligt seksuelt forhold til en  \r\n\r\n ridesportsinteresseret pige   f&oslash;r hun blev 15 &aring;r. Det fik han i  \r\n\r\n g&aring;r dom for ved Retten i &Aring;rhus, der ogs&aring; mente, at han har  \r\n\r\n kr&aelig;nket en anden pige p&aring; 11 &aring;r.</P>  \r\n\r\n<P ALIGN=\"JUSTIFY\">Domsmandsretten brugte flere timer p&aring; at finde frem  \r\n\r\n til straffen p&aring; to &aring;rs f&aelig;ngsel. Manden har under sagen  \r\n\r\n n&aelig;gtet at have haft samleje og anden form for sex med de to  \r\n\r\n mindre&aring;rige piger. Han har dog indr&oslash;mmet, at have haft et intimt  \r\n\r\n forhold med sadomasochistiske elementer til den ene, men f&oslash;rst efter  \r\n\r\n hun var fyldt 15.</P>  \r\n\r\n<P ALIGN=\"JUSTIFY\">Men Retten lagde v&aelig;gt p&aring; vidners og pigernes  \r\n\r\n forklaring. Til geng&aelig;ld understregede den juridiske dommer, at det i  \r\n\r\n strafudm&aring;lingen talte til den tiltaltes fordel, at den &aelig;ldste af  \r\n\r\n pigerne havde fortsat sine seksuelle m&oslash;der med ham i flere &aring;r  \r\n\r\n efter hun var fyldt 15 &aring;r.</P>  \r\n\r\n<P ALIGN=\"JUSTIFY\">Sagen kom f&oslash;rste gang frem sidste sommer. Den  \r\n\r\n 47-&aring;rige blev anmeldt for at have kr&aelig;nket en 11-&aring;rig pige,  \r\n\r\n da han overnattede sammen med hende i et telt ved en g&aring;rd med heste syd  \r\n\r\n for &Aring;rhus. Det fik ogs&aring; den nu 21-&aring;rige pige til at  \r\n\r\n g&aring; til politiet for at fort&aelig;lle om sin fortid med manden.</P>  \r\n\r\n<B><P ALIGN=\"JUSTIFY\">Pige lagde an</P>  \r\n\r\n</B>  \r\n\r\n<P ALIGN=\"JUSTIFY\">Begge piger har v&aelig;ret vilde med hestesport, og det  \r\n\r\n var indgangsvinklen til det intime bekendtskab med den 47-&aring;rige.</P>  \r\n\r\n<P ALIGN=\"JUSTIFY\">Om det lange forhold til den nu 21-&aring;rige kvinde  \r\n\r\n forklarede han under retssagen, at han p&aring; fritidscentret ved Jydsk  \r\n\r\n V&aelig;ddel&oslash;bsbane havde fattet interesse for hende, da hun var 13  \r\n\r\n &aring;r.</P>  \r\n\r\n<P ALIGN=\"JUSTIFY\">Han havde heste opstaldet der, og pigen kom p&aring; grund  \r\n\r\n af sin interesse for dyrene.</P>  \r\n\r\n<P ALIGN=\"JUSTIFY\">Den tiltalte mente, at hun havde potentiale til at blive  \r\n\r\n en dygtig jockey. Hun fik s&aelig;rskilt undervisning af ham, og han begyndte  \r\n\r\n at k&oslash;re hende hjem fra ridesportscentret.</P>  \r\n\r\n<P ALIGN=\"JUSTIFY\">Han sagde i Retten, at den mindre&aring;rige pige lagde an  \r\n\r\n p&aring; ham, men han ville vente med sex, til hun blev 15 &aring;r. Efter  \r\n\r\n den tid var de til geng&aelig;ld intimt sammen mange gange i et par &aring;r,  \r\n\r\n til hun blev 17-18 &aring;r. Deres hemmelige m&oslash;der fandt sted i blandt  \r\n\r\n andet lejede v&aelig;relser p&aring; Mols, og i et sadelrum ved  \r\n\r\n v&aelig;ddel&oslash;bsbanen. Han brugte forskellige remedier i deres sexlege  \r\n\r\n og slog hende med ridepisk og b&oslash;jle. Men det var fordi hun  \r\n\r\n &oslash;nskede det, fastslog den tiltalte i Retten.</P>  \r\n\r\n<B><P ALIGN=\"JUSTIFY\">Fik vin f&oslash;r sex</P>  \r\n\r\n</B>  \r\n\r\n<P ALIGN=\"JUSTIFY\">Under den to dage lange domsmandssag forklarede den nu  \r\n\r\n 21-&aring;rige kvinde selv om sin nu afsluttede f&oslash;lelsesm&aelig;ssigt  \r\n\r\n indviklede aff&aelig;re med den tiltalte.</P>  \r\n\r\n<P ALIGN=\"JUSTIFY\">Som 13-&aring;rig blev hun f&oslash;rste gang lokket til  \r\n\r\n samleje og oral sex med manden, der f&oslash;rst havde drukket hende fuld.  \r\n\r\n Seancerne gentog sig. Senere fik han p&aring; \"et fornuftsplan\" overbevist  \r\n\r\n hende om forholdets rigtighed, men hun var ikke forelsket i manden. Hun  \r\n\r\n isolerede sig mere og mere fra sine j&aelig;vnaldrende og holdt i en periode  \r\n\r\n n&aelig;sten op med at spise.</P>  \r\n\r\n<B><P ALIGN=\"JUSTIFY\">Dagbog om sex</P>  \r\n\r\n</B>  \r\n\r\n<P ALIGN=\"JUSTIFY\">P&aring; et tidspunkt   efter et ridest&aelig;vne i en  \r\n\r\n anden by   ville hun bryde med ham. Men han gr&aelig;d, og hun fortsatte  \r\n\r\n derfor forholdet \"af medlidenhed\", forklarede hun.</P>  \r\n\r\n<P ALIGN=\"JUSTIFY\">Til sidst l&aelig;rte hun at \"kontrollere sin krop\",  \r\n\r\n s&aring; hun ikke reagerede p&aring; de seksuelle aktiviteter. Derefter var  \r\n\r\n der kun tale om ren afstraffelse fra mandens side, sagde hun.</P>  \r\n\r\n<P ALIGN=\"JUSTIFY\">Den tiltalte havde, if&oslash;lge den nu 21-&aring;rige,  \r\n\r\n ogs&aring; bedt hende skrive dagbog for p&aring; skrift at f&aring;  \r\n\r\n bekr&aelig;ftet, at hun n&oslash;d de forskellige sex-lege. Hendes mor fik  \r\n\r\n fat p&aring; optegnelserne, da pigen stadig var under 15 &aring;r og  \r\n\r\n overvejede at anmelde manden til politiet. Men hun undlod, fordi hun i smug  \r\n\r\n havde l&aelig;st dagbogen.</P>  \r\n\r\n<P ALIGN=\"JUSTIFY\">Forholdet til den 26 &aring;r &aelig;ldre mand sluttede,  \r\n\r\n da pigen m&oslash;dte j&aelig;vnaldrende p&aring; en skole og fik en  \r\n\r\n k&aelig;reste p&aring; sin egen alder.</P>  \r\n\r\n<P ALIGN=\"JUSTIFY\">Hun gik f&oslash;rst til politiet, da sagen om den  \r\n\r\n 11-&aring;rige pige kom frem.</P>  \r\n\r\n<P ALIGN=\"JUSTIFY\"> </P>  \r\n\r\n<P ALIGN=\"JUSTIFY\">Begge piger har haft psykiske problemer og f&aring;r  \r\n\r\n professionel hj&aelig;lp. Den 11-&aring;rige pige blev tilkendt 30.000 kroner  \r\n\r\n i erstatning for tort, mens den 21-&aring;rige fik 5.000 kroner i  \r\n\r\n erstatning.\"</P>  \r\n\r\n<P ALIGN=\"JUSTIFY\">Klagerne har anf&oslash;rt, at K2 er den nu 21-&aring;rige  \r\n\r\n kvinde, der er omtalt i artiklen.</P>  \r\n\r\n<P ALIGN=\"JUSTIFY\">Klagerne har videre anf&oslash;rt, at det rent faktisk var  \r\n\r\n K2, der anmeldte sagen og ikke den 11-&aring;rige pige, der er n&aelig;vnt i  \r\n\r\n artiklen. Klagerne har i tilknytning hertil anf&oslash;rt, at grunden til, at  \r\n\r\n der ikke blev foretaget anmeldelse i 1991, var, at K2 p&aring; det tidspunkt  \r\n\r\n over for sin mor ben&aelig;gtede, at der var et forhold.</P>  \r\n\r\n<P ALIGN=\"JUSTIFY\">Klagerne har deruden anf&oslash;rt, at det er urimeligt,  \r\n\r\n at bladet bringer den tiltaltes p&aring;stande som faktum i mellemrubrikken  \r\n\r\n \"pige lagde an\".</P>  \r\n\r\n<P ALIGN=\"JUSTIFY\">Klagerne har herudover anf&oslash;rt, at der ikke er vist  \r\n\r\n st&oslash;rst muligt hensyn over for ofre for forbrydelser, og at artiklen  \r\n\r\n p&aring; grund af sit ordvalg ikke er objektiv.</P>  \r\n\r\n<P ALIGN=\"JUSTIFY\">Bladet har i en udtalelse om sagen anf&oslash;rt, at det  \r\n\r\n af klagerens oprindelige henvendelse til bladet var uklart, om klageren  \r\n\r\n &oslash;nskede et genm&aelig;le eller en berigtigelse fra bladet. Bladet  \r\n\r\n kontaktede derfor klageren og tilb&oslash;d denne at bringe et genm&aelig;le  \r\n\r\n eller en berigtigelse af de to mindre fejl, der er i retsreferatet. Dette  \r\n\r\n &oslash;nskede klageren at overveje.</P>  \r\n\r\n<P ALIGN=\"JUSTIFY\">Bladet har i den forbindelse n&aelig;rmere anf&oslash;rt,  \r\n\r\n at man ventede med en rettelse, idet bladets normale politik er at v&aelig;re  \r\n\r\n large med et genm&aelig;le og dets m&aring;ske lidt mere personlige,  \r\n\r\n subjektive pr&aelig;g.</P>  \r\n\r\n<P ALIGN=\"JUSTIFY\">Bladet har videre anf&oslash;rt, at bladet straks  \r\n\r\n indrykkede rettelsen, da man modtog klagen fra Pressen&aelig;vnet, idet det  \r\n\r\n heraf fremg&aring;r, at klageren ikke &oslash;nsker et genm&aelig;le.</P>  \r\n\r\n<P ALIGN=\"JUSTIFY\">Bladet har yderligere anf&oslash;rt, at den anklagedes  \r\n\r\n p&aring;stande st&aring;r for hans egen regning i afsnittet \"Pige lagde an\",  \r\n\r\n og bladet har herudover afvist, at ordvalg og tone p&aring; nogen m&aring;de  \r\n\r\n er i strid med god presseskik.</P>  \r\n\r\n<P ALIGN=\"JUSTIFY\">Bladet har fremlagt kopi af forsiden af 2. del  \r\n\r\n \"&Aring;rhus\", 23. maj 1999, hvoraf fremg&aring;r:</P>  \r\n\r\n<P ALIGN=\"JUSTIFY\">\"<B>Rettelse</P>  \r\n\r\n</B>  \r\n\r\n<P ALIGN=\"JUSTIFY\">I forbindelse med et retsreferat om en 47-&aring;rig mand  \r\n\r\n fra &Aring;rhus, der blev id&oslash;mt to &aring;rs f&aelig;ngsel for at have  \r\n\r\n sex med to mindre&aring;rige piger, skrev vi torsdag 1. april, at det var en  \r\n\r\n 11-&aring;rig pige, som f&oslash;rst anmeldte ham.</P>  \r\n\r\n<P ALIGN=\"JUSTIFY\">Hun var den ene forurettede. Det var imidlertid den anden  \r\n\r\n forurettede, en nu 21-&aring;rig kvinde, der sammen med en 18-&aring;rig pige  \r\n\r\n f&oslash;rst gik til politiet med en anmeldelse om de ulovlige forhold. Ved  \r\n\r\n en fejl byttede avisen desuden om p&aring; de bel&oslash;b, som den  \r\n\r\n 11-&aring;rige pige og den nu 21-&aring;rige kvinde blev tilkendt af retten i  \r\n\r\n erstatning for tort. Den 11-&aring;rige pige fik 5.000 kroner, mens den  \r\n\r\n 21-&aring;rige fik tilkendt 30.000 kroner i erstatning. Vi beklager  \r\n\r\n fejlene.\"</P>  \r\n\r\n<P ALIGN=\"JUSTIFY\">I sagens behandling har f&oslash;lgende  \r\n\r\n n&aelig;vnsmedlemmer deltaget: Per S&oslash;rensen, Bo Maltesen, Ulrik  \r\n\r\n Holmstrup og Preben S&oslash;rensen.</P>  \r\n\r\n<B><P>Pressen&aelig;vnet udtaler:</P>  \r\n\r\n</B>  \r\n\r\n<P ALIGN=\"JUSTIFY\">Pressen&aelig;vnet kan ikke foretage en  \r\n\r\n bevisf&oslash;relse, og n&aelig;vnet kan derfor ikke tage stilling til, om  \r\n\r\n bladet har refereret korrekt fra forklaringerne i retten.</P>  \r\n\r\n<P ALIGN=\"JUSTIFY\">Pressen&aelig;vnet finder ikke grundlag for at kritisere,  \r\n\r\n at bladet har gengivet den d&oslash;mtes forklaring under sagen, og heller  \r\n\r\n ikke grundlag for at kritisere den dertil h&oslash;rende mellemrubrik.</P>  \r\n\r\n<P ALIGN=\"JUSTIFY\">Da bladet endvidere p&aring; eget initiativ har rettet  \r\n\r\n nogle forkerte oplysninger i artiklen, finder Pressen&aelig;vnet ikke  \r\n\r\n grundlag for at udtale kritik af bladet.</P>  \r\n\r\n<P ALIGN=\"JUSTIFY\">Afsagt den 16. juni 1999.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/06/1999"
        },
        {
            "displayName": "Accession",
            "displayValue": "W19990977125"
        },
        {
            "displayName": "Entydig dokumentidentifikation",
            "displayValue": "AA000497"
        },
        {
            "displayName": "Dato for indlæggelse",
            "displayValue": "13/11/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9771"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "16/06/1999"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "63/1999"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}