{
    "id": 39155,
    "title": "Arbejdsgivers ledelsesret. Eksklusivklausul. Konfliktvarsel. (* 1) (* 2) Konflikt på overenskomst med krav om eksklusiv- eller fortrinsklausul stred ikke mod Hovedaftalens § 4, da arbejdsgiversiden ved sin adfærd havde givet arbejdersiden føje    til at gå ud fra, at en eksklusiv- eller fortrinsklausul ville blive accepteret. Dansk Arbejdsgiverforening for Arbejdsgiverforeningen for Handel, Transport og Service for Sydvestjydsk Arbejdsgiverforening for Handel og Servicefag for Esbjerg Fiskeriforenings Samlecentral (advokat Henrik Uldal) mod Landsorganisationen i Danmark for Specialarbejderforbundet i Danmark (konsulent Ino Dimsits). Dommere: Bæhring, Agnete Halmind, Erik Kjærgaard, Henrik Lind, Maabjerg, Erik Nielsen og Riis (retsformand). ",
    "documentTypeId": "260",
    "isSagsforlobPeriodValid": false,
    "shortName": "DOM nr 60610 af 27/09/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Efter en overenskomst, der dækker oplosning af konsumfisk ved Esbjerg  \r\n\r\n Fiskeauktion har en klub under SID fortrinsret til oplosning. </I> </P>  \r\n\r\n<P> <I>Vedkommende arbejdsgiverforening foreslog i juni 1989, at arbejdet  \r\n\r\n skulle påbegyndes tidligere end efter overenskomsten (kl. 3.00), men der  \r\n\r\n opnåedes ikke enighed om, hvilket kompensationsbeløb, der skulle ydes herfor.  \r\n\r\n</I> </P>  \r\n\r\n<P> <I>I tilknytning til Esbjerg Fiskeauktion var der i 1972 af Esbjerg  \r\n\r\n Fiskeriforening etableret en samlecentral til modtagelse af mindre laster,  \r\n\r\n hvor oplosning foregik på alle tider af døgnet. Efter første halvår af 1989  \r\n\r\n skete en betydelig forøgelse af oplosningen ved Samlecentralen og en  \r\n\r\n betydelig reduktion af oplosningen ved Fiskeauktionen. Arbejdet med oplosning  \r\n\r\n udførtes begge steder af samme arbejdere, men der havde hidtil ikke været  \r\n\r\n overenskomst med Samlecentralen. </I> </P>  \r\n\r\n<P> <I>SID havde varslet konflikt på overenskomst med Samlecentralen og  \r\n\r\n betingede sig for at afslutte konflikten, at arbejdsgiveren accepterede en  \r\n\r\n eksklusiv- eller fortrinsbestemmelse svarende til bestemmelsen i  \r\n\r\n overenskomsten med Fiskeauktionen. </I> </P>  \r\n\r\n<P> <I>Arbejdsgiversiden indbragte sagen for Arbejdsretten, idet man fandt  \r\n\r\n SID's betingelse for at indgå overenskomst stridende mod Hovedaftalens § 4.  \r\n\r\n</I> </P>  \r\n\r\n<P> <I>Arbejdsretten henviste til, at Fiskeriforeningen, der drev  \r\n\r\n Samlecentralen, havde deltaget i forhandlingerne om overenskomsten med  \r\n\r\n Fiskeauktionen, og at Samlecentralen bortset fra bestemmelserne om arbejdstid  \r\n\r\n havde fulgt bestemmelserne i overenskomsten. Herved fandtes Fiskeriforeningen  \r\n\r\n og dens samlecentral at have udvist en sådan adfærd, at arbejdstagerparten  \r\n\r\n havde haft føje til at gå ud fra, at eksklusiv- eller fortrinsretten i  \r\n\r\n overenskomsten gjaldt oplosning af fisk, hvad enten arbejdet blev udført ved  \r\n\r\n Fiskeauktionen eller ved Samlecentralen. Herefter frifandtes  \r\n\r\n arbejdstagersiden for overtrædelse af Hovedaftalens § 4. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Arbejdsgivers ledelsesret. Eksklusivklausul.  \r\n\r\n Konfliktvarsel. (* 1) (* 2) Konflikt på overenskomst med krav om eksklusiv-  \r\n\r\n eller fortrinsklausul stred ikke mod Hovedaftalens § 4, da arbejdsgiversiden  \r\n\r\n ved sin adfærd havde givet arbejdersiden føje til at gå ud fra, at en  \r\n\r\n eksklusiv- eller fortrinsklausul ville blive accepteret. Dansk  \r\n\r\n Arbejdsgiverforening for Arbejdsgiverforeningen for Handel, Transport og  \r\n\r\n Service for Sydvestjydsk Arbejdsgiverforening for Handel og Servicefag for  \r\n\r\n Esbjerg Fiskeriforenings Samlecentral (advokat Henrik Uldal) mod  \r\n\r\n Landsorganisationen i Danmark for Specialarbejderforbundet i Danmark  \r\n\r\n (konsulent Ino Dimsits). Dommere: Bæhring, Agnete Halmind, Erik Kjærgaard,  \r\n\r\n Henrik Lind, Maabjerg, Erik Nielsen og Riis (retsformand). </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Dansk Arbejdsgiverforening for Arbejdsgiverforeningen  \r\n\r\n for Handel, Transport og Service for Sydvestjydsk Arbejdsgiverforening for  \r\n\r\n Handel og Servicefag for Esbjerg Fiskeriforenings Samlecentral indklaget  \r\n\r\n Landsorganisationen i Danmark for Specialarbejderforbundet i Danmark for  \r\n\r\n Arbejdsretten. </P>  \r\n\r\n<P>Klagerne har påstået de indklagede tilpligtet at anerkende, at det er  \r\n\r\n ulovligt som stridende mod Hovedaftalens § 4, at de indklagede betinger  \r\n\r\n afslutning af den i sagen varslede konflikt og sympatikonflikt af opfyldelse  \r\n\r\n af det rejste krav om indgåelse af en eksklusiv - eller fortrinsbestemmelse.  \r\n\r\n</P>  \r\n\r\n<P>De indklagede har påstået frifindelse. </P>  \r\n\r\n<P>Parterne er enige om, at Hovedaftalens § 4 kan fraviges ved aftale, men  \r\n\r\n uenige om, hvorvidt dette er sket enten udtrykkeligt eller stiltiende. </P>  \r\n\r\n<P>Sagens omstændigheder er følgende: </P>  \r\n\r\n<P>Overenskomsten mellem Købmandsstandens Arbejdsgiverforening i Esbjerg og  \r\n\r\n Omegn og Specialarbejderforbundet i Danmark vedrørende oplosning af  \r\n\r\n konsumfisk ved Esbjerg Fiskeauktion indeholder i § 2 og § 3 følgende  \r\n\r\n bestemmelser om arbejdstid og antagelse af mandskab. </P>  \r\n\r\n<P>&#187;§ 2. </P>  \r\n\r\n<P>Arbejdstiden følger den i auktionshallen til enhver tid gældende.  \r\n\r\n Forberedende arbejde, med henblik på fiskens indbringelse på auktionen, må  \r\n\r\n være afsluttet inden losningens påbegyndelse. Når der er tilmeldt 160.000 kg  \r\n\r\n fisk eller derover til auktionen den følgende dag, kan arbejdstiden  \r\n\r\n fastsættes til begyndelse kl. 02.00 ved varsko gennem telefonsvareren fra kl.  \r\n\r\n 15.00. </P>  \r\n\r\n<P>§ 3. </P>  \r\n\r\n<P>Antagelse af mandskab til udførelse af det i § 1 omtalte arbejde sker ved  \r\n\r\n Esbjerg Fiskeauktions foranstaltning. </P>  \r\n\r\n<P>Lastklubben ved Esbjerg Fiskeauktion under Specialarbejderforbundet i  \r\n\r\n Danmark, afdeling T, har fortrinsret til oplosning ved Esbjerg Fiskeauktion.  \r\n\r\n</P>  \r\n\r\n<P>Lastoptagerne såvel som skipperne har ret til at indgå sjakaftaler for  \r\n\r\n oplosning af det enkelte fartøj. Der hvor en sådan aftale ikke eksisterer, er  \r\n\r\n lastoptagerne forpligtet til efter anvisning fra Esbjerg Fiskeauktion fuldt  \r\n\r\n ud at bemande og oplosse fartøjerne i den rækkefølge de er tilmeldt Esbjerg  \r\n\r\n Fiskeauktion. Hvis lastoptagerne uretmæssigt påtvinger fiskeskipperne  \r\n\r\n ekstrabetaling under en eller anden form, er dette  \r\n\r\n bortvisningsgrundlag.&#171; </P>  \r\n\r\n<P>Konsumfiskerne landede oprindelig normalt fisken direkte til Esbjerg  \r\n\r\n Fiskeauktion, hvor arbejdet foregik fra kl. 3.00. </P>  \r\n\r\n<P>Sydvestjysk Arbejdsgiverforening for Handel og Servicefag foreslog på et  \r\n\r\n møde den 29. juni 1989 at ændre arbejdstiden således, at losning kunne  \r\n\r\n påbegyndes tidligere end kl. 3.00 med henblik på klargøring af fisken til  \r\n\r\n salg ved den første auktion kl. 7.00. Parterne kunne imidlertid ikke blive  \r\n\r\n enige om, hvilken kompensationsbetaling der skulle ydes lastoptagerne for  \r\n\r\n arbejde før kl. 3.00. </P>  \r\n\r\n<P>Der skete fra 1. halvår 1989 til 1. halvår 1990 en forskydning af  \r\n\r\n oplosninger fra Esbjerg Fiskeauktion til Esbjerg Fiskeriforenings  \r\n\r\n Samlecentral, der var blevet etableret i 1972 til modtagelse af mindre  \r\n\r\n laster, og hvor oplosning foregår på alle tider af døgnet. Ved Esbjerg  \r\n\r\n Fiskeauktion blev der i 1. halvår af 1989 og 1990 oplosset henholdsvis 3,7  \r\n\r\n mill. kilo og 2,7 mill. kilo. Ved Esbjerg Fiskeriforenings Samlecentral blev  \r\n\r\n der i de samme to halvår oplosset henholdsvis 745.000 kilo og 1,5 mill.kilo.  \r\n\r\n Medlemmerne af lastklubben under Specialarbejderforbundet, afdeling  \r\n\r\n transport, udfører begge steder arbejdet i henhold til de i overenskomsten  \r\n\r\n vedrørende Esbjerg Fiskeauktion nævnte sjakaftaler. Der har ikke hidtil været  \r\n\r\n nogen overenskomst med Esbjerg Fiskeriforenings Samlecentral, men Esbjerg  \r\n\r\n Fiskeriforenings Samlecentral har hidtil fulgt overenskomsten vedrørende  \r\n\r\n Esbjerg Fiskeauktions bestemmelser om løn og fortrinsret for lastoptagerne,  \r\n\r\n blot ikke bestemmelserne om arbejdstid. </P>  \r\n\r\n<P>Den citerede § 3 om antagelse af mandskab blev første gang indsat i  \r\n\r\n overenskomsten vedrørende oplosning af konsumfisk ved Esbjerg Fiskeauktion  \r\n\r\n den 6. juli 1979. Formanden for Esbjerg Fiskeriforening, Kent Kirk, deltog,  \r\n\r\n hvad Esbjerg Fiskeriforening altid har gjort, i forhandlingerne vedrørende  \r\n\r\n denne overenskomst. </P>  \r\n\r\n<P>Der er under domsforhandlingen afgivet forklaring af formanden for Esbjerg  \r\n\r\n Fiskeriforening, fiskeskipper Verner Christensen, og afdelingsformand ved  \r\n\r\n Specialarbejderforbundet i Danmark Sven Erik Christensen. </P>  \r\n\r\n<P>Fiskeskipper Verner Christensen har forklaret, at Esbjerg Fiskeriforening  \r\n\r\n er en interesseforening for fiskerne. Esbjerg Fiskeriforenings Samlecentral  \r\n\r\n hjælper fiskerne med losning. Fiskerne kan for at få losset færdig til  \r\n\r\n auktionen kl. 7 være nødt til at flytte fra Fiskeauktionen til  \r\n\r\n Samlecentralen, hvor losningen i modsætning til Fiskeauktionen aldrig har  \r\n\r\n været begrænset til kun at kunne ske fra kl. 3. </P>  \r\n\r\n<P>Afdelingsformand Sven Erik Christensen har forklaret, at der under  \r\n\r\n forhandlingerne om overenskomst med Esbjerg Fiskeriforenings Samlecentral har  \r\n\r\n været enighed om at tillade laster op til 3 tons, eventuelt med tillæg af  \r\n\r\n 20%, losset af skibenes besætninger. </P>  \r\n\r\n<P>Klagerne har gjort gældende, at eksklusiv- eller fortrinsbestemmelsen er i  \r\n\r\n strid med Hovedaftalens § 4. Det erkendes, at denne bestemmelse kan fraviges  \r\n\r\n ved aftale, men det bestrides, at der er indgået en aftale herom. De  \r\n\r\n indklagede har hverken bevist en udtrykkelig eller stiltiende aftale, og de  \r\n\r\n indklagede har bevisbyrden for, at en sådan bestridt aftale foreligger. At  \r\n\r\n formanden for Esbjerg Fiskeriforening har deltaget i forhandlingerne om  \r\n\r\n overenskomsten vedrørende oplosning af konsumfisk ved Esbjerg Fiskeauktion  \r\n\r\n kan ikke være tilstrækkeligt. Esbjerg Fiskeauktion og Esbjerg  \r\n\r\n Fiskeriforenings Samlecentral er to forskellige virksomheder. Klagerne ønsker  \r\n\r\n ved sagen at sikre fiskeskipperne mulighed for at benytte besætningerne til  \r\n\r\n losning. </P>  \r\n\r\n<P>De indklagede har gjort gældende, at Hovedaftalens § 4 både er fraveget  \r\n\r\n udtrykkeligt og stiltiende. Der er ikke tale om, at de indklagede ønsker at  \r\n\r\n konflikte for at opnå en fortrinsret, de ikke har, men at de indklagede  \r\n\r\n ønsker at konflikte for at bevare en fortrinsret, de allerede har.  \r\n\r\n Overenskomsten vedrørende oplosning af konsumfisk ved Esbjerg Fiskeauktion §  \r\n\r\n 3 medfører, at arbejdsgiversiden har afgivet ledelsesretten til lastklubben.  \r\n\r\n Esbjerg Fiskeriforening har deltaget i forhandlingerne om denne overenskomst.  \r\n\r\n Esbjerg Fiskeriforenings Samlecentral har stort set fulgt overenskomsten  \r\n\r\n vedrørende Esbjerg Fiskeauktion, indtil der opstod uenighed om  \r\n\r\n konpensationsbetaling for arbejde før kl. 3. For at få losset før kl. 3 er  \r\n\r\n arbejdet blevet overført fra Esbjerg Fiskeauktion til Esbjerg  \r\n\r\n Fiskeriforenings Samlecentral, hvor arbejdet ikke er overenskomstdækket. De  \r\n\r\n indklagede har en væsentlig interesse i at bevare den fortrinsret, som de  \r\n\r\n har, idet fortrinsretten giver lastoptagerne som løsarbejder en vis  \r\n\r\n sikkerhed. </P>  \r\n\r\n<P>Arbejdsretten skal udtale: </P>  \r\n\r\n<P>§ 3 i overenskomsten vedrørende oplosning af konsumfisk ved Esbjerg  \r\n\r\n Fiskeauktion indeholder den eksklusiv- eller fortrinsbestemmelse, de  \r\n\r\n indklagede ønsker indsat i en overenskomst vedrørende oplosning af konsumfisk  \r\n\r\n ved Esbjerg Fiskeriforenings Samlecentral. Når særlig henses til Esbjerg  \r\n\r\n Fiskeriforenings medvirken i forhandlingerne vedrørende den førnævnte  \r\n\r\n overenskomst, og til at Esbjerg Fiskeriforenings Samlecentral bortset fra  \r\n\r\n bestemmelserne om arbejdstid har fulgt bestemmelserne i overenskomsten  \r\n\r\n vedrørende Esbjerg Fiskeauktion, har Esbjerg Fiskeriforening og Esbjerg  \r\n\r\n Fiskeriforenings Samlecentral herved udvist en sådan adfærd, at de indklagede  \r\n\r\n har haft føje til at gå ud fra, at den i § 3 i overenskomsten vedrørende  \r\n\r\n Esbjerg Fiskeauktion indeholdte eksklusiv- eller fortrinsret gjaldt oplosning  \r\n\r\n af konsumfisk, hvad enten arbejdet blev udført ved Esbjerg Fiskeauktion eller  \r\n\r\n Esbjerg Fiskeriforenings Samlecentral. De indklagede vil herefter være at  \r\n\r\n frifinde. </P>  \r\n\r\n<P>T h i k e n d e s f o r r e t : </P>  \r\n\r\n<P>De indklagede, Landsorganisationen i Danmark for Specialarbejderforbundet  \r\n\r\n i Danmark, frifindes. </P>  \r\n\r\n<P>I sagsomkostninger skal klagerne, Dansk Arbejdsgiverforening for  \r\n\r\n Arbejdsgiverforeningen for Handel, Transport og Service for Sydvestjydsk  \r\n\r\n Arbejdsgiverforening for Handel og Servicefag for Esbjerg Fiskeriforenings  \r\n\r\n Samlecentral, betale 2000 kr. til Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen s.70, 301 ff, s.597. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1990, side 152"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19906061013"
        },
        {
            "displayName": "Entydig dokumentidentifikation",
            "displayValue": "CA007090"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "60610"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "27/09/1990"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "90.291"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}