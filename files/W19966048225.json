{
    "id": 155143,
    "title": "Ankestyrelsens principafgørelse O-30-96 om kontanthjælp - forældreorlov - uddannelsesorlov - orlovsydelse - ophør af social begivenhed",
    "documentTypeId": "240",
    "isSagsforlobPeriodValid": true,
    "shortName": "KEN nr 60482 af 15/02/1996",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-30-96 om kontanthjælp - forældreorlov - uddannelsesorlov - orlovsydelse - ophør af social begivenhed</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har behandlet to sager om muligheden for udbetaling af supplerende kontanthjælp til orlovsydelse.</p>\r\n   <p class=\"TekstGenerel\">Ankestyrelsen fandt i begge sager, at der ikke kunne udbetales supplerende kontanthjælp til orlovsydelse.</p>\r\n   <p class=\"TekstGenerel\">Ankestyrelsen lagde ved afgørelsen til grund, at det af den tidligere gældende bestemmelse i lov om orlov § 19, stk. 6 (nu § 19, stk. 5), samt forarbejderne til bestemmelsen fremgik, at der ikke kan modtages kontanthjælp samtidig med orlovsydelse.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 1024 af 13. december 1994 - § 37 og § 40</p>\r\n<p>Lov om aktiv socialpolitik - lovbekendtgørelse nr. 1460 af 12. december 2007 - § 11 og § 13</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Sag nr. 1 - j.nr. 21660-94</p>\r\n<p>Ansøger, der var gift, havde 3 børn. Hans ægtefælle havde aldrig været i arbejde, men var tilmeldt en daghøjskole. Ansøger havde siden november 1993 modtaget supplerende kontanthjælp til arbejdsløshedsdagpenge med ca. 5.500 kr. pr. måned. Han var i perioden 8. august til 23. december 1994 tilmeldt en daghøjskole med et ugentligt timetal på 36 (sprogskole for flygtninge og indvandrere). Han fik i perioden af arbejdsløshedskassen udbetalt orlovsydelse efter reglerne om uddannelsesorlov i henhold til lov om orlov med en ydelse, der svarede til hans tidligere udbetalte arbejdsløshedsdagpenge.</p>\r\n<p>Kommunen standsede herefter udbetalingen af supplerende kontanthjælp (fra 1. september 1994), idet uddannelsesorlov ikke fandtes at være en social begivenhed, der berettigede til udbetaling af kontanthjælp.</p>\r\n<p>Ankenævnet fandt, at ansøger fortsat efter påbegyndelse af ophold på daghøjskole den 8. august 1994, måtte anses for berettiget til hjælp efter bistandslovens § 37. Nævnet henviste til karakteren af opholdet/kurset og til, at ansøger måtte anses for omfattet af § 2 i dagældende bekendtgørelse om uddannelsessøgendes ret til kontanthjælp i særlige tilfælde, således at bistandslovens § 40 efter nævnets opfattelse ikke var til hinder for, at der kunne udbetales hjælp.</p>\r\n<p>Kommunen anførte i klagen til Ankestyrelsen, at det i henhold til nævnte bekendtgørelse var en forudsætning, at kontanthjælpsmodtageren var indstillet på at afbryde undervisningen for at udnytte et tilbud om arbejde. Da ansøgers uddannelsesorlov imidlertid var et led i en handlingsplan, ville han ikke blive tilbudt arbejde i orlovsperioden. Efter kommunens opfattelse opfyldte han derfor ikke forpligtelsen i ovennævnte bekendtgørelses § 2, stk. 2.</p>\r\n<p>Sagen blev behandlet i principielt møde med henblik på afklaring af, om der kan ydes supplerende kontanthjælp til orlovsydelse, eller om den sociale begivenhed må anses for ophørt ved overgangen til orlovsydelse.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at der ikke kunne udbetales supplerende kontant hjælp til orlovsydelse.</p>\r\n<p>Ankestyrelsen lagde ved afgørelsen lagt vægt på, at det fremgik af den tidligere gældende bestemmelse i lov om orlov § 19, stk. 6, jf. den nugældende bestemmelse i § 19, stk. 5, samt forarbejderne hertil, at der ikke kan modtages orlovsydelse sammen med kontanthjælp.</p>\r\n<p>Ankestyrelsen ændrede således ankenævnets afgørelse.</p>\r\n<p>Den ydelse, som ansøger havde fået udbetalt i henhold til ankenævnets afgørelse, kunne ikke kræves tilbagebetalt.</p>\r\n<p>___________________________________________________</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 2 - j.nr. 20740-95</p>\r\n<p>Ansøger, der var gift, havde 3 børn. Hans ægtefælle havde ikke haft tilknytning til arbejdsmarkedet. Ægtefællerne havde i perioder modtaget supplerende kontanthjælp til ansøgers arbejdsløshedsdag penge. Han havde senest afsluttet et jobtilbud i marts 1993. Ansøger søgte og fik bevilget forældreorlov med orlovsydelse fra 1. december 1994. Han fik endvidere bevilget kommunalt tilskud til orlovsydelsen med 2.219 kr. pr. måned.</p>\r\n<p>Ansøgers hustru søgte samtidig om orlov til børnepasning, men opfyldte ikke betingelserne herfor på grund af manglende selvstændig social begivenhed.</p>\r\n<p>Kommunen gav i januar 1995 afslag på supplerende kontanthjælp til orlovsydelsen.</p>\r\n<p>Ankenævnet tiltrådte kommunens afgørelse, idet forældreorlov efter lov om orlov ikke var en social begivenhed, som berettigede til kontanthjælp efter bistandslovens § 37 eller særlig støtte efter lovens § 37 a.</p>\r\n<p>Nævnet var endvidere enig i, at den udløsende sociale begivenhed, som var ansøgers indtægtstab ved overgang fra lønindtægt til arbejdsløshedsdagpenge, ophørte, da han gik på forældreorlov.</p>\r\n<p>Sagen blev behandlet i principielt møde til afklaring af, om der kan ydes supplerende kontanthjælp til orlovsydelsen.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ligesom i ovenstående sag nr. 1, at der ikke kunne udbetales supplerende kontanthjælp til orlovsydelse.</p>\r\n<p>Ankestyrelsen tiltrådte således ankenævnets afgørelse som i sag nr. 1.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 29. april 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19966048225"
        },
        {
            "displayName": "Entydig dokumentidentifikation",
            "displayValue": "BS007938"
        },
        {
            "displayName": "Dato for indlæggelse",
            "displayValue": "04/09/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60482"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/02/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21660-94/20740-95"
        },
        {
            "displayName": "Stikord",
            "displayValue": "O-30-96"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}