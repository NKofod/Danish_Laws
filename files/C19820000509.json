{
    "id": 50769,
    "title": "Cirkulære om rutenummerering af det danske vejnet og omlægning af hovedvejsnettet ",
    "documentTypeId": "140",
    "isSagsforlobPeriodValid": false,
    "shortName": "CIR1H nr 5 af 08/01/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om rutenummerering af det danske  \r\n\r\n vejnet og omlægning af hovedvejsnettet </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 95 i færdselsloven (lov nr. 287 af 10. juni 1976) og § 6 i  \r\n\r\n lov om offentlige veje (lovbekendtgørelse nr. 585 af 20. november 1975)  \r\n\r\n udsender ministeriet herved efter forhandling med justitsministeriet,  \r\n\r\n Amtsrådsforeningen og Kommunernes Landsforening regler for gennemførelse af  \r\n\r\n en rutenummerering af det danske vejnet til orientering for trafikanterne.  \r\n\r\n</P>  \r\n\r\n<P>Reglerne omfatter følgende materiale: </P>  \r\n\r\n<P CLASS=PUNKT> <B>1.</B> Fortegnelse over ruter'. </P>  \r\n\r\n<P CLASS=PUNKT> <B>2.</B> Retningslinier for rutenummerering af veje og  \r\n\r\n opsætning af rutenumre'. </P>  \r\n\r\n<P CLASS=PUNKT> <B>3.</B> Kort i målestok 1:200.000, hvor det vejnet, der er  \r\n\r\n omfattet af rutenummereringen, er vist med grønt, rødt og gult. </P>  \r\n\r\n<P CLASS=PUNKT> <B>4.</B> Fjern- og nærmålskatalog'. </P>  \r\n\r\n<P>Den praktiske gennemførelse af rutenummereringen sker ved opsætning af  \r\n\r\n numre på orienteringstavler og vejvisere i overensstemmelse med førnævnte  \r\n\r\n retningslinier. I særlige tilfælde kan numrene på orienteringstavler og  \r\n\r\n vejvisere suppleres med rutenumre på standere placeret langs vejen. </P>  \r\n\r\n<P>Tidspunktet for gennemførelse af afmærkningen bestemmes af den pågældende  \r\n\r\n vejbestyrelse. På hovedlandevejene vil afmærkningen først og fremmest blive  \r\n\r\n gennemført i forbindelse med naturlig udskiftning af eksisterende  \r\n\r\n tavlemateriel. En sammenhængende rutenummerering vil således først kunne  \r\n\r\n forventes gennemført i praksis efter en årrække. </P>  \r\n\r\n<P>I forbindelse med gennemførelse af rutenummereringen gennemføres en  \r\n\r\n ændring af hovedvejsnettet. Dette vil fremtidig omfatte alle veje, der er  \r\n\r\n udlagt som Europavejsruter eller primære ruter, dvs. veje, med numrene 1-99,  \r\n\r\n og kun disse veje. I overensstemmelse hermed udlægger justitsministeriet i  \r\n\r\n medfør af færdselslovens § 91 de på ovennævnte fortegnelse anførte  \r\n\r\n Europavejsruter og primære ruter som hovedveje. </P>  \r\n\r\n<P>Endvidere ophæver justitsministeriet i medfør af samme bestemmelse med  \r\n\r\n virkning fra 1. januar 1982 alle tidligere godkendte udlæg af hovedveje i det  \r\n\r\n omfang, de omfatter veje, der ikke indgår i det nye hovedvejsnet. Den  \r\n\r\n hidtidige hovedvejsafmærkning på disse strækninger bedes snarest fjernet.  \r\n\r\n</P>  \r\n\r\n<P>Vejdirektoratet vil udarbejde et samlet register over rutenummersystemet  \r\n\r\n og lejlighedsvis ajourføre og offentliggøre fortegnelse og kortmateriale.  \r\n\r\n</P>  \r\n\r\n<P>Ministeriet bemyndiger vejdirektoratet til at godkende de ændringer af  \r\n\r\n rutenettet, der er nødvendige som følge af forlægninger - herunder  \r\n\r\n trafikomlægninger - og omklassificering af de rutenummererede veje. </P>  \r\n\r\n<P>Opnås der ikke enighed mellem vejdirektoratet og vejbestyrelsen om disse  \r\n\r\n ændringer af rutenettet, afgøres spørgsmålet af ministeriet for offentlige  \r\n\r\n arbejder. </P>  \r\n\r\n<P>Alle øvrige ændringer af rutenettet skal forelægges for ministeriet for  \r\n\r\n offentlige arbejder. </P>  \r\n\r\n<P>I det omfang ændringerne berører hovedvejsnettet, forelægges sagen for  \r\n\r\n justitsministeriet til godkendelse i henhold til færdselslovens § 91. </P>  \r\n\r\n<P>Vejbestyrelser, der har forslag til ændringer i rutenettet, skal indsende  \r\n\r\n disse til vejdirektoratet. Ministeriet for offentlige arbejder, den 8. januar  \r\n\r\n 1982 </P>  \r\n\r\n<P>J. K. Hansen </P>  \r\n\r\n<P>/Leif Larsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/03/1982"
        },
        {
            "displayName": "Accession",
            "displayValue": "C19820000509"
        },
        {
            "displayName": "Entydig dokumentidentifikation",
            "displayValue": "CM009593"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "23/12/2015"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "5"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "08/01/1982"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Vejdirektoratet"
        },
        {
            "displayName": "Ressortministeriets journalnummer",
            "displayValue": "560-05-06-01"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}