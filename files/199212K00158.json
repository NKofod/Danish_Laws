{
    "id": 111376,
    "title": "1992 LSF 158   FORSLAG TIL LOV OM ÆNDRING AF LOV OM STATSGARANTI OG YDELSESTILSKUD   VEDRØRENDE HØSTTABSLÅN TIL TØRKERAMTE JORDBRUGERE OG LOV OM INDKOMSTSTØTTE   TIL LANDBRUGERE (ÆNDRING AF ANSØGNINGSFRISTER OG REGLER OM TILBAGEBETALING AF   INDKOMSTSTØTTE) ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 158",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 158 </P>  \r\n\r\n<P></P>  \r\n\r\n<P>Forslag til Lov om ændring af lov om statsgaranti og ydelsestilskud  \r\n\r\n vedrørende høsttabslån til tørkeramte jordbrugere og lov om indkomststøtte  \r\n\r\n til landbrugere (Ændring af ansøgningsfrister og regler om tilbagebetaling af  \r\n\r\n indkomststøtte) </P>  \r\n\r\n<P></P>  \r\n\r\n<P>Fremsat af landbrugsministeren (Tørnæs) </P>  \r\n\r\n<P></P>  \r\n\r\n<P>den 16. december 1992 </P>  \r\n\r\n<P></P>  \r\n\r\n<P>Vedtaget ved tredjebehandling den 15. januar 1993 </P>  \r\n\r\n<P></P>  \r\n\r\n<P><a href=\"document.aspx?accn=A19930002230\"> Lov nr. 22 af 20/01/1993</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 918 af 25. november 1992 om statsgaranti og ydelsestilskud  \r\n\r\n vedrørende høsttabslån til tørkeramte jordbrugere foretages følgende ændring:  \r\n\r\n</P>  \r\n\r\n<P>I <I>§ 1, stk. 3,</I> ændres &#187;den 1. april 1993&#171; til: &#187;den  \r\n\r\n 1. maj 1993&#171;. </P>  \r\n\r\n<P> <B>§ 2</B>  </P>  \r\n\r\n<P>I lov nr. 919 af 25. november 1992 om indkomststøtte til landbrugere  \r\n\r\n foretages følgende ændringer: </P>  \r\n\r\n<P> <B>1.</B> I <I>§ 1, stk. 2,</I> ændres &#187;den 1. april 1993&#171; til:  \r\n\r\n &#187;den 1. maj 1993&#171;. </P>  \r\n\r\n<P> <B>2.</B>  <I>§ 7</I> affattes således: </P>  \r\n\r\n<P>&#187; <B>§ 7.</B> Landbrugsministeren kan fastsætte regler om  \r\n\r\n tilbagebetaling af uberettiget udbetalt indkomststøtte med tillæg af renter.  \r\n\r\n Landbrugsministeren kan endvidere fastsætte regler til gennemførelse af Det  \r\n\r\n Europæiske Økonomiske Fællesskabs bestemmelser om tilbagebetaling af  \r\n\r\n uberettiget udbetalt indkomststøtte, herunder regler om tilbagebetaling af  \r\n\r\n udbetalt indkomststøtte med tillæg.&#171; </P>  \r\n\r\n<P> <B>§ 3</B>  </P>  \r\n\r\n<P>Landbrugsministeren fastsætter tidspunktet for lovens ikrafttræden. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 918 af 25. november 1992 om statsgaranti og ydelsestilskud  \r\n\r\n vedrørende høsttabslån til tørkeramte jordbrugere foretages følgende ændring:  \r\n\r\n</P>  \r\n\r\n<P> <B>1.</B> I <I>§ 1, stk. 3,</I> ændres &#187;den 1. april 1993&#171; til:  \r\n\r\n &#187;den 1. maj 1993&#171;. </P>  \r\n\r\n<P> <B>§ 2</B>  </P>  \r\n\r\n<P>I lov nr. 919 af 25. november 1992 om indkomststøtte til landbrugere  \r\n\r\n foretages følgende ændringer: </P>  \r\n\r\n<P> <B>1.</B> I <I>§ 1, stk. 2,</I> ændres &#187;den 1. april 1993&#171; til:  \r\n\r\n &#187;den 1. maj 1993&#171;. </P>  \r\n\r\n<P> <B>2.</B>  <I>§ 7</I> affattes således: </P>  \r\n\r\n<P>&#187; <B>§ 7.</B> Landbrugsministeren kan fastsætte regler om  \r\n\r\n tilbagebetaling af uberettiget udbetalt indkomststøtte med tillæg af renter.  \r\n\r\n Landbrugsministeren kan endvidere fastsætte regler til gennemførelse af Det  \r\n\r\n europæiske økonomiske Fællesskabs bestemmelser om tilbagebetaling af  \r\n\r\n uberettiget udbetalt indkomststøtte, herunder regler om tilbagebetaling af  \r\n\r\n udbetalt indkomststøtte med tillæg.&#171; </P>  \r\n\r\n<P> <B>§ 3</B>  </P>  \r\n\r\n<P>Landbrugsministeren fastsætter tidspunktet for lovens ikrafttræden. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Efter forslaget forlænges fristen for indgivelse af ansøgning om  \r\n\r\n statsgaranti og ydelsestilskud vedrørende høsttabslån til tørkeramte  \r\n\r\n jordbrugere og om indkomststøtte til landbrugere med 1 måned fra 1. april til  \r\n\r\n 1. maj 1993. </P>  \r\n\r\n<P>Lovforslaget tilsigter endvidere, at landbrugsministeren kan fastsætte  \r\n\r\n regler om tilbagebetaling af uretmæssigt udbetalt indkomststøtte i  \r\n\r\n overensstemmelse med EF's regler herom. </P>  \r\n\r\n<P>Baggrunden for forslaget om tilbagebetalingsreglerne er, at det i  \r\n\r\n forbindelse med forhandlingerne med Kommissionen om indkomststøtteordningens  \r\n\r\n godkendelse har vist sig, at der ikke i lov nr. 919 af 25. november 1992 om  \r\n\r\n indkomststøtte til landbrugere er tilstrækkelig hjemmel til, at  \r\n\r\n landbrugsministeren kan fastsætte regler om tilbagebetaling af uretmæssigt  \r\n\r\n udbetalt indkomststøtte i overensstemmelse med Kommissionens forordning (EØF)  \r\n\r\n nr. 3813/89, som ændret ved forordning (EØF) nr. 1279/90 af 15. maj 1990, om  \r\n\r\n gennemførelsesbestemmelser for ordningen med overgangsstøtte til  \r\n\r\n landbrugsindkomster. </P>  \r\n\r\n<P>Bestemmelserne pålægger medlemsstaterne at træffe følgende  \r\n\r\n foranstaltninger herom: </P>  \r\n\r\n<P>a) Såfremt støtten er uretmæssigt udbetalt, geninddrives den fra  \r\n\r\n landbrugeren forhøjet med en rente for perioden fra datoen for støttens  \r\n\r\n udbetaling til dens geninddrivelse. Den rentesats, der gælder for tilsvarende  \r\n\r\n geninddrivelser i national ret, anvendes. </P>  \r\n\r\n<P>b) Fastslår den ansvarlige myndighed, at den uretmæssige udbetaling af  \r\n\r\n beløbet skyldes alvorlige uregelmæssigheder fra landbrugerens side, skal  \r\n\r\n medlemsstaten desuden enten: </P>  \r\n\r\n<P>- i alle sådanne tilfælde afkræve landbrugeren et beløb svarende til 30  \r\n\r\n pct. af den uretmæssigt udbetalte støtte eller </P>  \r\n\r\n<P>- som hovedregel afkræve landbrugeren et beløb svarende til 30 pct. af den  \r\n\r\n uretmæssigt udbetalte støtte, men have mulighed for, afhængigt af hvor  \r\n\r\n alvorligt det enkelte tilfælde er, at afkræve et beløb svarende til mindst 20  \r\n\r\n pct. og højst 40 pct. af den uretmæssigt udbetalte støtte. </P>  \r\n\r\n<P>c) Desuden udelukkes en landbruger, der har afgivet ukorrekte oplysninger,  \r\n\r\n der giver anledning til en sanktion som fastsat i litra b), fra alle  \r\n\r\n udbetalinger af indkomststøtte i en periode på tolv måneder fra den dato,  \r\n\r\n hvor sanktionen blev fastlagt. I tilfælde, hvor støtten er kapitaliseret,  \r\n\r\n tager den pågældende medlemsstat de nødvendige skridt til at sikre en  \r\n\r\n behandling svarende til den behandling, der ville være blevet anvendt, hvis  \r\n\r\n udbetalingerne ikke var kapitaliseret. </P>  \r\n\r\n<P>Baggrunden for forslaget om at forlænge ansøgningsfristen for  \r\n\r\n indkomststøtteordningen er, at ordningen ikke kan sættes i kraft, før den  \r\n\r\n foreslåede ændring vedrørende hjemlen til tilbagebetalingsreglerne er  \r\n\r\n gennemført. Ikrafttrædelsestidspunktet bliver således lidt senere end hidtil  \r\n\r\n forventet. Den foreslåede forlængelse af ansøgningsfristen vil give ansøgere,  \r\n\r\n konsulenter og pengeinstitutter stort set samme tid til udarbejdelse af  \r\n\r\n ansøgninger, som det hidtil har været forudsat. </P>  \r\n\r\n<P>Da ansøgningsproceduren for indkomststøtteordningen tilrettelægges  \r\n\r\n koordineret med ansøgningsproceduren for ordningen med statsgaranti og  \r\n\r\n ydelsestilskud vedrørende høsttabslån, foreslås det samtidig, at  \r\n\r\n ansøgningsfristen for høsttabslåneordningen forlænges til 1. maj 1993. </P>  \r\n\r\n<P> <I>Administrative og statsfinansielle konsekvenser</I>  </P>  \r\n\r\n<P>Lovforslaget har ikke administrative og statsfinansielle konsekvenser.  \r\n\r\n</P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 2 </P>  \r\n\r\n<P>Til nr. 2 </P>  \r\n\r\n<P>Det er hensigten at fastsætte regler om, at i tilfælde, hvor  \r\n\r\n indkomststøtte er udbetalt på grundlag af urigtige oplysninger, vil den  \r\n\r\n uberettiget udbetalte indkomststøtte med tillæg af renter blive krævet  \r\n\r\n tilbagebetalt, og om, at støttemodtageren i tilfælde, hvor den uberettigede  \r\n\r\n udbetaling af støttebeløbet skyldes alvorlige uregelmæssigheder fra  \r\n\r\n støttemodtagerens side, endvidere skal betale et beløb svarende til 30 pct.  \r\n\r\n af den uberettiget udbetalte støtte samt et beløb svarende til 20 pct. af det  \r\n\r\n berettigede beløb. </P>  \r\n\r\n<P>Det er endvidere hensigten at fastsætte regler om, at  \r\n\r\n Jordbrugsdirektoratet i tilfælde, hvor støttemodtageren har givet urigtige  \r\n\r\n eller vildledende oplysninger eller fortiet oplysninger af betydning for  \r\n\r\n sagens afgørelse, kan bestemme, at hele den ydede indkomststøtte skal  \r\n\r\n tilbagebetales med tillæg af renter. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/01/1993"
        },
        {
            "displayName": "Accession",
            "displayValue": "199212K00158"
        },
        {
            "displayName": "Entydig dokumentidentifikation",
            "displayValue": "CL006944"
        },
        {
            "displayName": "Dato for førstegangsindlæggelse",
            "displayValue": "21/01/1993"
        },
        {
            "displayName": "Dato for indlæggelse",
            "displayValue": "21/01/1993"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "158"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}