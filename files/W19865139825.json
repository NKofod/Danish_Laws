{
    "id": 35339,
    "title": "Boligstøtte - Tilbagebetaling - Forbedringsboligstøtte ",
    "documentTypeId": "240",
    "isSagsforlobPeriodValid": false,
    "shortName": "KEN nr 51398 af 06/01/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En boligstøttemodtager fandtes alene berettiget til den boligstøtte,  \r\n\r\n der var ansøgt, nemlig almindelig boligsikring, og ikke efterfølgende  \r\n\r\n forbedringsboligstøtte, da det senere viste sig, at der var opstået et  \r\n\r\n tilbagebetalingskrav vedr. for meget udbetalt boligsikring. </I> </P>  \r\n\r\n<P> <I>Styrelsen lagde til grund, at der udtrykkeligt var ansøgt om  \r\n\r\n almindelig boligsikring, og at ansøgningen var foretaget på et tidspunkt,  \r\n\r\n hvor der endnu ikke var udført forbedringer i den pågældende lejlighed. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Boligstøtte - Tilbagebetaling -  \r\n\r\n Forbedringsboligstøtte </H1>  \r\n\r\n<P></P>  \r\n\r\n<BR>  \r\n\r\n<P>&#187;I skrivelse af 17. oktober 1985 har Kolding kommune spurgt, om en af  \r\n\r\n amtsankenævnet i Vejle amt den 14. oktober 1985 truffen afgørelse vedrørende  \r\n\r\n forbedringsboligsikring til N.N. er korrekt. </P>  \r\n\r\n<P>I en over sagen afgiven udtalelse har amtsankenævnet oplyst, at nævnet  \r\n\r\n ikke har yderligere bemærkninger til sagen. </P>  \r\n\r\n<P>Amtsankenævnets afgørelse vedrører et tilfælde, hvor det sociale udvalg i  \r\n\r\n Kolding har fremsat et tilbagebetalingskrav over for N.N. på 4.344 kr., idet  \r\n\r\n husstandens faktiske indkomst i 1983 væsentligt oversteg det forventede  \r\n\r\n grundlag, som blev oplyst i november 1982. </P>  \r\n\r\n<P>Selv ved en gunstighedsberegning efter boligstøttelovens § 6, stk. 3,  \r\n\r\n således at boligsikringen alene beregnes på grundlag af N.N.'s indkomst, og  \r\n\r\n hendes søn betragtes som logerende, har hun ikke været berettiget til  \r\n\r\n boligsikring. </P>  \r\n\r\n<P>Det fremgår nærmere af sagen, at den af N.N. beboede lejlighed har været  \r\n\r\n genstand for forbedringer, og at en eventuel forbedringsboligsikring for 1983  \r\n\r\n ville andrage 3.204 kr. </P>  \r\n\r\n<P>På N.N.'s ansøgningsskema er det angivet, at det, hun søger, er almindelig  \r\n\r\n boligsikring. Efter det oplyste har Kolding kommune en praksis, hvorefter det  \r\n\r\n beregnes, hvad der er gunstigst for den pågældende, at modtage almindelig  \r\n\r\n boligsikring eller forbedringsboligsikring. Herefter yder Kolding kommune det  \r\n\r\n for lejeren gunstigste beløb. </P>  \r\n\r\n<P>Fra boligselskabet er det oplyst, at der i forbindelse med forbedringernes  \r\n\r\n gennemførelse er foretaget en generel vejledning af lejerne om, at der vil  \r\n\r\n være mulighed for at opnå forbedringsboligsikring til dækning af en del af  \r\n\r\n den lejeforhøjelse, der skyldes forbedringernes gennemførelse. </P>  \r\n\r\n<P>Forbedringerne i den pågældende lejlighed er udført i april måned 1982,  \r\n\r\n men lejeforhøjelsen er gennemført med virkning fra 1. januar 1982. </P>  \r\n\r\n<P>Da boligstyrelsen finder, at sagen er af principiel karakter, skal man  \r\n\r\n meddele, at det er boligstyrelsens opfattelse, at det må lægges til grund, at  \r\n\r\n der udtrykkeligt er søgt om almindelig boligsikring, og ansøgningen er  \r\n\r\n foretaget på et tidspunkt, hvor der endnu ikke var udført forbedringer i den  \r\n\r\n pågældende lejlighed. På denne baggrund er det boligstyrelsens opfattelse, at  \r\n\r\n N.N. alene er berettiget til den boligstøtte, hun har søgt, nemlig almindelig  \r\n\r\n boligsikring, og at der ikke efterfølgende, når det viser sig, at der er  \r\n\r\n opstået et tilbagebetalingskrav vedrørende den fra 1983 udbetalte  \r\n\r\n boligsikring, nu kan udbetales forbedringsboligstøtte. </P>  \r\n\r\n<P>Det bemærkes i denne forbindelse, at de retningslinier, som Kommunernes  \r\n\r\n Landsforening og boligstyrelsen har aftalt i marts 1984, alene vedrører den  \r\n\r\n situation, at der søges om forbedringsboligstøtte. I dette og kun i dette  \r\n\r\n tilfælde skal ansøgeren have valget mellem forbedringsboligstøtte og  \r\n\r\n almindelig boligstøtte.&#171; </P>  \r\n\r\n<P>2. Der henvises til j.nr. 140331-1568 AAN 1/85. </P>  \r\n\r\n<P>3. Til orientering. </P>  \r\n\r\n<P>Pdv </P>  \r\n\r\n<P>eb </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19865139825"
        },
        {
            "displayName": "Entydig dokumentidentifikation",
            "displayValue": "CA003274"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51398"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "06/01/1986"
        },
        {
            "displayName": "Administrerende myndighed",
            "displayValue": "Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "B01 7-386-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}