{
    "id": 207229,
    "title": "Anvendelse af socialindkomst ved ændring af skattepligtig indkomst",
    "documentTypeId": "300",
    "isSagsforlobPeriodValid": true,
    "shortName": "FOU nr 1984.197",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n</table><div class=\"bjelke\">Den fulde tekst</div><p class=\"Titel2\">Anvendelse af socialindkomst ved ændring af skattepligtig indkomst</p>\r\n<div class=\"Resume\">\r\n   <p class=\"TekstGenerel\">Ikke fundet grundlag for at kritisere, at en socialindkomst (0 kr.) ikke blev lagt til grund ved beregningen af egenbetalingen for et hjælpemiddel, da den pågældendes skattepligtige indkomst allerede var forhøjet væsentligt, men en ny socialindkomst endnu ikke var udskrevet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Fundet, at socialforvaltningen ikke kunne afvise at behandle en efterfølgende fremsat anmodning om, at den pågældendes aktuelle indkomstforhold blev lagt til grund ved beregningen af egenbetalingen, også under hensyn til at den pågældende var gået ud fra, at socialindkomsten på 0 kr. var blevet anvendt.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Henstillet til amtsankenævnet at undergive sagen en fornyet overvejelse.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">(J. nr. 1984-526-056)</p>\r\n   <p class=\"TekstGenerel\">\r\n   </p>\r\n</div>\r\n<p class=\"NormalInd\">A klagede over, at amtsankenævnet for Frederiksborg amt havde tiltrådt en afgørelse fra det sociale udvalg i Hørsholm kommune om egenbetaling for ortopædisk fodtøj.</p>\r\n<p class=\"NormalInd\">Det fremgik af de foreliggende oplysninger, at A med udskrivningsdato den 30. september 1981 modtog slutopgørelse for indkomståret 1980 og meddelelse om socialindkomst for 1982. Socialindkomsten udgjorde 0 kr.</p>\r\n<p class=\"NormalInd\">Amtsligningsrådet for Frederiksborg amtsskattekreds meddelte i skrivelse af 4. december 1981 A, at hans indkomstansættelser for indkomstårene 1978, 1979 og 1980 var forhøjet således:</p>\r\n<p class=\"NormalInd\">\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"471\" style=\"border-collapse: collapse;\">\r\n                  <colgroup>\r\n                     <col width=\"118px\">\r\n                     </col>\r\n                     <col width=\"118px\">\r\n                     </col>\r\n                     <col width=\"118px\">\r\n                     </col>\r\n                  </colgroup>\r\n                  <tr>\r\n                     <td style=\"border-left: 0pt none #000000;border-right: 0pt none #000000;border-top: 0pt none #000000;border-bottom: 0pt none #000000;\" valign=\"top\"> </td>\r\n                     <td style=\"border-left: 0pt none #000000;border-right: 0pt none #000000;border-top: 0pt none #000000;border-bottom: 0pt none #000000;\" valign=\"top\">\r\n                        <div class=\"NormalInd\">fra</div>\r\n                     </td>\r\n                     <td style=\"border-left: 0pt none #000000;border-right: 0pt none #000000;border-top: 0pt none #000000;border-bottom: 0pt none #000000;\" valign=\"top\">\r\n                        <div class=\"NormalInd\">til</div>\r\n                     </td>\r\n                  </tr>\r\n                  <tr>\r\n                     <td style=\"border-left: 0pt none #000000;border-right: 0pt none #000000;border-top: 0pt none #000000;border-bottom: 0pt none #000000;\" valign=\"top\">\r\n                        <div class=\"NormalInd\">1978. . . .</div>\r\n                     </td>\r\n                     <td style=\"border-left: 0pt none #000000;border-right: 0pt none #000000;border-top: 0pt none #000000;border-bottom: 0pt none #000000;\" valign=\"top\">\r\n                        <div class=\"NormalInd\">÷ 212.214 kr</div>\r\n                     </td>\r\n                     <td style=\"border-left: 0pt none #000000;border-right: 0pt none #000000;border-top: 0pt none #000000;border-bottom: 0pt none #000000;\" valign=\"top\">\r\n                        <div class=\"NormalInd\">205.607 kr</div>\r\n                     </td>\r\n                  </tr>\r\n                  <tr>\r\n                     <td style=\"border-left: 0pt none #000000;border-right: 0pt none #000000;border-top: 0pt none #000000;border-bottom: 0pt none #000000;\" valign=\"top\">\r\n                        <div class=\"NormalInd\">1979. . . .</div>\r\n                     </td>\r\n                     <td style=\"border-left: 0pt none #000000;border-right: 0pt none #000000;border-top: 0pt none #000000;border-bottom: 0pt none #000000;\" valign=\"top\">\r\n                        <div class=\"NormalInd\">÷ 106.929 -</div>\r\n                     </td>\r\n                     <td style=\"border-left: 0pt none #000000;border-right: 0pt none #000000;border-top: 0pt none #000000;border-bottom: 0pt none #000000;\" valign=\"top\">\r\n                        <div class=\"NormalInd\">630.240 -</div>\r\n                     </td>\r\n                  </tr>\r\n                  <tr>\r\n                     <td style=\"border-left: 0pt none #000000;border-right: 0pt none #000000;border-top: 0pt none #000000;border-bottom: 0pt none #000000;\" valign=\"top\">\r\n                        <div class=\"NormalInd\">1980. . . .</div>\r\n                     </td>\r\n                     <td style=\"border-left: 0pt none #000000;border-right: 0pt none #000000;border-top: 0pt none #000000;border-bottom: 0pt none #000000;\" valign=\"top\">\r\n                        <div class=\"NormalInd\">÷ 325.531 -</div>\r\n                     </td>\r\n                     <td style=\"border-left: 0pt none #000000;border-right: 0pt none #000000;border-top: 0pt none #000000;border-bottom: 0pt none #000000;\" valign=\"top\">\r\n                        <div class=\"NormalInd\">250.620 -</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"NormalInd\">\r\n</p>\r\n<p class=\"NormalInd\">Der havde efterfølgende været en omfattende brevveksling mellem A og amtsskatteinspektoratet i Hillerød om indkomstansættelserne. Dette var baggrunden for, at indberetning til statsskattedirektoratet om de nye indkomstansættelser først skete i januar måned 1983. Med udskrivningsdato den 16. februar 1983 modtog A (bl.a.) slutopgørelse for indkomståret 1980 og socialindkomstmeddelelse for 1982. Socialindkomsten udgjorde 265.946 kr.</p>\r\n<p class=\"NormalInd\">A havde i skrivelse af 9. februar 1983 klaget til landsskatteretten over amtsligningsrådets afgørelse i skrivelsen af 4. december 1981. Landsskatterettens afgørelse forelå ikke på det tidspunkt, da jeg afsluttede sagen.</p>\r\n<p class=\"NormalInd\">Det fremgik endvidere af de foreliggende oplysninger, at A den 16. september 1982 ansøgte Hørsholm kommune om et par ortopædisk fodtøj, hvilket kommunen bevilgede A ved skrivelse af 1. oktober 1982. Af bevillingsskrivelsen fremgik det, at der, såfremt socialindkomsten oversteg 141.000 kr., senere ville blive fremsendt en regning.</p>\r\n<p class=\"NormalInd\">Den 21. marts 1983 modtog Hørsholm kommune en regning på 3.978 kr. for et par ortopædisk fodtøj leveret til A. På grundlag af den opgjorte socialindkomst for 1982 på 265.946 kr. beregnede kommunen A's egenbetaling, som udgjorde 3.978 kr. Dette meddelte kommunen A ved skrivelse af 29. marts 1983.</p>\r\n<p class=\"NormalInd\">A klagede over kommunens afgørelse til amtsankenævnet for Frederiksborg amt.</p>\r\n<p class=\"NormalInd\">Under sagens behandling i amtsankenævnet fremlagde A til yderligere belysning af sine økonomiske forhold regnskab og slutopgørelse for indkomståret 1982. Ifølge slutopgørelsen var A's skattepligtige indkomst for 1982 ÷ 141.523 kr., og hans skattepligtige formue var negativ. A henviste endvidere til, at hans socialindkomst på bevillingstidspunktet var 0 kr.</p>\r\n<p class=\"NormalInd\">Amtsankenævnet tiltrådte den af kommunen trufne afgørelse. Nævnet lagde vægt på oplysningerne om A's socialindkomst for 1982 og fandt, at egenbetalingen skulle beregnes efter socialindkomsten lydende på 265.946 kr.</p>\r\n<p class=\"NormalInd\">I amtsankenævnets skrivelse, hvormed meddelelse om afgørelsen blev givet til A, anførte nævnet bl.a. følgende:</p>\r\n<p class=\"NormalInd\">» …</p>\r\n<p class=\"NormalInd\">Deres socialindkomst for 1982 var ikke fastlagt på bevillingstidspunktet, idet Deres skatteansættelse ikke var godkendt og sagen sendt til afgørelse i amtsligningsrådet for Frederiksborg amts skattekreds.</p>\r\n<p class=\"NormalInd\">Den 26. januar 1983 foretog amtsligningsrådet en ligningsændring således, at Deres skattepligtige indkomst for 1980 blev fastsat til kr. 250.620,00, hvorefter Deres socialindkomst for 1982 blev beregnet til kr. 265.946,00.</p>\r\n<p class=\"NormalInd\">…</p>\r\n<p class=\"NormalInd\">Kommunen har på forespørgsel fra amtsankenævnet … oplyst, at der på bevillingstidspunktet ikke forelå oplysninger om ændrede økonomiske forhold, hvorfor Deres senere fremkomne oplysninger om Deres indkomst for 1982 ikke er taget i betragtning ved behandling af sagen.</p>\r\n<p class=\"NormalInd\">…«</p>\r\n<p class=\"NormalInd\">I sin klage til mig anførte A, at han gennem slutopgørelsen for indkomståret 1982 havde godtgjort, at den beregnede socialindkomst for 1982 på 265.946 kr. var forkert, og at det i et sådant tilfælde må være det faktisk indtjente nettobeløb, der skal lægges til grund for beregning af egenbetaling - ikke en socialindkomst, som dels er baseret på indtægten 2 år i forvejen, dels er baseret på en skønsmæssigt ansat indkomst (for indkomståret 1980), der er indbragt for landsskatteretten.</p>\r\n<p class=\"NormalInd\">I min anmodning til amtsankenævnet om en udtalelse i anledning af klagen anførte jeg følgende:</p>\r\n<p class=\"NormalInd\">» …</p>\r\n<p class=\"NormalInd\">Det fremgår af sagens akter, at (A) under sagens behandling for amtsankenævnet fremlagde oplysninger om sine faktiske, aktuelle økonomiske forhold for 1982 i form af slutopgørelse for indkomståret 1982, og at han gjorde gældende, at disse oplysninger - og ikke socialindkomsten 1982 - skulle lægges til grund ved beregning af egenbetalingen. Det samme synspunkt har han gjort gældende i klageskrivelsen til mig …</p>\r\n<p class=\"NormalInd\">Da amtsankenævnets afgørelse … ikke tager (udtrykkeligt) stilling til betydningen af de nævnte oplysninger, skal jeg under henvisning til bestemmelsen i bekendtgørelse nr. 470 af 22. oktober 1980, § 41, stk. 7, anmode om en udtalelse om,</p>\r\n<p class=\"NormalInd\">\r\n   <span class=\"Italic\">1) </span>hvorvidt oplysningerne har været inddraget i amtsankenævnets overvejelser, og hvis dette er tilfældet,</p>\r\n<p class=\"NormalInd\">\r\n   <span class=\"Italic\">2) </span>med hvilken begrundelse nævnet ved afgørelsen alene har lagt vægt på socialindkomsten.</p>\r\n<p class=\"NormalInd\">Såfremt amtsankenævnet ikke har taget hensyn til de nævnte oplysninger, beder jeg oplyst begrundelsen herfor.</p>\r\n<p class=\"NormalInd\">Jeg kan oplyse, at jeg ved henvendelse … til skattevæsenet i Hørsholm kommune har modtaget oplysning om, at der ikke er sket ændring af ansættelsen af (A's) skattepligtige indkomst for indkomståret 1982.</p>\r\n<p class=\"NormalInd\">…«</p>\r\n<p class=\"NormalInd\">I en udtalelse til mig anførte amtsankenævnet,</p>\r\n<p class=\"NormalInd\">»… at oplysningerne om klientens faktiske, aktuelle økonomiske forhold i form af slutopgørelsen for indkomståret 1982 ikke har været inddraget i amtsankenævnets overvejelser, idet disse oplysninger ikke forelå på tidspunktet for kommunens afgørelse.«</p>\r\n<p class=\"NormalInd\">Amtsankenævnet oplyste i tilslutning hertil telefonisk over for en af mine medarbejdere, at amtsankenævnet fandt at måtte træffe afgørelse på samme oplysningsgrundlag, som kommunen havde haft forelagt. Oplysningerne om de aktuelle økonomiske forhold for 1982 havde ikke været forelagt kommunen på ansøgningstidspunktet.</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"310\" style=\"border-collapse: collapse;\">\r\n                  <colgroup>\r\n                     <col width=\"232px\">\r\n                     </col>\r\n                  </colgroup>\r\n                  <tr>\r\n                     <td style=\"border-left: 1pt none #000000;border-right: 1pt none #000000;border-top: 1pt none #000000;border-bottom: 1pt none #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\"> </td>\r\n                  </tr>\r\n               </table>\r\n            </td>\r\n            <td style=\"border-style: none; padding-bottom: 0pt; vertical-align: bottom;\">\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"NormalInd\">\r\n</p>\r\n<p class=\"NormalInd\">Jeg udtalte følgende i en skrivelse til A:</p>\r\n<p class=\"NormalInd\">»§ 41, stk. 3, 4 og 9, i den dagældende bekendtgørelse nr. 470 af 22. oktober 1980, som var udstedt med hjemmel i bistandslovens § 58, stk. 2, havde følgende indhold:</p>\r\n<p class=\"NormalInd\">»<span class=\"Italic\">Stk. 3.</span> Til personer, hvis socialindkomst på bevillingstidspunktet ikke overstiger 125.000 kr., stilles hjælpemidler vederlagsfrit til rådighed.</p>\r\n<p class=\"NormalInd\">\r\n   <span class=\"Italic\">Stk. 4.</span> Ved ydelse af hjælpemidler, herunder lån af hjælpemidler, til personer over 18 år, hvis socialindkomst på bevillingstidspunktet overstiger 125.000 kr., beregnes ansøgerens egen andel således:</p>\r\n<p class=\"NormalInd\">\r\n   <span class=\"Italic\">a)</span>Der betales 5 pct. af socialindkomst over 125.000 kr., dog således at beløb under 200 kr. ikke opkræves.</p>\r\n<p class=\"NormalInd\">\r\n   <span class=\"Italic\">b)</span>Ansøgerens egen betaling kan ikke overstige hjælpemidlets nyanskaffelsespris.</p>\r\n<p class=\"NormalInd\">\r\n   <span class=\"Italic\">Stk. 9.</span> De indkomstgrænser, der er nævnt i stk. 3, 4 og 6, reguleres hver 1. januar efter reguleringspristallet for juli (januar 1980 = 100). Indkomstgrænserne forhøjes eller nedsættes med 3 pct. for hver fulde 3 points udsving i reguleringspristallet udover 100. Eventuelle overskydende points henstår til næste regulering. Indkomstgrænserne afrundes opad til nærmeste kronebeløb, der er deleligt med 1.000.«</p>\r\n<p class=\"NormalInd\">Ifølge lov om socialindkomst nr. 257 af 16. juni 1980, § 7, opgøres socialindkomsten på grundlag af ansættelsen af den skattepligtige indkomst og formue for det senest afsluttede indkomstår og anvendes med virkning fra 1. januar i det andet kalenderår efter det indkomstår, for hvilken socialindkomsten er opgjort. Socialindkomsten 1982 var således opgjort på grundlag af ansættelsen af den skattepligtige indkomst og formue for indkomståret 1980 og anvendtes med virkning fra 1. januar 1982.</p>\r\n<p class=\"NormalInd\">I socialministeriets cirkulære af 15. oktober 1980 om socialindkomst udtales det i pkt. 1, stk. 4: »I tilfælde af ændringer i ansættelsen af den skattepligtige indkomst og formue, der har betydning for socialindkomsten, opgør skattemyndighederne en ny socialindkomst.«</p>\r\n<p class=\"NormalInd\">I den dagældende cirkulærskrivelse nr. 707 af 19. november 1980 fra socialstyrelsen hedder det i pkt. 52, stk. 2:</p>\r\n<p class=\"NormalInd\">»Såfremt socialindkomsten ændres som følge af ændring af den slutlignede indkomst, kan der blive tale om at efterregulere allerede afkrævet betaling for hjælpemidlet. Fastsættes den nye socialindkomst til et lavere beløb, skal modtageren have efterbetalt den for meget opkrævede betaling. Fastsættes den nye socialindkomst til et højere beløb end det gamle, bliver der derimod ikke tale om nogen efterregulering.«</p>\r\n<p class=\"NormalInd\">På baggrund af det, der er anført ovenfor om forløbet af Deres skattesag, finder jeg ikke at kunne kritisere, at det ved afgørelsen af betalingsspørgsmålet ikke blev lagt til grund, at Deres socialindkomst for 1982 udgjorde 0 kr., men et beløb af en størrelsesorden, der indebar, at De ikke skulle have støtte.</p>\r\n<p class=\"NormalInd\">Jeg finder heller ikke at have tilstrækkeligt grundlag for at kritisere, at Hørsholm kommune ikke forud for sin afgørelse foretog noget med henblik på at indhente oplysninger om Deres aktuelle indkomstforhold på bevillingstidspunktet.</p>\r\n<p class=\"NormalInd\">Spørgsmålet er herefter alene, hvad myndighederne burde foretage, da De <span class=\"Italic\">senere</span> med henvisning til Deres slutopgørelse for 1982 gjorde gældende, at Deres aktuelle indkomstforhold på bevillingstidspunktet var således, at der (eventuelt) var baggrund for at anvende bestemmelsen i den ovenfor nævnte bekendtgørelses § 41, stk. 7, der havde følgende indhold:</p>\r\n<p class=\"NormalInd\">»Såfremt ansøgerens indkomst, beregnet efter reglerne for opgørelse af socialindkomsten, på bevillingstidspunktet vedvarende er forøget med mere end 40 pct. eller nedsat med mere end 5 pct. i forhold til den opgjorte socialindkomst, skal ansøgerens ændrede økonomiske forhold lægges til grund for betalingen. Beregningsgrundlaget opgøres efter reglerne i §§ 2-6 i lov om socialindkomst. Ved beregningen bortses fra ydelser omfattet af lovens § 2, stk. 1, nr. 2, som ansøgeren modtager på bevillingstidspunktet.«</p>\r\n<p class=\"NormalInd\">Efter min opfattelse kan Hørsholm kommune ikke afvise at behandle en sådan efterfølgende anmodning. Jeg lægger i den forbindelse til grund, at årsagen til, at De ikke allerede ved indgivelse af ansøgningen i september 1982 fremsatte anmodning om, at Deres aktuelle indkomstforhold blev lagt til grund, var, at De var af den opfattelse, at en socialindkomst på 0 kr. skulle lægges til grund ved behandlingen af sagen.</p>\r\n<p class=\"NormalInd\">\r\n</p>\r\n<p class=\"NormalInd\">Jeg har samtidig hermed henstillet til amtsankenævnet at undergive sagen en fornyet overvejelse. Om amtsankenævnet vælger at hjemvise sagen til fornyet behandling i Hørsholm kommune eller selv at træffe ny afgørelse i sagen, finder jeg ikke at burde udtale mig om.</p>\r\n<p class=\"NormalInd\">\r\n</p>\r\n<p class=\"NormalInd\">Jeg har bedt amtsankenævnet om at underrette mig om, hvad der videre sker i sagen.«</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"310\" style=\"border-collapse: collapse;\">\r\n                  <colgroup>\r\n                     <col width=\"232px\">\r\n                     </col>\r\n                  </colgroup>\r\n                  <tr>\r\n                     <td style=\"border-left: 1pt none #000000;border-right: 1pt none #000000;border-top: 1pt none #000000;border-bottom: 1pt none #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\"> </td>\r\n                  </tr>\r\n               </table>\r\n            </td>\r\n            <td style=\"border-style: none; padding-bottom: 0pt; vertical-align: bottom;\">\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"NormalInd\">\r\n</p>\r\n<p class=\"NormalInd\">Amtsankenævnet hjemviste sagen til fornyet behandling i socialforvaltningen i Hørsholm kommune, der traf afgørelse om ikke at kræve egenbetaling for det ortopædiske fodtøj. Forvaltningen lagde til grund, at A's indtægt - beregnet efter reglerne for opgørelse af socialindkomst - på bevillingstidspunktet udgjorde 0 kr.</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; margin: 0cm 0cm 0cm 0cm; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"310\" style=\"border-collapse: collapse;\">\r\n                  <colgroup>\r\n                     <col width=\"232px\">\r\n                     </col>\r\n                  </colgroup>\r\n                  <tr>\r\n                     <td style=\"border-left: 1pt none #000000;border-right: 1pt none #000000;border-top: 1pt none #000000;border-bottom: 1pt none #000000;padding-left:0.2cm;padding-top:0.2cm;padding-right:0.2cm;padding-bottom:0.2cm;\" valign=\"top\"> </td>\r\n                  </tr>\r\n               </table>\r\n            </td>\r\n            <td style=\"border-style: none; padding-bottom: 0pt; vertical-align: bottom;\">\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"NormalInd\">\r\n</p>\r\n<p class=\"NormalInd\">Jeg meddelte amtsankenævnet og socialforvaltningen i Hørsholm kommune, at jeg havde taget det oplyste til efterretning.</p>\r\n<p class=\"NormalInd\">\r\n</p>\r\n<p class=\"NormalInd\">\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/02/2019"
        },
        {
            "displayName": "Accession",
            "displayValue": "O19840019770"
        },
        {
            "displayName": "Entydig dokumentidentifikation",
            "displayValue": "AX022827"
        },
        {
            "displayName": "Dato for førstegangsindlæggelse",
            "displayValue": "19/02/2019"
        },
        {
            "displayName": "Dato for indlæggelse",
            "displayValue": "19/02/2019"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "197"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Socialministeriet"
        },
        {
            "displayName": "Underskriftdato",
            "displayValue": "01/01/1984"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "Almindelige emner",
            "parents": [
                "Forvaltningsret"
            ]
        }
    ],
    "hasFobTags": true
}