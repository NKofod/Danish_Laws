{
    "id": 40338,
    "title": "Varemærket MAC ikke forveksleligt med mærkerne SUPERMAX og SUPERMAX MULTISERVER. ",
    "documentTypeId": "240",
    "isSagsforlobPeriodValid": false,
    "shortName": "KEN nr 10058 af 31/07/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Patentankenævnet omstødte Patentdirektoratets afgørelse i  \r\n\r\n indsigelsessagen, hvorefter det registrerede varemærke MAC var fundet  \r\n\r\n forveksleligt med mærkerne SUPERMAX og SUPERMAX MULTISERVER. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Varemærket MAC ikke forveksleligt med mærkerne  \r\n\r\n SUPERMAX og SUPERMAX MULTISERVER. </H1>  \r\n\r\n<P></P>  \r\n\r\n<P>År 1995, 31. juli afsagde Patentankenævnet </P>  \r\n\r\n<P>(Grønning-Nielsen, Hans Chr. Thomsen, Warnich-Hansen) </P>  \r\n\r\n<P>følgende </P>  \r\n\r\n<PRE>  \r\n\r\n                                KENDELSE  \r\n\r\n i sagen j.nr. V 9/94:          Klage fra  \r\n\r\n                                Apple Computer, Inc.,  \r\n\r\n                                USA,  \r\n\r\n                                v/Patentbureauet Chas. Hude  \r\n\r\n                                      over  \r\n\r\n                                Patentdirektoratets afgørelse  \r\n\r\n                                af 7. januar 1994 om gyldigheden  \r\n\r\n                                af varemærkeregistrering  \r\n\r\n                                nr. 9306 1992 efter indsigelse fra  \r\n\r\n                                Dansk Data Elektronik A/S,  \r\n\r\n                                Herlev,  \r\n\r\n                                v/Patentbureauet  \r\n\r\n                                Hofman-Bang &amp; Boutard A/S.  \r\n\r\n</PRE>  \r\n\r\n<P>Den 23. november 1983 indleverede klageren, Apple Computer, Inc., USA  \r\n\r\n v/Patentbureauet Chas. Hude, en ansøgning om registrering af varemærket MAC  \r\n\r\n for alle varer i klasse 9. </P>  \r\n\r\n<P>Varemærket blev registreret den 9. oktober 1992 for klasse 9:  \r\n\r\n Databehandlingsudstyr, dele og tilbehør hertil (ikke indeholdt i andre  \r\n\r\n klasser) og magnetiske databærere. </P>  \r\n\r\n<P>Den 11. november 1992 blev registreringen offentliggjort i Dansk  \r\n\r\n Varemærketidende. </P>  \r\n\r\n<P>Ved skrivelse af 11. januar 1993 nedlagde Dansk Data Elektronik A/S  \r\n\r\n v/Patentbureauet Hofman-Bang &amp; Boutard A/S i medfør af varemærkelovens §  \r\n\r\n 23 indsigelse mod registreringens gyldighed. </P>  \r\n\r\n<P>Som begrundelse for indsigelsen anførtes: </P>  \r\n\r\n<P>&#187;....Indsigelsen foretages på vegne af Dansk Data Elektronik A/S, der  \r\n\r\n er indehaver af dansk varemærkeregistrering VR 294-1985 <B>SUPERMAX </B>  \r\n\r\n  ordmærke samt VR 05.952-1992 <B>SUPERMAX MULTISERVER</B> , hvilke  \r\n\r\n registreringer omfatter hhv. for den først nævntes vedkommende klasse 9:  \r\n\r\n datamater, samt hele klasse 42, og for den sidst nævntes vedkommende både  \r\n\r\n klasse 9 og klasse 42 i sin helhed. </P>  \r\n\r\n<P>Der er med andre ord tale om fuldstændig vareartslighed og dette giver i  \r\n\r\n sig selv skærpede krav til spørgsmålet om, hvorvidt der foreligger  \r\n\r\n mærkelighed. Selve bestanddelen i mærket er oplagt <B>MAC</B>  hhv. -  \r\n\r\n<B>MAX</B> , idet betegnelsen <B>SUPER</B> selvsagt er en svag  \r\n\r\n varemærkebestanddel, jvf. .... hvor netop betegnelsen <B>SUPER</B> er nævnt  \r\n\r\n blandt de betegnelser, der af og til kan tillægges selvstændig  \r\n\r\n varemærkekarakter. Selvfølgelig kan der ikke ganske ses bort fra betegnelsen  \r\n\r\n i det samlede varemærke <B>SUPERMAX</B> , men der kan ifølge praksis ikke  \r\n\r\n lægges stor vægt på sådanne forstavelser eller bestanddele. Selv om der ikke  \r\n\r\n kan ses fuldstændig bort fra betegnelsen <B>SUPER </B> i indsigernes mærke,  \r\n\r\n er og bliver varemærkerbestanddelen - <B>MAX</B> , og denne er utvivlsomt  \r\n\r\n forvekslelig med det anmeldte mærke. Når der som anført tilmed skal stilles  \r\n\r\n større krav til adskillelige elementer i forbindelse med tilfælde, hvor der  \r\n\r\n foreligger klar vareartslighed, må konklusionen være, at der foreligger den  \r\n\r\n fornødne forvekslelighed mellem de respektive mærker. </P>  \r\n\r\n<P>Vi skal derfor opfordre anmelderne til at trække <B>MAC</B> -mærket  \r\n\r\n tilbage, måske subsidiært præcisere den til de varer, der kan accepteres af  \r\n\r\n indsigerne, og såfremt dette ikke kan gøres, skal vi henstille, at  \r\n\r\n Patentdirektoratet afslår registrering.&#171; </P>  \r\n\r\n<P>I skrivelse af 15. marts 1993 påstod klageren den nedlagte indsigelse  \r\n\r\n afvist og udtalte bl.a.: </P>  \r\n\r\n<P>&#187;....I denne forbindelse skal jeg for det første understrege, at  \r\n\r\n ordet MAC blev anmeldt til registrering den 23. oktober 1983, og indsigernes  \r\n\r\n registrering VR 5952/1992 SUPERMAX MULTISERVER er derfor klart  \r\n\r\n prioritetsyngre. Varemærket SUPERMAX MULTISERVER blev anmeldt den 4. februar  \r\n\r\n 1992! Jeg vil følgelig ikke kommentere registreringen nærmere udover blot at  \r\n\r\n fastholde, at ordet MAC ikke er forveksleligt med SUPERMAX MULTISERVER. </P>  \r\n\r\n<P>For såvidt angår indsigernes anden registrering VR 294/1985 SUPERMAX, der  \r\n\r\n iøvrigt blev indleveret til Patentdirektoratet den 26. april 1983, skal jeg  \r\n\r\n dernæst anføre, at det ligeledes er min opfattelse, at ordet MAC ikke er  \r\n\r\n forveksleligt med ordet SUPERMAX. Mærkerne må sammenlignes i Deres helhed, og  \r\n\r\n der kan i denne forbindelse ikke ses bort fra forleddet SUPER-. Dette indgår  \r\n\r\n som en integreret del af indsigernes mærke og bevirker, at der både visuelt  \r\n\r\n og fonetisk er betydelig afstand til ordet MAC. Hvis indsigerne havde ønsket  \r\n\r\n at opnå optimal beskyttelse for ordet MAX, kunne de have registreret dette  \r\n\r\n særskilt. </P>  \r\n\r\n<P>Indsigerne henviser selv til Rigmor Carlsen:  \r\n\r\n Varemærker-Registreringspraksis, side 57, der bl.a. anfører SUPER som en svag  \r\n\r\n mærkebestanddel. Det anføres dog også, at man ikke ved  \r\n\r\n forvekslingsbedømmelsen kan se bort fra denne bestanddel: &#187;Selvom der  \r\n\r\n ikke lægges stor vægt på sådanne endelser eller bestanddele, kan man dog  \r\n\r\n ikke, som det undertiden argumenteres overfor Direktoratet, fuldstændig  \r\n\r\n bortse fra disse endelser. Afgørende bliver også i disse tilfælde, om  \r\n\r\n mærkerne i deres helhed kan forveksles og i den forbindelse kan fælles  \r\n\r\n endelser godt få betydning.&#171; </P>  \r\n\r\n<P>I det foreliggende tilfælde bør der som sagt ikke ses bort fra ordet  \r\n\r\n SUPER, der endvidere indgår som første led i indsigernes varemærke. Der er  \r\n\r\n derfor også tale om en dominerende mærkebestanddel, og hertil kommer, at der  \r\n\r\n end ikke er identitet mellem efterleddet MAX og ordet MAC. </P>  \r\n\r\n<P>Isoleret betragtet er ordene MAX og MAC næppe heller forvekslelige. MAC  \r\n\r\n henleder klart opmærksomheden på Skotland, idet der er tale om en  \r\n\r\n &#187;forkortelse&#171; af et skotsk efternavn, jfr. f.eks. MacIntosh,  \r\n\r\n MacDonald etc. Ordet MAX er klart af tysk oprindelse, der er tale om et  \r\n\r\n fornavn afledt af maximilian eller lignende. Alt taget i betragtning er der  \r\n\r\n ingen risiko for forveksling mellem ordet MAC og ordet SUPERMAX, og det  \r\n\r\n henstilles derfor høfligst til Patentdirektoratet, at den nedlagte indsigelse  \r\n\r\n afvises. Direktoratets videre underretning i sagen imødeses med interesse.'  \r\n\r\n</P>  \r\n\r\n<P>Patentdirektoratet traf den 2. juli 1993 en delafgørelse i sagen og  \r\n\r\n anførte bl.a. følgende: </P>  \r\n\r\n<P>&#187;....Indsigers varemærke SUPERMAX MULTISERVER registreret under VR  \r\n\r\n 5952 1992 har prioritet fra ansøgningsdatoen den 04 feb 1992. Deres  \r\n\r\n registrering har prioritet fra ansøgningsdatoen den 23 nov 1983. Indsigelsen  \r\n\r\n agtes derfor ikke taget til følge på dette punkt. </P>  \r\n\r\n<P>Deres registrering omfatter bl.a. databehandlingsudstyr og magnetiske  \r\n\r\n databærere i klasse 9. Indsigers registrering af ordet SUPERMAX, VR 294 1985,  \r\n\r\n omfatter bl.a. datamater i klasse 9. Der er således varesammenfald, og det  \r\n\r\n afgørende for, om mærkerne er forvekslelige, er derfor alene, om der  \r\n\r\n foreligger mærkelighed. </P>  \r\n\r\n<P>Det er direktoratets opfattelse, at mærkelighed er til stede. Der er en  \r\n\r\n udtalt visuel og auditiv lighed mellem ordene MAC og MAX, idet ordene alene  \r\n\r\n adskiller sig fra hinanden ved slutbogstavet X henholdsvis C. Vokalen A  \r\n\r\n udtales på samme måde i begge ord. Hertil kommer, at begge ord er  \r\n\r\n drengenavne, hvilket kan bidrage til, at det købende publikum forveksler  \r\n\r\n mærkerne. Direktoratet har også tidligere fundet mærkerne MAX og MAC  \r\n\r\n forvekslelige. </P>  \r\n\r\n<P>Ordet SUPER angiver ifølge Gyldendals Fremmedordbog, at noget er større  \r\n\r\n end eller bedre end, og kan erstattes af ordene hyper-, over- eller ekstra-.  \r\n\r\n I det foreliggende tilfælde, finder direktoratet, at navnet SUPERMAX vil  \r\n\r\n kunne opfattes som en specielt god MAX, og da der er en væsentlig lighed  \r\n\r\n mellem ordene MAC og MAX, vil det købende publikum kunne antage, at der er en  \r\n\r\n forbindelse mellem disse mærker. </P>  \r\n\r\n<P>Mærkerne er herefter forvekslelige. </P>  \r\n\r\n<P>Forinden der træffes endelig afgørelse i indsigelsessagen må Deres  \r\n\r\n registrering derfor begrænses til sådanne bestemt angivne varearter, der ikke  \r\n\r\n kolliderer med de varearter, der er omfattet af VR 294 1985. </P>  \r\n\r\n<P>Såfremt den fornødne begrænsning ikke foretages inden ovennævnte  \r\n\r\n fristdato, vil indsigelsen blive taget til følge, og registreringen erklæret  \r\n\r\n ugyldig.&#171; </P>  \r\n\r\n<P>Klageren påstod ved skrivelse af 7. september 1993 registreringen  \r\n\r\n opretholdt med den offentliggjorte varefortegnelse og udtalte endvidere: </P>  \r\n\r\n<P>&#187;....Indsigelsen nedlagt af Hofman-Bang &amp; Boutard A/S på vegne af  \r\n\r\n Dansk Data Elektronik A/S påstås fortsat afvist trods Direktoratets  \r\n\r\n bemærkninger i skrivelsen af den 2. juli d.å., og jeg henstiller i denne  \r\n\r\n forbindelse høfligst til Direktoratet, at sagen tages op til fornyet  \r\n\r\n overvejelse. </P>  \r\n\r\n<P>Det er således fortsat Apple Computer, Inc.'s og undertegnedes opfattelse,  \r\n\r\n at der ikke med nogen rimelighed kan statueres forvekslelighed mellem på den  \r\n\r\n ene side ordet MAC og på den anden side ordet SUPERMAX. Uanset vareligheden  \r\n\r\n kan der ikke statueres mærkelighed, og der henvises i denne forbindelse endnu  \r\n\r\n en gang til de i min skrivelse af den 15. marts 1993 anførte anbringender.  \r\n\r\n</P>  \r\n\r\n<P>Det er ikke relevant at se bort fra ordet SUPER- ved vurderingen af  \r\n\r\n spørgsmålet om mærkelighed. Såfremt indsigerne havde ønsket beskyttelse af  \r\n\r\n ordet MAX, burde indsigerne have søgt dette ord registreret alene. Indsigerne  \r\n\r\n har opnået en registrering af ordet SUPERMAX, og det er dette ord i dets  \r\n\r\n helhed, der må lægges til grund ved afgørelsen af spørgsmålet om mærkelighed.  \r\n\r\n Det er i overensstemmelse med praksis at anskue de 2 mærker i deres helhed,  \r\n\r\n nemlig MAC SUPERMAX </P>  \r\n\r\n<P>og det fremgår umiddelbart af denne sammenstilling, at mærkerne såvel  \r\n\r\n visuelt som fonetisk ikke lader sig forveksle. Jeg skal i denne forbindelse  \r\n\r\n endnu en gang henvise til Rigmor Carlsen: Varemærker-Registreringspraksis fra  \r\n\r\n 1980, der på side 57 understreger, at man ikke må se bort fra en svag  \r\n\r\n mærkebestanddel, og at det også i et tilfælde som det foreliggende er  \r\n\r\n afgørende, om mærkerne i deres helhed kan forveksles. Som det fremgår af  \r\n\r\n ovenstående, kan mærkerne i deres helhed ikke forveksles, og det gælder ikke  \r\n\r\n blot ud fra en visuel og fonetisk betragtning, men tillige ud fra en  \r\n\r\n betydningsmæssig eller associativ betragtning. Jeg henviser i denne  \r\n\r\n forbindelse også til min skrivelse af den 15. marts 1993. </P>  \r\n\r\n<P>Direktoratet lægger i skrivelsen af den 2. juli 1993 afgørende vægt på  \r\n\r\n ligheden mellem ordene MAC og MAX, hvilket imidlertid både må være i strid  \r\n\r\n med praksis og objektivt forkert. Det er endvidere næppe heller korrekt at  \r\n\r\n anføre, &#187;at navnet SUPERMAX vil kunne opfattes som en specielt god  \r\n\r\n MAX&#171;, da sammenstillingen af ordene SUPER og MAX af det købende publikum  \r\n\r\n næppe bliver dissekeret i enkeltstavelser, men derimod opfattes som en helhed  \r\n\r\n og som et fantasiord. Direktoratets opfattelse ville i virkeligheden også  \r\n\r\n medføre, at ordet SUPER blev skrevet separat som et adjektiv, jf. &#187;en  \r\n\r\n super MAX&#171;. Det er usandsynligt, at det købende publikum vil antage, at  \r\n\r\n der er en forbindelse mellem på den ene side varemærket MAC og på den anden  \r\n\r\n side varemærket SUPERMAX og alt taget i betragtning, findes det ikke rimeligt  \r\n\r\n at anse disse mærker for forvekslelige. </P>  \r\n\r\n<P>Jeg skal derfor på vegne af Apple Computer, Inc. høfligst henstille til  \r\n\r\n Direktoratet, at sagen tages op til fornyet overvejelse, hvorefter jeg håber,  \r\n\r\n at indsigelsen baseret på registrering VR 294/1985 SUPERMAX afvises....' </P>  \r\n\r\n<P>Patentdirektoratet traf afgørelse i sagen den 7. januar 1994 og tog  \r\n\r\n indsigelsen til følge med følgende begrundelse: </P>  \r\n\r\n<P>&#187;....I direktoratets skrivelse af 02 jul 1993 har man meddelt, at  \r\n\r\n Deres mærke er fundet forveksleligt med indsigers mærke registreret under VR  \r\n\r\n 294 1985. Deres skrivelse af 07 sep 1993 giver ikke direktoratet anledning  \r\n\r\n til på ny at vurdere, hvorvidt disse mærker er forvekslelige. Da  \r\n\r\n registreringens omfang ikke er blevet begrænset i overensstemmelse med  \r\n\r\n direktoratets skrivelse af 02 jul 1993 tages indsigelsen nedlagt i medfør af  \r\n\r\n varemærkelovens § 15, stk. 1, nr. 2, under henvisning til indsigers  \r\n\r\n registrering under VR 294 1985 derfor til følge. Registreringen erklæres  \r\n\r\n således ugyldig i medfør af bestemmelsen i § 23, stk. 3, i  \r\n\r\n varemærkeloven....&#171; </P>  \r\n\r\n<P>Denne afgørelse har klageren, Apple Computer, Inc., USA v/Patentbureauet  \r\n\r\n Chas. Hude, ved skrivelse af 3. marts 1994 indbragt for Patentankenævnet.  \r\n\r\n</P>  \r\n\r\n<P>I klagebegrundelsen udtaler klageren følgende: </P>  \r\n\r\n<P>&#187;....Det fremgår af Patentdirektoratets afgørelse af den 7. januar  \r\n\r\n 1994 (bilag 8), side 2, 4. afsnit, at Patentdirektoratet ikke har vurderet  \r\n\r\n spørgsmålet om forvekslelighed mellem mærkerne på ny på trods af mit indlæg  \r\n\r\n af den 7. september 1993 (bilag 7), og tilsyneladende uden at overveje de i  \r\n\r\n nævnte skrivelse fremsatte anbringender har Direktoratet fastholdt den  \r\n\r\n tidligere trufne afgørelse, jf. skrivelsen af den 2. juli 1993 (bilag 5).  \r\n\r\n Direktoratet anfører følgende: &#187;Deres skrivelse af 07. sept. 1993 giver  \r\n\r\n ikke Direktoratet anledning til på ny at vurdere, hvorvidt disse mærker er  \r\n\r\n forvekslelige&#171;. Jeg mener umiddelbart, at det i en sag af denne art,  \r\n\r\n hvor så meget står på spil, ikke mindst da der er tale om et for  \r\n\r\n mærkeindehaveren overordentligt vigtigt varemærke, der har været mere end 10  \r\n\r\n år undervejs, er rimeligt, at sagen vurderes på ny, når den ene af parterne  \r\n\r\n har anmodet derom og i denne forbindelse anført fornuftige anbringender. Det  \r\n\r\n kan naturligvis ikke udelukkes, at en ny vurdering vil medføre samme resultat  \r\n\r\n som tidligere, men en total afvisning af en parts indlæg og fastholdelse af  \r\n\r\n en tidligere beslutning findes efter omstændighederne ikke rimelig. Det skal  \r\n\r\n tilføjes, at det ikke er sjældent, at Direktoratets afgørelser omgøres af  \r\n\r\n Patentankenævnet, og i skrivelsen af den 7. september 1993 (bilag 7) gjorde  \r\n\r\n jeg klart opmærksom på, at det var mærkeindehaverens intention om nødvendigt  \r\n\r\n at forelægge sagen for Patentankenævnet, hvilket burde have foranlediget  \r\n\r\n Patentdirektoratet til at vurdere sagen på ny. </P>  \r\n\r\n<P>I henhold til Patentdirektoratets afgørelse anses ordet MAC for  \r\n\r\n forveksleligt med ordet SUPERMAX, jf. varemærkelovens § 15, stk. 1, nr. 2,  \r\n\r\n der lyder: </P>  \r\n\r\n<P>§ 15: Et varemærke er udelukket fra registrering hvis - 2) der er risiko  \r\n\r\n for forveksling, herunder at det antages, at der er en forbindelse med det  \r\n\r\n ældre varemærke, fordi det yngre mærke er identisk med eller ligner det ældre  \r\n\r\n varemærke, og varerne eller tjenesteydelserne er af samme eller lignende art.  \r\n\r\n</P>  \r\n\r\n<P>Uanset varelighed er det mærkeindehaverens og undertegnedes opfattelse, at  \r\n\r\n der ikke består en sådan nærhed mellem ordene MAC og SUPERMAX, at der er  \r\n\r\n &#187;risiko for forveksling&#171;, hverken direkte forveksling eller den  \r\n\r\n mere indirekte forveksling, ved at det antages, at der er en forbindelse  \r\n\r\n mellem varemærkerne eller mærkeindehaverne. Mærkerne er ikke identiske, og de  \r\n\r\n &#187;ligner&#171; heller ikke hinanden i en sådan grad, at der med  \r\n\r\n rimelighed kan statueres &#187;risiko&#171; for forveksling. I mine indlæg af  \r\n\r\n den 15. marts 1993 (bilag 4) og den 7. september 1993 (bilag 7) har jeg bl.a.  \r\n\r\n fremhævet følgende: </P>  \r\n\r\n<P>- Der kan ikke ses bort fra ordet SUPER ved sammenligningen af MAC og  \r\n\r\n SUPERMAX. Ordet SUPERMAX udgør en helhed, såvel visuelt som fonetisk, der må  \r\n\r\n lægges til grund ved sammenligningen og ved afgørelsen af spørgsmålet om  \r\n\r\n mærkelighed. </P>  \r\n\r\n<P>- Ordet MAC indeholder kun 3 bogstaver i en stavelse. Ordet SUPERMAX  \r\n\r\n indeholder 8 bogstaver i 3 stavelser. </P>  \r\n\r\n<P>- MAC fremtræder klart som en &#187;forkortelse&#171; af et skotsk  \r\n\r\n efternavn, jf. f.eks. MacDonald. MAX er klart et fornavn (af tysk  \r\n\r\n oprindelse). </P>  \r\n\r\n<P>- Ordet SUPER dominerer mærket SUPERMAX, og ordet MAX indtager derfor en  \r\n\r\n underordnet placering, også på grund af at der er tale om sidste led. Selv en  \r\n\r\n svag mærkebestanddel som SUPER kan man ikke se bort fra, jf. Rigmor Carlsen:  \r\n\r\n Varemærker - Registreringspraksis fra 1980, side 57. </P>  \r\n\r\n<P>- Argumentet fra Patentdirektoratets side, at &#187;navnet SUPERMAX vil  \r\n\r\n kunne opfattes som en specielt god MAX&#171;, forekommer vidtløftig. Det  \r\n\r\n ville i givet fald også have krævet, at ordet SUPER blev skrevet separat som  \r\n\r\n et adjektiv, jf. &#187;en super MAX&#171;. </P>  \r\n\r\n<P>- Det er usandsynligt, at det købende publikum vil forveksle varemærkerne  \r\n\r\n MAC og SUPERMAX. </P>  \r\n\r\n<P>- Det er endvidere usandsynligt, at det købende publikum skulle antage, at  \r\n\r\n der var en forbindelse mellem varemærkerne eller mærkeindehaverne. </P>  \r\n\r\n<P>Til yderligere støtte for min opfattelse af, at ordene MAC og SUPERMAX  \r\n\r\n ikke kan betragtes som forvekslelige, skal jeg tillade mig at henvise til  \r\n\r\n nogle afgørelser som nævnt i tidligere registrator Fr. Rigmor Carlsens bog om  \r\n\r\n Varemærker - Registreringspraksis fra 1980: </P>  \r\n\r\n<P>SCOPE 53 TOP SCORE (TOPSCORE) s. 170 </P>  \r\n\r\n<P>Man kan med rimelighed sammenligne SCOPE/SCORE med MAC/MAX samt ordet TOP  \r\n\r\n med ordet SUPER. </P>  \r\n\r\n<P>CAMPELLA 53 FINO CAMPERO s. 186 </P>  \r\n\r\n<P>Igen kan man sammenligne ordene CAMPELLA/CAMPERO med ordene MAC/MAX og  \r\n\r\n ordet FINO med ordet SUPER. Det skal i denne forbindelse tilføjes, at der er  \r\n\r\n tale om varemærker indenfor klasse 33 (vin og spiritus), og at ordet FINO  \r\n\r\n derfor er uden særpræg. PRIMASOL 53 SOL s. 199 </P>  \r\n\r\n<P>I dette tilfælde er der endog identitet mellem de særprægede  \r\n\r\n mærkebestanddele, nemlig ordet SOL. Det fremgår endvidere af Rigmor Carlsens  \r\n\r\n bog, at der er lagt vægt på, &#187;at ordet PRIMASOL ikke i sin helhed giver  \r\n\r\n anledning til de samme associationer, som ordene PRIMA og SOL hver for  \r\n\r\n sig&#171;. I den foreliggende sag kan man med lige så stor ret sige, at ordet  \r\n\r\n SUPERMAX i sin helhed giver andre associationer end ordene SUPER og MAX hver  \r\n\r\n for sig. MÆLKEMESTEREN 53 MESTER s. 208 </P>  \r\n\r\n<P>Dette eksempel taler for sig elv. Efter dansk praksis er ordet MESTER  \r\n\r\n særpræget som varemærke, og det kan derfor måske overraske, at mærkerne trods  \r\n\r\n quasi-identiteten mellem MESTER og MESTEREN ikke er blevet anset som  \r\n\r\n forvekslelige. DAN BRYG 53 DANA S. 214 </P>  \r\n\r\n<P>Medens ordene DAN og DANA isoleret betragtet ville være forvekslelige, er  \r\n\r\n mærkerne i deres helhed på grund af det beskrivende ord BRYG ikke  \r\n\r\n forvekslelige. </P>  \r\n\r\n<P>Fra praksis skal jeg endvidere tillade mig at henvise til følgende  \r\n\r\n eksempel, der må anses for at være ganske parallelt med nærværende sag: </P>  \r\n\r\n<PRE>  \r\n\r\n         VR 4204/1992 BIG MAC Klasse 29, 30  \r\n\r\n         VR 7259/1992 MAX  Klasse 30  \r\n\r\n         Jeg vedlægger som bilag 9 kopier af de 2 mærker, der  \r\n\r\n    sameksisterer for identiske varer i klasse 30. Klasserne er  \r\n\r\n    imidlertid underordnede, og det væsentlige er, at ordet MAX ikke  \r\n\r\n    er blevet anset for at være forveksleligt med ordene BIG MAC.  \r\n\r\n    Omvendt ville ordet MAC heller ikke være blevet anset som  \r\n\r\n    forveksleligt med ordene BIG MAX, og dermed er parallellen til  \r\n\r\n    nærværende sag vedrørende MAC og SUPERMAX klar.  \r\n\r\n</PRE>  \r\n\r\n<P>Jeg mener herefter ikke, at der kan være megen tvivl om, at  \r\n\r\n Patentdirektoratets afgørelse vedrørende indsigelsen er truffet på et forkert  \r\n\r\n grundlag, og jeg henstiller herefter endnu en gang høfligst til  \r\n\r\n Patentankenævnet, at afgørelsen omgøres, således at indsigelsen baseret på VR  \r\n\r\n 294/1985 SUPERMAX afvises, og varemærket MAC endeligt registreres.' </P>  \r\n\r\n<P>I skrivelse af 9. maj 1994 er indsigeren fremkommet med følgende  \r\n\r\n kommentarer til klagerens ovennævnte bemærkninger: </P>  \r\n\r\n<P>&#187;Det ligger i sagens natur, at det alene er Direktoratets afgørelse  \r\n\r\n af 2. juli 1993 (sagens bilag 5), der er udgangspunkt i nærværende sag, og  \r\n\r\n alene denne afgørelse, der skal kommenteres. </P>  \r\n\r\n<P>Sagen kan herefter begrænses til spørgsmålet, om der foreligger  \r\n\r\n mærkelighed, jfr. afgørelsens pag. 3 midtfor. Det bemærkes, at klageren ikke  \r\n\r\n har ønsket at begrænse sin ansøgning for at undgå varesammenfald - tværtimod  \r\n\r\n har man alene henholdt sig til at &#187;der uanset vareligheden ikke kan  \r\n\r\n statueres mærkelighed&#171;, jfr. bilag 7 nederst. </P>  \r\n\r\n<P>Som allerede anført i indsigelse af 11. januar 1993 stilles der større  \r\n\r\n krav til de adskillende elementer i de respektive mærker, når der er  \r\n\r\n varesammenfald. Dette udgangspunkt er alment anerkendt og vil næppe blive  \r\n\r\n bestridt af klageren. </P>  \r\n\r\n<P>Når dette erindres, og når det ligeledes kan lægges til grund, at  \r\n\r\n betegnelsen SUPER- er et relativt svagt mærkeelement, der ikke ifølge  \r\n\r\n Varemærker - Registreringspraksis (pag. 57) bør tillægges større vægt, kan  \r\n\r\n resultatet af bedømmelsen af de her omhandlede to mærker ikke blive  \r\n\r\n anderledes end som kondoneret af Patentdirektoratet i sin afgørelse, altså at  \r\n\r\n der er &#187;udtalt visuel og auditiv lighed mellem ordene <B>MAC</B> og  \r\n\r\n<B>MAX</B> &#187; - en afgørelse, der ikke bør ændres ved tilføjelsen SUPER-,  \r\n\r\n der alene kan tillægges anprisende karakter. </P>  \r\n\r\n<P>Ansøger har i sin klage, pag. 5, anført nogle anbringender for sit  \r\n\r\n standpunkt om manglende - ikke forvekselighed som fejlagtigt anført, da der  \r\n\r\n er enighed om, at der er varesammenfald - men så dog manglende mærkelighed.  \r\n\r\n</P>  \r\n\r\n<P>1) Som allerede anført ovenfor er betegnelsen SUPER- mere af anprisende  \r\n\r\n karakter - og der er heller ikke ved helhedsbedømmelse af mærkerne set bort  \r\n\r\n herfra, jfr. afgørelse af 2. juli 1993, pag. 4, første afsnit (bilag 5).  \r\n\r\n Dette anbringende kan derfor tilbagevises som grundløst. </P>  \r\n\r\n<P>2) Antallet af bogstaver er i denne sag af mindre betydning af ovennævnte  \r\n\r\n grund, så også dette anbringende er grundløst. </P>  \r\n\r\n<P>3) Ordene <B>MAC</B> og <B>MAX</B> er begge drengenavne, men det ændrer  \r\n\r\n ikke ved, at de givet er forvekslelige, når de anvendes som varemærker,  \r\n\r\n uanset begrebsindholdet i ordene. Visuelt og auditivt er de udtalt lig  \r\n\r\n hinanden. Udtalemæssigt gengives <B>MAX</B> som &#187;macs&#171;! Tydeligere  \r\n\r\n kan mærkelighed næppe angives. </P>  \r\n\r\n<P>4) Dette punkt om ordet SUPER- er der allerede taget stilling til, jfr.  \r\n\r\n ovenfor, og det skal derfor ikke gentages. </P>  \r\n\r\n<P>5) At karakterisere Patentdirektoratets begrundelse for, at ordet SUPER-  \r\n\r\n har betydning af at være noget større eller bedre, som vidtløftig forekommer  \r\n\r\n urimeligt. For det første er det unægtelig korrekt, når Patentdirektoratet  \r\n\r\n anfører, at ordet SUPER- er noget større eller bedre, der kan erstattes af  \r\n\r\n ordene HYPER-, OVER- eller EKSTRA-, og det er pudsigt, at dette anføres af  \r\n\r\n klageren, eftersom han samtidig hævder, at Patentdirektoratet ikke har bedømt  \r\n\r\n mærkerne i sin helhed, hvilket implicit fremgår netop af denne afgørelse.  \r\n\r\n</P>  \r\n\r\n<P>6) Når det anføres, at det er usandsynligt, at det købende publikum vil  \r\n\r\n forveksle varemærkerne <B>MAC</B> og <B>MAX</B> , er det en ren påstand, der  \r\n\r\n er helt uden dokumentation, endsige anbringender og ikke mindst set netop på  \r\n\r\n baggrund af Patentdirektoratets omhyggelige redegørelse for sit standpunkt.  \r\n\r\n Påstanden må derfor tilbagevises. </P>  \r\n\r\n<P>7) Når det endelig anføres, at det forekommer usandsynligt, at det købende  \r\n\r\n publikum kan tro, at der er en forbindelse mellem varemærkerne og  \r\n\r\n mærkeindehaverne, kan vi ikke rigtig se, hvorfor det skulle være så  \r\n\r\n usandsynligt. Som bekendt er der i dagligdagens verden et net af  \r\n\r\n sameksistensaftaler, og det er netop en af de årsager, der er udtryk for, at  \r\n\r\n indsigeren må hævde sin ret, da et sådant forhold ikke er til stede og heller  \r\n\r\n ikke ønskes at blive opfattet som værende til stede. Når de her omhandlede  \r\n\r\n parter begge driver virksomhed inden for samme område, må man nødvendigvis  \r\n\r\n hævde sin varemærkeret således at der ikke opstår mulighed for en sådan  \r\n\r\n slutning. En sådan muligvis formodet slutning er netop et af grundelementerne  \r\n\r\n i enhver forvekslingsbedømmelse. Vi må derfor holde for, at  \r\n\r\n Patentdirektoratets anbringende for sin afgørelse også i denne henseende er  \r\n\r\n rigtig. </P>  \r\n\r\n<P>Klageren har endvidere henvist til nogle enkelte eksempler på  \r\n\r\n forvekslingsbedømmelse. Ingen af eksemplerne er imidlertid ganske parallelle  \r\n\r\n med nærværende. Det morsomme er naturligvis eksemplet med sameksistensen af  \r\n\r\n betegnelsen <B>BIG MAC</B> , som anmeldt af McDonald's Corporation for  \r\n\r\n klasserne 29-30, og registreringen af <B>MAX</B> , som anmeldt af Kraft  \r\n\r\n General Foods, Inc. for kaffe kaffeerstatning og pulverkaffe. Det bemærkes i  \r\n\r\n øvrigt, at sidstnævnte mærke er anmeldt d. 11. juli 1988, og Kraft General  \r\n\r\n Foods, Inc. har altså ladet Mcdonald's få registreret sit navn <B>BIG MAC</B>  \r\n\r\n , formentlig ud fra den betragtning, at mærket alene skal anvendes for  \r\n\r\n burgere. Derved adskiller dette eksempel sig fra nærværende, hvor klageren  \r\n\r\n ikke ønsker at begrænse sin varefortegnelse til et ganske eksakt  \r\n\r\n produktområde, som mærket skal anvendes for, og det turde ellers være i  \r\n\r\n overensstemmelse med rimelig varemærkeregistreringspraksis også her i landet,  \r\n\r\n efter at der nu også skal tages hensyn til, hvilke varer varemærkerne skal  \r\n\r\n anvendes for, på trods af den i loven fortsat gældende skånefrist. Det er dog  \r\n\r\n værd at have dette i erindring ved den samlede bedømmelse af mærkerne og  \r\n\r\n klagerens stillingtagen i sagen om ikke at begrænse sin varefortegnelse. </P>  \r\n\r\n<P>Da man ikke har ønsket dette, har Patentdirektoratet ingen anden mulighed  \r\n\r\n end at afslå varemærkerne fra varemærkeregistrering, og dette skal indsigeren  \r\n\r\n tilslutte sig.' </P>  \r\n\r\n<P>I anledning af klagen har direktoratet ved skrivelse af 15. september 1994  \r\n\r\n afgivet følgende udtalelse: </P>  \r\n\r\n<P>&#187;Med skrivelse af 15 jul 1994 har Patentankenævnet fremsendt  \r\n\r\n klagebegrundelse af 03 mar 1994 fra patentbureauet Chas. Hude samt svar af 09  \r\n\r\n maj 1994 fra patentbureauet Hofman-Bang &amp; Boutard A/S vedrørende  \r\n\r\n ovennævnte registrering med henblik på, om direktoratet har bemærkninger til  \r\n\r\n sagen. </P>  \r\n\r\n<P>I denne anledning meddeles, at direktoratet ikke har bemærkninger til de i  \r\n\r\n ovennævnte skrivelser fremførte synspunkter vedrørende forveksleligheden  \r\n\r\n mellem varemærkerne, men alene ønsker at udtale sig i anledning af klagerens  \r\n\r\n bemærkninger om Patentdirektoratets fremgangsmåde i sagen. </P>  \r\n\r\n<P>Klageren finder det ikke rimeligt, at direktoratet efter modtagelsen af  \r\n\r\n mærkeindehaverens indlæg af 07 sep 1993 ikke påny har vurderet, om mærkerne  \r\n\r\n er forvekslelige. </P>  \r\n\r\n<P>På dette tidspunkt havde direktoratet imidlertid, efter at  \r\n\r\n mærkeindehaveren havde haft lejlighed til at udtale sig om indsigelsen,  \r\n\r\n truffet afgørelsen af spørgsmålet om forvekslelighed, nemlig ved  \r\n\r\n direktoratets skrivelse af 02 jul 1993, hvor det af tredie sidste afsnit  \r\n\r\n klart fremgår, at direktoratet har fundet mærkerne forvekslelige. </P>  \r\n\r\n<P>Når der ikke ved nævnte skrivelse blev truffet endelig afgørelse i  \r\n\r\n indsigelsessagen skyldes det, at man ville give mærkeindehaveren lejlighed  \r\n\r\n til at foretage en begrænsning af registreringen, som ville medføre, at der  \r\n\r\n ikke længere var kollision med registreringen VR 294 1985. </P>  \r\n\r\n<P>Det er direktoratets opfattelse, at når der af direktoratet i en  \r\n\r\n indsigelsessag er truffet afgørelse af, om indsigers mærke er forveksleligt  \r\n\r\n med det registrerede mærke, skal dette spørgsmål ikke påny vurderes af  \r\n\r\n direktoratet, men må henvises til afgørelse af Ankenævnet. For at gøre dette  \r\n\r\n klart, har direktoratet ændret sine skrivelser i sådanne tilfælde, således at  \r\n\r\n mærkeindehaveren klart får valget mellem at foretage en begrænsning af  \r\n\r\n registreringen eller indbringe spørgsmålet om mærkernes forvekslelighed for  \r\n\r\n Ankenævnet. Dette sker på den måde, at det oplyses overfor mærkeindehaveren,  \r\n\r\n at hvis begrænsning ikke foretages, vil registreringen blive erklæret  \r\n\r\n ugyldig. Samtidig oplyses, at hvis afgørelsen i stedet ønskes indbragt for  \r\n\r\n Patentankenævnet, kan der gives meddelelse herom til direktoratet, således at  \r\n\r\n der snarest efter modtagelsen af en sådan meddelelse træffes en endelig  \r\n\r\n afgørelse, som indebærer, at registreringen erklæres ugyldig. Citat af de tre  \r\n\r\n sidste afsnit i en sådan skrivelse vedlægges til Patentankenævnets  \r\n\r\n orientering.&#171; </P>  \r\n\r\n<P>Klageren har i skrivelse af 18. januar 1995 udtalt som følger: </P>  \r\n\r\n<P>&#187;Det i min skrivelse af den 3. marts 1994 anførte fastholdes i fuldt  \r\n\r\n omfang. Det forekommer fortsat evident, at de to her omhandlede varemærker  \r\n\r\n ikke på nogen måde kan betragtes som forvekslelige, jf. </P>  \r\n\r\n<PRE>  \r\n\r\n         MAC  \r\n\r\n         SUPERMAX  \r\n\r\n</PRE>  \r\n\r\n<P>De to mærker må og skal vurderes i deres helhed, hvorved det såvel ud fra  \r\n\r\n en visuel som ud fra en fonetisk betragtning må være klart, at der ikke er  \r\n\r\n risiko for forveksling. Man kan ikke ved sammenligningen se bort fra ordet  \r\n\r\n SUPER, der er en integreret del af indsigernes mærke, der er skrevet i et  \r\n\r\n ord. </P>  \r\n\r\n<P>Når det i indsigers skrivelse af den 9. maj 1994, side 2, punkt 3,  \r\n\r\n anføres, at &#187;udtalemæssigt gengives MAX som macs&#171;, kan dette  \r\n\r\n naturligvis på ingen måde godkendes. Det er en tilsnigelse at skrive ordet  \r\n\r\n med &#187;c&#171;. Ved en fonetisk eller udtalemæssig sammenligning må ordene  \r\n\r\n MAC og MAX angives som følger: </P>  \r\n\r\n<PRE>  \r\n\r\n         MAC (mæk)    (engelsk udtale)  \r\n\r\n         MAX (maks)  \r\n\r\n         Det anføres af indsigerne i samme skrivelse, punkt 6, at det  \r\n\r\n    er en ren påstand helt uden dokumentation og anbringender, når det  \r\n\r\n    af undertegnede anføres, at det er usandsynligt, at det købende  \r\n\r\n    publikum vil forveksle varemærkerne MAC og MAX! Dette er aldeles  \r\n\r\n    ukorrekt, eftersom undertegnede i skrivelse til Patentankenævnet  \r\n\r\n    af den 3. marts 1994, side 5, afsnit 6, anførte følgende:  \r\n\r\n</PRE>  \r\n\r\n<P>&#187;Det er usandsynligt, at det købende publikum vil forveksle  \r\n\r\n varemærkerne MAC og SUPERMAX&#171;. </P>  \r\n\r\n<P>At det i øvrigt er usandsynligt, at forveksling vil finde sted, skal  \r\n\r\n vurderes på baggrund af den stedfundne brug af begge varemærker, der aldrig -  \r\n\r\n så vidt det er Apple Computer, Inc. og undertegnede bekendt - har givet  \r\n\r\n anledning til forveksling. Havde indsigerne haft dokumentation for blot et  \r\n\r\n enkelt tilfælde af forveksling, var det utvivlsomt kommet frem i nærværende  \r\n\r\n sag. </P>  \r\n\r\n<P>Med udgangspunkt i sameksistensen mellem varemærkerne MAC og MAX i andre  \r\n\r\n klasser, som indsigerne søger at bortforklare, anføres det, at Apple  \r\n\r\n Computer, Inc. i overensstemmelse med praksis, under hensyntagen til  \r\n\r\n brugspligt med videre, burde have vist vilje til at begrænse registreringen  \r\n\r\n af MAC, ligesom der sluttes af med replikken, at det dog er &#187;værd at  \r\n\r\n have dette i erindring ved den samlede bedømmelse af mærkerne og klagerens  \r\n\r\n stillingtagen i sagen om ikke at begrænse sin varefortegnelse&#171;! </P>  \r\n\r\n<P>Indsigerne burde være bekendt med Apple Computer, Inc. og brugen af  \r\n\r\n varemærket MAC. Registreringen af MAC er faktisk begrænset til ret konkrete  \r\n\r\n varer, nemlig &#187;databehandlingsudstyr, dele og tilbehør hertil (ikke  \r\n\r\n indeholdt i andre klasser) og magnetiske databærere&#171; i klasse 9. En  \r\n\r\n yderligere begrænsning er faktisk ikke mulig overfor indsigernes varemærke VR  \r\n\r\n 294/1985 SUPERMAX, der i klasse 9 udelukkende omfatter &#187;datamater&#171;.  \r\n\r\n Varemærket MAC har været anvendt i flere år, såvel for &#187;hardware&#171;  \r\n\r\n (herunder datamater) som for &#187;software&#171;. Under hensyntagen til den  \r\n\r\n aktuelle brug er en yderligere begrænsning af registreringen i realiteten  \r\n\r\n ikke mulig, og det gælder også i forhold til indsigernes registrering. </P>  \r\n\r\n<P>Apple Computer, Inc. har anvendt varemærket MAC siden marts 1984. På det  \r\n\r\n tidspunkt blev varemærket MACINTOSH først anvendt, og i forbindelse med  \r\n\r\n introduktionen af disse nye varer, såvel hardware som software, blev MAC  \r\n\r\n anvendt, både som en forkortelse for MACINTOSH og som et selvstændigt  \r\n\r\n varemærke. Det forekommer hævet over enhver tvivl, at indsiger ikke skulle  \r\n\r\n have været bekendt med anvendelsen af varemærket MAC så meget mere som Dansk  \r\n\r\n Data Elektronik ApS også har været repræsentant for Apple Computer, Inc.'s  \r\n\r\n produkter. Det danske selskab har således været såkaldt &#187;Apple  \r\n\r\n VAR&#171;, hvilken forkortelse står for &#187;value added reseller&#171;.  \r\n\r\n</P>  \r\n\r\n<P>Indsiger har tilsyneladende heller ikke fundet varemærkerne MAC og  \r\n\r\n SUPERMAX forvekslelige i andre lande. Jeg vedlægger i denne forbindelse 2  \r\n\r\n lister som bilag 10 og 11, nemlig dels en liste over &#187;countries where  \r\n\r\n Apple's registration for MAC predates Dansk's registration for SUPERMAX in  \r\n\r\n Class 9&#171; (bilag 10), hvor ordet Dansk er synonymt med Dansk Data  \r\n\r\n Elektronik A/S, samt en liste over &#187;countries where Dansk's registration  \r\n\r\n for </P>  \r\n\r\n<P>SUPERMAX predates Apple's registration for MAC in Class 9&#171; (bilag  \r\n\r\n 11). Listerne skulle tale for sig selv, men det skal understreges, at der i  \r\n\r\n intet andet land end Danmark er rejst indsigelse af nogen af parterne eller  \r\n\r\n på anden måde opstået et problem på grund af risiko for forveksling mellem  \r\n\r\n MAC på den ene side og SUPERMAX på den anden.' </P>  \r\n\r\n<P>Ankenævnet har behandlet sagen på sit møde den 17. maj 1995. </P>  \r\n\r\n<P>For klageren (mærkeindehaver) mødte cand.jur. Henrik Jespersen, som havde  \r\n\r\n lejlighed til at udtale sig. </P>  \r\n\r\n<P>Indsigeren gav ikke møde. </P>  \r\n\r\n<P>Ankenævnet skal udtale: </P>  \r\n\r\n<P>Da ordene MAC og MAX findes at have hver deres til dels stærkt forskellige  \r\n\r\n begrebsmæssige indhold, herunder også på det engelske sprog, der er meget  \r\n\r\n anvendt på EDB-området, skønnes mærket MAC ikke forveksleligt med mærket  \r\n\r\n SUPERMAX. Indsigelsen tages derfor ikke til følge, hvorfor bestemmes: </P>  \r\n\r\n<P>Sagen tilbagesendes til Direktoratet til fortsat behandling. </P>  \r\n\r\n<P>Grønning-Nielsen Hans Chr. Thomsen J.C. Warnich-Hansen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19951005825"
        },
        {
            "displayName": "Entydig dokumentidentifikation",
            "displayValue": "CA008276"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10058"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "31/07/1995"
        },
        {
            "displayName": "Administrerende myndighed",
            "displayValue": "Patentankenævnet"
        },
        {
            "displayName": "Ressortministeriets journalnummer",
            "displayValue": "V9/94."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}