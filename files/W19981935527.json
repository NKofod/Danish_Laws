{
    "id": 41326,
    "title": "Reelt enlig? Af fuldmægtig Carsten Lærkholm (* 1) ",
    "documentTypeId": "980",
    "isSagsforlobPeriodValid": false,
    "shortName": "KOM nr 19355 af 31/05/1998",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Der har i gennem nogen tid været en del avisskriverier om en  \r\n\r\n optrapning af kommunernes kontrol med, om modtagere af sociale ydelser,  \r\n\r\n herunder børnetilskud, nu også er berettigede. Det har således været fremme,  \r\n\r\n at en del modtagere ikke er reelt enlige - som krævet for at være berettiget  \r\n\r\n til nogle af ydelserne - men i virkeligheden lever i et parforhold, med de  \r\n\r\n deraf følgende økonomiske fordele. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Reelt enlig? Af fuldmægtig Carsten Lærkholm (*  \r\n\r\n 1) </H1>  \r\n\r\n<P></P>  \r\n\r\n<P>Det er væsentligt at slå fast, at vurderingen af om en person er reelt  \r\n\r\n enlig beror på en samlet vurdering af alle sagens omstændigheder. Nogle  \r\n\r\n omstændigheder vejer bare tungere end andre. To forhold er således af særlig  \r\n\r\n betydning: Er der tale om ægteskab/registreret partnerskab, og er der fælles  \r\n\r\n bopæl. </P>  \r\n\r\n<P>Gifte personer </P>  \r\n\r\n<P>Hvis en person er gift, er det altovervejende udgangspunkt, at vedkommende  \r\n\r\n ikke er enlig forsørger. Kun hvis personen er separeret fra ægtefællen eller  \r\n\r\n de lever adskilt grundet uovenstemmelser kan der blive tale om, at en person  \r\n\r\n kan anses for enlig forsørger. I henhold til Ankestyrelsens udmeldte praksis  \r\n\r\n er det et ufravigeligt krav, at gifte eller registrerede partnere, der ikke  \r\n\r\n er separerede, skal være adskilt grundet uoverensstemmelser. Adskillelse af  \r\n\r\n andre årsager kan ikke accepteres. Således var en flygtning i SM B-8-96 ikke  \r\n\r\n enlig forsørger, da adskillelsen skyldtes, at ægtefællen stadig var i  \r\n\r\n hjemlandet. Til grund for at vurderingen af, at der ikke var tale om  \r\n\r\n uoverensstemmelser lagdes, at der var søgt famliesammenføring. Situationen  \r\n\r\n ville måske have set anderledes ud, hvis der f.eks. ikke var søgt  \r\n\r\n familiesammenføring, idet der ikke ville have været en klar indikation for,  \r\n\r\n at adskillelsen ikke skyldtes uoverensstemmelser mellem ægtefællerne. Man  \r\n\r\n skal dog være opmærksom på, at det er ansøgeren, der bærer risikoen for, at  \r\n\r\n det kan bevises, at adskillelsen skyldes uoverensstemmelser. </P>  \r\n\r\n<P>Med hensyn til det forhold, at et gift par er blevet separeret og flyttet  \r\n\r\n fra hinanden, har Ankestyrelsen i SM B-6-96 udtalt, at uanset der fortsat i  \r\n\r\n et vist omfang var fælles økonomi kunne en fader godt anses for enlig  \r\n\r\n forsørger. </P>  \r\n\r\n<P>Ugifte </P>  \r\n\r\n<P>Som det fremgår af vejledningen, må ikke der være tale om et samliv der  \r\n\r\n kan føre til ægte- eller registreret partnerskab. Dette har ikke givet  \r\n\r\n anledning til afgørelser fra Ankestyrelsens side siden man i SM B-2-91 slog  \r\n\r\n fast, at to kvinder der bor sammen, lever i forhold, der kan føre til  \r\n\r\n registreret partnerskab. Spørgsmålet synes ikke siden at have givet anledning  \r\n\r\n til problemer. En væsentlig pointe er dog også, at reglerne skal fortolkes så  \r\n\r\n man så vidt muligt undgår dyneløfteri, og forholdene i øvrigt er  \r\n\r\n administrerbare for kommunerne. Man kan sige, at der opstilles en klar  \r\n\r\n formodning om samliv, dog med mulighed for borgeren til at dokumentere sin  \r\n\r\n ret. </P>  \r\n\r\n<P>I den forbindelsen skal det nævnes, at det, som det fremgår af  \r\n\r\n vejledningen, er muligt at bevare retten til børnetilskud, selvom man bor i  \r\n\r\n kollektiv. Lidt folkeligt sagt så skal man bare ikke være voldsomt opsat på  \r\n\r\n at holde sit privatliv for sig selv, hvis man gør sig forhåbninger om at  \r\n\r\n modtager børnetilskud. </P>  \r\n\r\n<P>Fælles bopæl </P>  \r\n\r\n<P>I en del tilfælde er der registreret flere på den bopæl, hvor en mulig  \r\n\r\n tilskudsmodtager bor. Hvis en person har samme folkeregisteradresse som en  \r\n\r\n anden voksen (dvs. person over 18 år), og der kan indgås ægteskab eller  \r\n\r\n registreret partnerskab mellem de to vil udgangspunktet være, at personen  \r\n\r\n ikke anses for reelt enlig, jf. bekendtgørelsens § 6, stk. 2. Der skal  \r\n\r\n således noget særligt til for at afkræfte formodningen om ægteskabslignende  \r\n\r\n samlivsforhold. At der er indgået to lejemål på samme adresse var således,  \r\n\r\n jf. SM B-8-94, ikke nok til, at en kvinde kunne anses for enlig forsørger, da  \r\n\r\n det var faderen til hendes yngste barn, der boede i huset. Det vil således  \r\n\r\n komme en person til skade såfremt der ikke kan fremdrages beviser nok for at  \r\n\r\n vedkommende ikke er samlevende med den anden der bor på adressen. Praksis er  \r\n\r\n således så diabolsk indrettet, at eventuelt dyneløfteri kun er i borgerens  \r\n\r\n interesse. Ankestyrelsen har imidlertid ikke i børnetilskudssammenhænge  \r\n\r\n udtalt sig om i hvilke situationer en person kan anses for reelt enlig, når  \r\n\r\n der er registreret to personer på samme adresse. </P>  \r\n\r\n<P>Derimod har man i relation til enlighedsbegrebet i pensionsloven udtalt  \r\n\r\n sig i SM P-20-95 og SM P-25-95. I sidstnævnte sag hjemviste Ankestyrelsen  \r\n\r\n spørgsmålet om, hvorvidt en pensionist var enlig, idet der ikke var  \r\n\r\n oplysninger nok i sagen til at statuere samliv til trods for en tro og love  \r\n\r\n erklæring om det modsatte. Hvis der i sagen alene er oplysning om fælles  \r\n\r\n bopæl og borgeren skriver under på at være enlig, påhviler det således  \r\n\r\n kommunen at bevise, at hun er samlevende. </P>  \r\n\r\n<P>Praksis på børnetilskudsområdet er nok generelt mere restriktiv. De senere  \r\n\r\n SM'ers og bekendtgørelsens betoning af formodningsreglen gør, at hvis der  \r\n\r\n havde været tale om en børnetilskudssag, så ville det være et spørgsmål om  \r\n\r\n ikke man i stedet for at hjemvise sagen havde truffet en afgørelse, hvorefter  \r\n\r\n ansøgeren ikke kunne anses for reelt enlig. I hvert fald må man antage, at  \r\n\r\n man som udgangspunkt modtager børnetilskud uberettiget og mod bedre vidende,  \r\n\r\n såfremt man bor sammen med en anden og skriver under på, at man er enlig.  \r\n\r\n</P>  \r\n\r\n<P>Den omtalte formodningsregel er konfirmeret ved bekendtgørelsen af 28.  \r\n\r\n februar 1998 § 6, stk. 2, jf. lov om ændring af børnetilskudsloven § 22 a.(se  \r\n\r\n herom i bemærkningerne til lovforslag nr. L 89 om lov om ændring af  \r\n\r\n børnetilskudsloven) </P>  \r\n\r\n<P>I en praktisk sammenhæng må det antages, at der i disse tilfælde ikke vil  \r\n\r\n være behov for en større kontrolmæssig indsats (dyneløfteri) fra  \r\n\r\n forvaltningens side, om end man kan komme ud for at skulle verificere  \r\n\r\n påstande fra borgeren om indretning af livsførelse m.v. Egentlige besøg  \r\n\r\n skulle dog i de fleste tilfælde være unødvendige, da er op til forvaltningen  \r\n\r\n at formulere kravene til den dokumentation borgeren i givet fald afkræves,  \r\n\r\n jf. bekendtgørelsen § 6, stk. 2, 1. pkt. Man skal fra forvaltningens side  \r\n\r\n være opmærksom på, at man skal konkretisere på hvilke områder der ønskes  \r\n\r\n dokumentation af borgeren. </P>  \r\n\r\n<P>Hver sin bopæl </P>  \r\n\r\n<P>I de tilfælde, hvor det kun er den enkelte(voksne) person, der er  \r\n\r\n registreret på adressen, vil man med mindre andet er godtgjort anse personen  \r\n\r\n for reelt enlig. Tvivlen, men ikke enhver tvivl eller usikkerhed, kommer  \r\n\r\n således borgeren til gode. </P>  \r\n\r\n<P>I SM B-12-96 var der tale om en ugift kvinde, hvis ven havde eget hjem i  \r\n\r\n en anden by. Endvidere havde forholdet kun varet 6 måneder. Ankestyrelsen  \r\n\r\n anså derfor kvinden for reelt enlig. I SM B-9-97 blev en ugift kvinde derimod  \r\n\r\n ikke anset for reelt enlig, da der var tale om et langvarigt forhold til en  \r\n\r\n mand, der hyppigt opholdt sig hos kvinden og desuden var far til hendes  \r\n\r\n yngste barn. Man vil heraf se, at &#187;ægteskabeligheden&#171; (eller  \r\n\r\n indikationerne herpå) i forholdet er et væsentligt kriterium for at statuere  \r\n\r\n samliv. Omvendt må det tillades, at folk har kærester uden, at der straks  \r\n\r\n skæres i børnetilskuddet. Mere økonomiske elementer var i SM B-3-97  \r\n\r\n grundlaget for ikke at anse en kvinde for reelt enlig, idet hun og faderen  \r\n\r\n til hendes yngste barn havde haft fælles telefonnummer og fælles bankkonto i  \r\n\r\n en længere årrække. Ankestyrelsen lagde derudover vægt på, at manden  \r\n\r\n havdehaft forskellige fiktive c/o adresser. </P>  \r\n\r\n<P>Sagens oplysninger gjorde, at man måtte lægge til grund, at manden og  \r\n\r\n kvinden reelt havde samme bopæl. </P>  \r\n\r\n<P>Man skal være opmærksom på, at det er forvaltningen, der står med opgaven  \r\n\r\n at bevise, at ansøgeren ikke er reelt enlig, når der ikke er fællesbopæl. Det  \r\n\r\n kan dog ikke ud fra Ankestyrelsens praksis og heller ikke den seneste  \r\n\r\n bekendtgørelse siges om der er helt samme formodningsregel - blot med modsat  \r\n\r\n fortegn - når der ikke er fælles bopæl, som når der er. Dette må bero på en  \r\n\r\n eventuel fremtidig stillingtagen. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Nyt fra Ankestyrelsen, nr. 1, maj 1998."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/06/1998"
        },
        {
            "displayName": "Accession",
            "displayValue": "W19981935527"
        },
        {
            "displayName": "Entydig dokumentidentifikation",
            "displayValue": "CA009297"
        },
        {
            "displayName": "Dato for indlæggelse",
            "displayValue": "15/11/2004"
        },
        {
            "displayName": "Dokumenttype",
            "displayValue": "Kommentar"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19355"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "31/05/1998"
        },
        {
            "displayName": "Ressortministeriets journalnummer",
            "displayValue": "Socialministeriet, Den Sociale Ankestyrelse"
        },
        {
            "displayName": "Stikord",
            "displayValue": "BØRNETILSKUDSLOVEN."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}