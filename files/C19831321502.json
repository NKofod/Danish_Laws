{
    "id": 76768,
    "title": "Aftale mellem Dansk Agrokemisk Forening og Landbrugsministeriet (Statens Planteavlsforsøg) vedrørende anmeldelse, afprøvning og anerkendelse af pesticider og vækstregulerende midler ",
    "documentTypeId": "550",
    "isSagsforlobPeriodValid": false,
    "shortName": "AFT nr 13215 af 22/08/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Aftale mellem Dansk Agrokemisk Forening og  \r\n\r\n Landbrugsministeriet (Statens Planteavlsforsøg) vedrørende anmeldelse,  \r\n\r\n afprøvning og anerkendelse af pesticider og vækstregulerende midler </H1>  \r\n\r\n<P></P>  \r\n\r\n<BR>  \r\n\r\n<P>Statens Planteavlsforsøg gennemfører ved Planteværnscentret, Institut for  \r\n\r\n Pesticider, effektivitetsafprøvning af midler til bekæmpelse af  \r\n\r\n plantesygdomme, skadedyr og ukrudt, og til nedvisning af frøafgrøder og  \r\n\r\n kartoffeltop samt af plantevækstreguleringsmidler med henblik på officiel  \r\n\r\n anerkendelse. </P>  \r\n\r\n<P>For anmeldelsen gælder følgende retningslinier: </P>  \r\n\r\n<P CLASS=PUNKT> <B>1.</B> Midler kan anmeldes til afprøvning ved Statens  \r\n\r\n Planteavlsforsøg af midlets opfinder, fabrikant, importør eller  \r\n\r\n hovedforhandler. Anmeldelse fra udenlandske firmaer skal tillige underskrives  \r\n\r\n af en dansk virksomhed (importør, hovedforhandler, generalagent eller lign.)  \r\n\r\n som anmelder. Bindende anmeldelse sker ved indsendelse af et særligt  \r\n\r\n anmeldelsesskema i underskrevet stand. </P>  \r\n\r\n<P CLASS=PUNKT> <B>2.</B> Ved anmeldelse skal, som minimum, de i  \r\n\r\n anmeldelsesskemaet med x mærkede punkter være oplyst. Ændres formuleringen af  \r\n\r\n et anmeldt middel, skal dette meddeles forsøgsvirksomheden. </P>  \r\n\r\n<P CLASS=PUNKT> <B>3.</B> For anmeldelse og afprøvning betales gebyrer i  \r\n\r\n henhold til et af Statens Planteavlsudvalg fastsat og af Landbrugsministeriet  \r\n\r\n godkendt betalingsreglement. I betalingsreglementet anføres ligeledes de  \r\n\r\n gældende anmeldelsesfrister. Det til afprøvningen af midlet nødvendige  \r\n\r\n kvantum må senest 14 dage efter anmeldelsesfristens udløb leveres gratis og  \r\n\r\n fragtfrit til forsøgsvirksomheden. Ved genanmeldelse skal der ved afprøvning  \r\n\r\n anvendes nye forsøgsprøver, med mindre andet aftales. Anmelderen forpligter  \r\n\r\n sig til at tage overskud af bekæmpelsesmidler retur. </P>  \r\n\r\n<P CLASS=PUNKT> <B>4.</B> Statens Planteavlsforsøg fastlægger planer for  \r\n\r\n forsøgene i henhold til det i anmeldelsesskemaet anførte. Anmelderen  \r\n\r\n orienteres om afprøvningens omfang. </P>  \r\n\r\n<P CLASS=PUNKT> <B>5.</B> Resultatet af afprøvningen meddeles anmelderen ved  \r\n\r\n en rapport. Resultatet af afprøvningen kan herefter anvendes i henhold til  \r\n\r\n markedsføringslovens bestemmelser. Statens Planteavlsforsøg forbeholder sig  \r\n\r\n ret til at publicere resultaterne af afprøvningen. Såfremt anmelderen ikke  \r\n\r\n ønsker et middel markedsført til et bestemt anvendelsesformål, kan  \r\n\r\n publiceringen undlades. Sammenlignende forsøg kan altid publiceres. Ønsker  \r\n\r\n anmelderen midlet fortsat medtaget i forsøg, meddeler anmelderen dette  \r\n\r\n skriftligt til forsøgsvirksomheden. </P>  \r\n\r\n<P CLASS=PUNKT> <B>6.</B> Efter forsøgenes afslutning træffer Statens  \r\n\r\n Planteavlsforsøg beslutning om, hvorvidt og i hvilket omfang en anerkendelse  \r\n\r\n kan meddeles. Anerkendelse gives kun efter anmelderens skriftlige anmodning  \r\n\r\n og meddeles da i et anerkendelsesdokument. Anerkendelse meddeles kun een gang  \r\n\r\n om året. Anerkendelsen gives uafhængigt af Miljøstyrelsens godkendelse af det  \r\n\r\n pågældende middel. </P>  \r\n\r\n<P CLASS=PUNKT> <B>7.</B> Anerkendelsen bevarer normalt sin gyldighed, så  \r\n\r\n længe midlet forhandles. Anerkendelse kan dog tilbagekaldes, især </P>  \r\n\r\n<P>a. hvis midlet ikke mere er i handelen, eller godkendelsen er blevet  \r\n\r\n trukket tilbage af Miljøstyrelsen, eller midlet er afmeldt ved  \r\n\r\n Kemikaliekontrollen. </P>  \r\n\r\n<P>b. hvis midlet med tiden udviser mangelfuld virkning eller bliver åbenbart  \r\n\r\n forældet - dog kun efter samråd med anmelderen. Anerkendelsen kan i de under  \r\n\r\n b) nævnte tilfælde ændres, såfremt fuldstændig tilbagekaldelse ikke skønnes  \r\n\r\n fornøden. Endvidere kan anerkendelsen ændres, såfremt udviklingen i øvrigt  \r\n\r\n efter forsøgsvirksomhedens skøn gør det nødvendigt. Meddelelse om  \r\n\r\n tilbagekaldelse eller ændring skal ske ved anbefalet brev.  \r\n\r\n Forsøgsvirksomheden kan offentliggøre en meddelelse om tilbagekaldelse,  \r\n\r\n henholdsvis ændring af anerkendelse. </P>  \r\n\r\n<P CLASS=PUNKT> <B>8.</B> Anerkendte midler optages efter anmelderens  \r\n\r\n skriftlige anmodning, der skal være forsøgsvirksomheden i hænde inden den 10.  \r\n\r\n december, i en årlig fortegnelse. Såfremt et middel ikke er i handelen på  \r\n\r\n dette tidspunkt, skal anmelderen give forsøgsvirksomheden skriftligt tilsagn  \r\n\r\n om, at midlet agtes bragt i handelen i det kommende kalenderår. Optagelse i  \r\n\r\n fortegnelsen er betinget af, at midlet er godkendt af Miljøstyrelsen. Midler,  \r\n\r\n der har været optaget i den umiddelbart forudgående fortegnelse, optages  \r\n\r\n uændret i den nye fortegnelse, medmindre forsøgsvirksomheden i samråd med  \r\n\r\n anmelderen bestemmer andet. -Ved ændring og tilbagekaldelse har anmelderne  \r\n\r\n ikke krav på tilbagebetaling af noget for afprøvning, m.m. erlagt beløb. </P>  \r\n\r\n<P>Såfremt et anerkendt middel i en årrække ikke har været ført i handelen  \r\n\r\n kan forsøgsvirksomheden, som betingelse for genoptagelse i fortegnelsen,  \r\n\r\n kræve midlet afprøvet påny for anmelderens regning. </P>  \r\n\r\n<P CLASS=PUNKT> <B>9.</B> I annoncer, reklamer el.lign. er anmelderen kun  \r\n\r\n forpligtet til at gengive anerkendelsestekstens fulde ordlyd, såfremt  \r\n\r\n indholdet i annonce, reklamer el.lign. falder sammen med den specifikke  \r\n\r\n anvendelse, som anerkendelsen beskriver. </P>  \r\n\r\n<P>Anerkendelsesteksten på etiketten og annoncer, reklamer el.lign. skal  \r\n\r\n altid fremtræde tydeligt adskilt fra den øvrige tekst. I umiddelbar  \r\n\r\n tilknytning til teksten kan anvendes det af Statens Planteavlsforsøg.  \r\n\r\n Planteværnscentret, registrerede fællesmærke. Mærket er vist nedenstående.  \r\n\r\n</P>  \r\n\r\n<P><IMG SRC=\"/image.aspx?id=76768&img=CR35976_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P CLASS=PUNKT> <B>10.</B> Ansøgning om overdragelse af en anerkendelse til  \r\n\r\n en anden virksomhed skal indsendes til forsøgsvirksomheden på et dertil  \r\n\r\n bestemt skema. Ansøgningen skal underskrives af den hidtidige virksomhed  \r\n\r\n eller fremstillerfirma samt den nye virksomhed, der dermed overtager  \r\n\r\n anmelderens rettigheder og forpligtelser i henhold til nærværende aftale.  \r\n\r\n</P>  \r\n\r\n<P CLASS=PUNKT> <B>11.</B> Forsøgsvirksomhedens afgørelse kan ankes til  \r\n\r\n Landbrugsministeriet. </P>  \r\n\r\n<P>Foranstående aftale godkendes herved med virkning fra den 1. januar 1984.  \r\n\r\n</P>  \r\n\r\n<P>Statens Planteavlsudvalg. Dansk Agrokemisk Forening. </P>  \r\n\r\n<P>den 5. juli 1983 den 17. august 1983 </P>  \r\n\r\n<P>P.U.V.  <I>Uri Nathan</I>  </P>  \r\n\r\n<P> <I>Halvor Skov</I>  P.B.V. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Landbrugsministeriet, den 22. august  \r\n\r\n 1983 </I> </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>e.b. </P>  \r\n\r\n<P CLASS=UNDERSKREVET-AF ALIGN=CENTER> <I>Henrik Wanscher</I>  </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19831321502"
        },
        {
            "displayName": "Entydig dokumentidentifikation",
            "displayValue": "CM035976"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Aftaler"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13215"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "22/08/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "1. afd. 1. kt. j.nr 80-420-4 og D 83-737-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}