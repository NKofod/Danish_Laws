{
    "id": 111908,
    "title": "1997 LSF 78   FORSLAG TIL LOV OM ÆNDRING AF LOV OM OPKRÆVNING AF INDKOMSTSKAT FOR   PERSONER M.V. (KILDESKAT) OG SKATTEKONTROLLOVEN (ELEKTRONISKE SKATTEKORT OG   SELVANGIVELSE AF AKTIEINDKOMST) ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 78",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 78 </P>  \r\n\r\n<P></P>  \r\n\r\n<P>Forslag til Lov om ændring af lov om opkrævning af indkomstskat for  \r\n\r\n personer m.v. (kildeskat) og skattekontrolloven (Elektroniske skattekort og  \r\n\r\n selvangivelse af aktieindkomst) </P>  \r\n\r\n<P></P>  \r\n\r\n<P>den 14. november 1997 </P>  \r\n\r\n<P></P>  \r\n\r\n<P>Vedtaget ved tredjebehandling den 2. december 1997 </P>  \r\n\r\n<P></P>  \r\n\r\n<P><a href=\"document.aspx?accn=A19970097730\"> Lov nr. 977 af 17/12/1997</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om opkrævning af indkomstskat for personer m.v. (kildeskat), jf.  \r\n\r\n lovbekendtgørelse nr. 614 af 10. juli 1997, foretages følgende ændringer:  \r\n\r\n</P>  \r\n\r\n<P> <B>1.</B> I <I>§ 48, stk. 1,</I> indsættes som <I>3.-5. pkt.:</I>  </P>  \r\n\r\n<P>&#187;Såfremt skattekortoplysningerne efter forudgående anmodning er  \r\n\r\n afgivet elektronisk direkte fra skattemyndighederne til den  \r\n\r\n indeholdelsespligtige, skal skattekortet ikke afleveres til den  \r\n\r\n indeholdelsespligtige. Skattekortet må ikke samtidig benyttes hos andre  \r\n\r\n indeholdelsespligtige, så længe de elektroniske skattekortoplysninger  \r\n\r\n anvendes hos den pågældende indeholdelsespligtige. Skatteministeren kan  \r\n\r\n fastsætte nærmere regler om rekvirering og anvendelse af elektroniske  \r\n\r\n skattekortoplysninger.&#171; </P>  \r\n\r\n<P> <B>2.</B> I <I>§ 48, stk. 7,</I> indsættes efter &#187;bikort eller  \r\n\r\n frikort,&#187;: &#187;jf. dog stk. 1, 3. pkt.,&#187;. </P>  \r\n\r\n<P> <B>3.</B> I <I>§ 48, stk. 8, 3. pkt.</I> , indsættes efter  \r\n\r\n &#187;afleveret til den indeholdelsespligtige&#171;: &#187;jf. dog stk. 1, 3.  \r\n\r\n pkt.&#171; </P>  \r\n\r\n<P> <B>4.</B> I <I>§ 74, stk. 1, nr. 4,</I> ændres &#187;forhold.&#171; til:  \r\n\r\n &#187;forhold, eller&#171;. </P>  \r\n\r\n<P> <B>5.</B> I <I>§ 74, stk. 1,</I> indsættes efter nr. 4 som nyt nummer:  \r\n\r\n</P>  \r\n\r\n<P>&#187;5) anmoder om elektroniske skattekortoplysninger hos  \r\n\r\n skattemyndighederne vedrørende personer, som man på anmodningstidspunktet  \r\n\r\n ikke kan påregne at skulle udbetale A-indkomst til.&#171; </P>  \r\n\r\n<P> <B>6.</B> I <I>§ 75</I> indsættes efter nr. 1 som nyt nummer: </P>  \r\n\r\n<P>&#187;2) benytter skattekortet over for en anden indeholdelsespligtig end  \r\n\r\n den, hvortil skattekortoplysningerne er afgivet elektronisk, jf. § 48, stk.  \r\n\r\n 1, 4. pkt.,&#187;. </P>  \r\n\r\n<P>Nr. 2 og 3 bliver herefter nr. 3 og 4. </P>  \r\n\r\n<P> <B>§ 2</B>  </P>  \r\n\r\n<P>I skattekontrolloven, jf. lovbekendtgørelse nr. 142 af 18. februar 1997,  \r\n\r\n som ændret ved lov nr. 362 af 2. juni 1997 og § 10 i lov nr. 440 af 10. juni  \r\n\r\n 1997, foretages følgende ændring: </P>  \r\n\r\n<P> <B>1.</B>  <I>§ 2, stk. 1, nr. 6,</I> affattes således: </P>  \r\n\r\n<P>&#187;6) Aktieindkomst, hvis den skattepligtiges samlede aktieindkomst  \r\n\r\n ikke overstiger grundbeløbet efter personskattelovens § 8 a, stk. 2, jf. stk.  \r\n\r\n 7, og den samlede aktieindkomst alene består af udbytte, hvori der er  \r\n\r\n indeholdt endelig udbytteskat. Fritagelsen gælder dog ikke for ægtefæller,  \r\n\r\n der er samlevende ved indkomstårets udløb, hvis den ene ægtefælle har en  \r\n\r\n aktieindkomst, hvori der ikke er indeholdt endelig udbytteskat.&#171; </P>  \r\n\r\n<P> <B>§ 3</B>  </P>  \r\n\r\n<P>Loven træder i kraft den 1. januar 1998. § 1 har virkning fra og med  \r\n\r\n forskudsregistreringen for indkomståret 1999. § 2 har virkning fra og med  \r\n\r\n indkomståret 1997. </P>  \r\n\r\n<P>Oprindeligt fremsat forslag </P>  \r\n\r\n<P> <B>§1</B>  </P>  \r\n\r\n<P>I lov om opkrævning af indkomstskat for personer m.v. (Kildeskat), jf.  \r\n\r\n lovbekendtgørelse nr. 614 af 10. juli 1997, foretages følgende ændringer:  \r\n\r\n</P>  \r\n\r\n<P> <B>1.</B> I <I>§ 48, stk. 1,</I> indsættes som 3.-5. pkt.: </P>  \r\n\r\n<P>&#187;Såfremt skattekortoplysningerne efter forudgående anmodning er  \r\n\r\n afgivet elektronisk direkte fra skattemyndighederne til den  \r\n\r\n indeholdelsespligtige, skal skattekortet ikke afleveres til den  \r\n\r\n indeholdelsespligtige. Skattekortet må ikke samtidig benyttes hos andre  \r\n\r\n indeholdelsespligtige, sålænge de elektroniske skattekortoplysninger anvendes  \r\n\r\n hos den pågældende indeholdelsespligtige. Skatteministeren kan fastsætte  \r\n\r\n nærmere regler om rekvirering og anvendelse af elektroniske  \r\n\r\n skattekortoplysninger.&#171;. </P>  \r\n\r\n<P> <B>2.</B> I <I>§ 48, stk. 7,</I> indsættes efter &#187;bikort eller  \r\n\r\n frikort,&#187;: &#187;jf. dog stk. 1, 3. pkt.,&#187;. </P>  \r\n\r\n<P> <B>3.</B> I <I>§ 48, stk. 8, 3. pkt.</I> , indsættes efter  \r\n\r\n &#187;afleveret til den indeholdelsespligtige&#171;: &#187;jf. dog stk. 1, 3.  \r\n\r\n pkt.&#171;. </P>  \r\n\r\n<P> <B>4.</B> I <I>§ 74, stk. 1, nr. 4,</I> ændres &#187;forhold.&#171; til:  \r\n\r\n &#187;forhold, eller&#171;. </P>  \r\n\r\n<P> <B>5.</B> I <I>§ 74, stk. 1,</I> indsættes som nyt nr. 5: </P>  \r\n\r\n<P>&#187;5) anmoder om elektroniske skattekortoplysninger hos  \r\n\r\n skattemyndighederne vedrørende personer, som man på anmodningstidspunktet  \r\n\r\n ikke kan påregne at skulle udbetale A-indkomst til.&#171;. </P>  \r\n\r\n<P> <B>6.</B> I <I>§ 75</I> indsættes efter nr. 1, som nyt nummer: </P>  \r\n\r\n<P>&#187;2) benytter skattekortet overfor en anden indeholdelsespligtig, end  \r\n\r\n den, hvortil skattekortoplysningerne er afgivet elektronisk, jf. § 48, stk.  \r\n\r\n 1, 4. pkt.&#171;. </P>  \r\n\r\n<P>Nr. 2 og 3 bliver herefter nr. 3 og 4. </P>  \r\n\r\n<P> <B>§ 2</B>  </P>  \r\n\r\n<P>I skattekontrolloven, jf. lovbekendtgørelse nr. 142 af 18. februar 1997,  \r\n\r\n som ændret ved lov nr. 362 af 2. juni 1997 og § 10 i lov nr. 440 af 10. juni  \r\n\r\n 1997, foretages følgende ændring: </P>  \r\n\r\n<P> <B>1.</B> § 2, stk. 1, nr. 6, affattes således: </P>  \r\n\r\n<P>&#187;6) Aktieindkomst, hvis den skattepligtiges samlede aktieindkomst  \r\n\r\n ikke overstiger grundbeløbet efter personskattelovens § 8 a, stk. 2, jf. stk.  \r\n\r\n 7, og den samlede aktieindkomst alene består af udbytte, hvori der er  \r\n\r\n indeholdt endelig udbytteskat. Fritagelsen gælder dog ikke for ægtefæller,  \r\n\r\n der er samlevende ved indkomstårets udløb, hvis den ene ægtefælle har en  \r\n\r\n aktieindkomst, hvori der ikke er indeholdt endelig udbytteskat.&#171; </P>  \r\n\r\n<P> <B>§ 3</B>  </P>  \r\n\r\n<P>Loven træder i kraft den 1. januar 1998. § 1 har virkning fra og med  \r\n\r\n forskudsregistreringen for indkomståret 1999. § 2 har virkning fra og med  \r\n\r\n indkomståret 1997. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Lovforslaget består af 2 dele, elektroniske skattekort og selvangivelse af  \r\n\r\n aktieindkomst. </P>  \r\n\r\n<P> <I>Formål</I>  </P>  \r\n\r\n<P>1. Formålet med lovforslaget om elektroniske skattekort er at muliggøre en  \r\n\r\n direkte anvendelse af elektroniske skattekortoplysninger i de  \r\n\r\n indeholdelsespligtige virksomheder, uden at skatteyderen selv behøver at  \r\n\r\n aflevere det fysiske skattekort (hovedkortet). Tanken er, at der skal  \r\n\r\n indføres en generel ordning, som de indeholdelsespligtige, der ønsker det,  \r\n\r\n kan benytte i forbindelse med den ordinære forskudsregistrering, hvis de  \r\n\r\n tilmelder sig forinden. </P>  \r\n\r\n<P>2. Formålet med lovforslaget om ændret selvangivelsespligt for  \r\n\r\n aktieindkomst er at løse et praktisk problem, der efter de gældende regler i  \r\n\r\n visse tilfælde opstår i forbindelse med selvangivelse af aktieindkomst, fordi  \r\n\r\n aktieudbytte under progressionsgrænsen ikke skal selvangives. Der ændres ikke  \r\n\r\n ved beskatningen af aktieindkomst. </P>  \r\n\r\n<P> <I>Gældende ret</I>  </P>  \r\n\r\n<P>1. Elektroniske skattekort </P>  \r\n\r\n<P>Efter de gældende regler i kildeskattelovens § 48, stk. 1, har modtagere  \r\n\r\n af A-indkomst pligt til at aflevere deres skattekort (hovedkort) til eller  \r\n\r\n forevise bikort eller frikort for den indeholdelsespligtige arbejdsgiver.  \r\n\r\n Hvis ikke der er afleveret skattekort, skal arbejdsgiveren indeholde 60 pct.  \r\n\r\n af A-indkomsten i skat, jf. § 48, stk. 7. </P>  \r\n\r\n<P>I henhold til § 48, stk. 8, kan skattemyndighederne meddele den  \r\n\r\n indeholdelsespligtige de oplysninger, der ellers fremgår af skattekort,  \r\n\r\n bikort eller frikort, f.eks. ved levering på edb. Der kan kun gives  \r\n\r\n skattekortoplysninger for personer, der modtager A-indkomst fra den  \r\n\r\n indeholdelsespligtige på det tidspunkt, hvor oplysninger rekvireres. Skatten  \r\n\r\n skal da indeholdes med den pct., skattemyndighederne har oplyst, men der må  \r\n\r\n kun gives fradrag efter skattekortet, hvis den indeholdelsespligtige samtidig  \r\n\r\n opbevarer skattekortet(hovedkortet). </P>  \r\n\r\n<P>Endelig kan skatteministeren i henhold til kildeskattelovens § 48 A, når  \r\n\r\n særlige grunde taler herfor, bestemme, at indeholdelse af foreløbig skat i  \r\n\r\n visse arter af A-indkomst skal ske helt uden anvendelse af skattekort. Denne  \r\n\r\n bemyndigelse er udmøntet i § 26 i bekendtgørelse nr. 768 af 19. september  \r\n\r\n 1995, hvorefter Told- og Skattestyrelsen for visse indkomstarter, nemlig  \r\n\r\n feriegodtgørelse, sociale og statslige pensioner, dagpenge samt stipendier  \r\n\r\n til uddannelsessøgende, kan bestemme, at skattetrækket kan ske på basis af  \r\n\r\n elektronisk leverede indeholdelsesoplysninger. I samarbejde med de sociale  \r\n\r\n forvaltningers pensionsafdelinger, statslige pensionsudbetalere og  \r\n\r\n SU-styrelsen er det derfor aftalt, at indeholdelsen for de nævnte indkomster  \r\n\r\n alene sker på grundlag af elektroniske skattekort. </P>  \r\n\r\n<P> <I>2.</I> Selvangivelse af aktieindkomst. </P>  \r\n\r\n<P>Efter skattekontrollovens § 2, stk. 1, nr. 6, skal der ikke selvangives om  \r\n\r\n aktieindkomst, hvori der er indeholdt endelig udbytteskat efter  \r\n\r\n personskattelovens § 8 a, stk. 1. Er der kun indeholdt endelig udbytteskat i  \r\n\r\n en del af årets aktieindkomst, skal resten af aktieindkomsten selvangives.  \r\n\r\n</P>  \r\n\r\n<P>Aktieindkomst består af aktieudbytte, avance ved salg af aktier samt andre  \r\n\r\n lignende indkomster, jf. personskattelovens § 4 a. Aktieindkomst kan være  \r\n\r\n negativ, f.eks. på grund af tab ved salg af aktier. </P>  \r\n\r\n<P>Årets aktieindkomst beskattes med en endelig skat på 25 pct., hvis den  \r\n\r\n ikke overstiger et grundbeløb på 26.400 kr. Grundbeløbet reguleres efter  \r\n\r\n personskattelovens § 20, og det udgør 35.000 kr. i 1998. At skatten er  \r\n\r\n endelig betyder, at aktieindkomsten ikke beskattes på anden måde, og at  \r\n\r\n skatten ikke indregnes i slutskatten efter kildeskattelovens § 67. </P>  \r\n\r\n<P>Overstiger årets aktieindkomst grundbeløbet på 26.400 kr. (35.000 kr. i  \r\n\r\n 1998), beskattes den overskydende del af indkomsten med 40 pct. Denne skat  \r\n\r\n indregnes i slutskatten efter kildeskattelovens § 67. </P>  \r\n\r\n<P>Er aktieindkomsten negativ, beregnes en tilsvarende negativ skat, der  \r\n\r\n indregnes i slutskatten, og et eventuelt resterende beløb fremføres til  \r\n\r\n modregning i slutskatten for de fem efterfølgende indkomstår. </P>  \r\n\r\n<P>For ægtefæller, der er samlevende ved indkomstårets udløb, gælder, at en  \r\n\r\n uudnyttet del af grundbeløbet på 26.400 kr. overføres til den anden  \r\n\r\n ægtefælle, dvs. at kun den del af ægtefællernes samlede aktieindkomst, der i  \r\n\r\n 1998 overstiger 70.000 kr., beskattes med 40 pct. Endvidere modregnes en  \r\n\r\n negativ aktieindkomst i ægtefællens positive aktieindkomst. </P>  \r\n\r\n<P>Efter kildeskattelovens § 65 skal det udbyttebetalende selskab eller  \r\n\r\n forening m.v. som udgangspunkt indeholde 25 pct. af udbyttet i kildeskat. Den  \r\n\r\n således indeholdte skat er, for så vidt angår udbyttet, endelig, hvis  \r\n\r\n modtageren har en samlet aktieindkomst (udbytte, hvori der er indeholdt  \r\n\r\n udbytteskat + anden aktieindkomst), der ikke overstiger grundbeløbet på  \r\n\r\n 26.400 kr., og udbyttet skal i så fald ikke selvangives. Overstiger den  \r\n\r\n indeholdte udbytteskat skatteprocenten på 25 af den samlede aktieindkomst,  \r\n\r\n f.eks. som følge af anden negativ aktieindkomst, men er den samlede  \r\n\r\n aktieindkomst positiv, modregnes den overskydende del af den indeholdte  \r\n\r\n udbytteskat i slutskatten. Er den samlede aktieindkomst negativ, modregnes  \r\n\r\n hele den indeholdte udbytteskat i slutskatten. </P>  \r\n\r\n<P>Fritagelsen for at selvangive aktieindkomst, hvori der er indeholdt  \r\n\r\n endelig udbytteskat, har i praksis givet anledning til vanskeligheder, fordi  \r\n\r\n skattemyndighederne på grund af den begrænsede selvangivelsespligt i visse  \r\n\r\n tilfælde mangler oplysninger til foretagelse af en korrekt skatteberegning.  \r\n\r\n</P>  \r\n\r\n<P>Dels savnes oplysninger til afgørelse af, om den samlede aktieindkomst  \r\n\r\n overstiger progressionsgrænsen, således at der skal beregnes en  \r\n\r\n aktieindkomstskat på 40 pct., eller om en selvangiven negativ aktieindkomst  \r\n\r\n skal korrigeres med en aktieindkomst, hvori der er indeholdt endelig  \r\n\r\n udbytteskat. </P>  \r\n\r\n<P>Dels savnes i ægtefællesituationer oplysning om størrelsen af et uudnyttet  \r\n\r\n grundbeløb, der kan overføres til den anden ægtefælle, i de tilfælde, hvor  \r\n\r\n den ene ægtefælle har en aktieindkomst, der ligger under progressionsgrænsen,  \r\n\r\n og der heri indgår udbytte, hvori der er indeholdt endelig udbytteskat, og  \r\n\r\n den anden ægtefælle har en aktieindkomst, der overstiger progressionsgrænsen.  \r\n\r\n Der savnes også oplysninger til opgørelse af, i hvilket omfang en selvangiven  \r\n\r\n negativ aktieindkomst skal overføres fra den anden ægtefælle, og dermed om i  \r\n\r\n hvilket omfang en negativ aktieindkomstskat skal fremføres til fradrag i  \r\n\r\n senere indkomstår. </P>  \r\n\r\n<P> <I>Lovforslaget</I>  </P>  \r\n\r\n<P>1. Elektroniske skattekort </P>  \r\n\r\n<P>Som beskrevet ovenfor har virksomhederne allerede i dag mulighed for at  \r\n\r\n rekvirere skattekortoplysninger fra skattemyndighederne til brug for  \r\n\r\n indeholdelsen af A-skat. Oplysninger leveres en gang årligt i forbindelse med  \r\n\r\n forskudsregistreringen på edb-medie til virksomheder, der har anmodet Told-  \r\n\r\n og Skattestyrelsen herom inden en bestemt frist. Mange virksomheder benytter  \r\n\r\n sig af denne mulighed, fordi det letter lønadministrationen at få alle  \r\n\r\n oplysninger leveret samlet. Virksomhederne har dog fortsat pligt til at  \r\n\r\n indhente og opbevare de ansattes skattekort, selvom man i princippet allerede  \r\n\r\n har oplysningerne på edb. Dette er administrativt byrdefuldt for  \r\n\r\n indeholdelsespligtige med mange A-indkomstmodtagere. </P>  \r\n\r\n<P>Efter forslaget indføres der generelt, og ikke blot for de af § 48 A  \r\n\r\n omfattede indkomstarter, mulighed for at indhente og anvende udelukkende  \r\n\r\n elektroniske skattekortoplysninger til brug for indeholdelsen af A-skat.  \r\n\r\n Ordningen vil i første omgang kun indebære elektronisk levering af  \r\n\r\n skattekortoplysninger i forbindelse med den ordinære forskudsregistrering.  \r\n\r\n Oplysningerne leveres på edb-medie, som fremsendes til de  \r\n\r\n indeholdelsespligtige virksomheder, der har tilmeldt sig ordningen inden en i  \r\n\r\n forvejen fastsat frist, formentlig medio september i året forud for  \r\n\r\n indkomståret. I tilfælde af ændringer af skattekortoplysningerne efter den  \r\n\r\n automatiske ordinære forskudsregistrering, vil det nye skattekort fortsat  \r\n\r\n skulle afleveres og anvendes ved indeholdelsen. </P>  \r\n\r\n<P>På længere sigt er det dog tanken, at også sådanne efterfølgende ændringer  \r\n\r\n til skattekortet skal kunne leveres elektronisk, men dette forudsætter  \r\n\r\n formentlig etablering af en on-line forbindelse mellem skattemyndighederne og  \r\n\r\n de pågældende virksomheder. </P>  \r\n\r\n<P>2. Selvangivelse af aktieindkomst </P>  \r\n\r\n<P>Til afhjælpning af de problemer de eksisterende regler har vist sig at  \r\n\r\n give i praksis, jf. ovenfor, foreslås, at fritagelsen for at selvangive  \r\n\r\n aktieindkomst, hvori der er indeholdt endelig udbytteskat, begrænses på  \r\n\r\n følgende punkter: </P>  \r\n\r\n<P>1) For skattepligtige med en samlet aktieindkomst, der ikke overstiger  \r\n\r\n progressionsgrænsen, hvis der i aktieindkomsten indgår indkomst, hvori der  \r\n\r\n ikke er indeholdt endelig udbytteskat. Dette forslag sikrer mod  \r\n\r\n &#187;underbeskatning&#171; af aktieindkomsten i de tilfælde, hvor den del af  \r\n\r\n aktieindkomsten, der ikke er indeholdt udbytteskat i, er negativ. </P>  \r\n\r\n<P>2) For ægtefæller, der er samlevende ved indkomstårets udløb, i de  \r\n\r\n tilfælde, hvor en sådan ægtefælle har en aktie-indkomst under  \r\n\r\n progressionsgrænsen, og den anden ægtefælle har en aktieindkomst, der ligger  \r\n\r\n over progressionsgrænsen, således at en &#187;overbeskatning&#171; af  \r\n\r\n ægtefællernes samlede aktieindkomst undgås. </P>  \r\n\r\n<P>3) For ægtefæller, der er samlevende ved indkomstårets udløb, i de  \r\n\r\n tilfælde, hvor den ene ægtefælle har aktieindkomst, hvori der ikke er  \r\n\r\n indeholdt udbytteskat. I disse tilfælde skal den anden ægtefælle efter  \r\n\r\n forslaget selvangive hele sin aktieindkomst - også selvom den alene består af  \r\n\r\n aktieindkomst under progressionsgrænsen, hvori der er indeholdt endelig  \r\n\r\n udbytteskat. Hermed sikres, at myndighederne ved skatteberegningen kan  \r\n\r\n foretage en korrekt overførsel mellem ægtefællerne af uudnyttede fradrag set  \r\n\r\n i forhold til ægtefællernes samlede aktieindkomst, og dermed en korrekt  \r\n\r\n beregning af en eventuel negativ aktieindkomstskat til fremførelse til  \r\n\r\n fradrag i senere indkomstår. </P>  \r\n\r\n<P>Samlet set vil en gennemførelse af forslaget medføre, at en enlig kun er  \r\n\r\n fritaget for at selvangive aktieindkomst, hvis den pågældende har en samlet  \r\n\r\n aktieindkomst under progressionsgrænsen, og aktieindkomsten alene består af  \r\n\r\n udbytte, hvori der er indeholdt endelig udbytteskat. </P>  \r\n\r\n<P>Samlevende ægtefæller er ligeledes kun fritaget for at selvangive  \r\n\r\n aktieindkomst, hvis de hver for sig har en samlet aktieindkomst under  \r\n\r\n progressionsgrænsen, og aktieindkomsten alene består af udbytte, hvori der er  \r\n\r\n indeholdt endelig udbytteskat. </P>  \r\n\r\n<P>En selvangivelsespligt som foreslået tilvejebringer de oplysninger, der er  \r\n\r\n nødvendige for, at myndighederne kan foretage en korrekt beregning af skat af  \r\n\r\n aktieindkomst. Forslaget medfører ikke en ændret beskatning af aktieindkomst.  \r\n\r\n</P>  \r\n\r\n<P>Gennemførelse af den foreslåede ændring af selvangivelsespligten vil blive  \r\n\r\n fulgt op således, at selvangivelse af aktieindkomst overføres til den  \r\n\r\n fortrykte selvangivelse. Endvidere vil der ved skatteberegningen automatisk  \r\n\r\n blive taget højde for grundbeløbet. </P>  \r\n\r\n<P>Det foreslås, at ændringen har virkning fra og med indkomståret 1997,  \r\n\r\n således at ændringerne skal anvendes første gang i foråret 1998 ved  \r\n\r\n selvangivelsen for 1997. </P>  \r\n\r\n<P> <I>Høring</I>  </P>  \r\n\r\n<P>Lovforslaget har været til høring hos Kommunernes Landsforening,  \r\n\r\n Københavns og Frederiksberg kommuner, Advokatsamfundet,  \r\n\r\n revisororganisationerne, Dansk Industri, Dansk Arbejdsgiverforening, Dansk  \r\n\r\n Handel og Service, Erhvervenes Skattesekretariat samt Erhvervsministeriet.  \r\n\r\n</P>  \r\n\r\n<P> <I>Provenumæssige konsekvenser</I>  </P>  \r\n\r\n<P>Lovforslaget skønnes ikke at have provenumæssige konsekvenser. </P>  \r\n\r\n<P> <I>Administrative konsekvenser</I>  </P>  \r\n\r\n<P>Lovforslagets del om elektroniske skattekort skønnes at ville medføre  \r\n\r\n engangsudgifter i Told Skat på 1,6 mio. kr. i 1998 til edb-tilretning og  \r\n\r\n information. Forslaget skønnes herudover ikke at ville have nævneværdige  \r\n\r\n administrative konsekvenser. </P>  \r\n\r\n<P>Lovforslagets bestemmelser om aktieindkomst skønnes at ville medføre  \r\n\r\n engangsudgifter for Told Skat på i alt 1,8 mio. kr., hvoraf formentlig 0,5  \r\n\r\n mio. kr. skal afholdes i 1997. Udgifterne vedrører hovedsageligt  \r\n\r\n edb-omkostninger. </P>  \r\n\r\n<P> <I>Erhvervsøkonomiske konsekvenser</I>  </P>  \r\n\r\n<P>Lovforslaget skønnes at give de indeholdelsespligtige virksomheder, der  \r\n\r\n benytter ordningen, en administrativ lettelse, idet arbejdet med indsamling  \r\n\r\n og opbevaring af de ansattes skattekort bortfalder for de personer, der er  \r\n\r\n ansat i hele perioden. Desuden smidiggøres lønadministrationen, når alle  \r\n\r\n ansattes skattekortoplysninger leveres samlet på edb. På lang sigt vil  \r\n\r\n etablering af on-line forbindelse mellem skattemyndigheder og virksomheder  \r\n\r\n betyde, at også løbende ændringer af skattekort i løbet af indkomståret vil  \r\n\r\n kunne overføres elektronisk, hvilket vil give yderligere administrative  \r\n\r\n lettelser i virksomhedernes lønadministrationer. </P>  \r\n\r\n<P> <I>Miljømæssige konsekvenser</I>  </P>  \r\n\r\n<P>Lovforslaget har ikke miljømæssige konsekvenser. </P>  \r\n\r\n<P> <I>Forholdet til EU-retten</I>  </P>  \r\n\r\n<P>Lovforslaget skønnes ikke at have EU-retlige aspekter. </P>  \r\n\r\n<P> <I>Bemærkninger til de enkelte bestemmelser.</I>  </P>  \r\n\r\n<P> <I>Til § 1</I>  </P>  \r\n\r\n<P>Til nr. 1 </P>  \r\n\r\n<P>Efter de gældende regler i kildeskattelovens § 48, stk. 1, har modtagere  \r\n\r\n af A-indkomst pligt til at aflevere skattekort til eller forevise bikort for  \r\n\r\n den indeholdelsespligtige. Med forslaget afskaffes pligten til at aflevere  \r\n\r\n det fysiske skattekort i det omfang, skattekortoplysninger er leveret  \r\n\r\n elektronisk fra skattemyndighederne til den indeholdelsespligtige. Den  \r\n\r\n elektroniske levering af skattekortoplysninger finder sted en gang årligt i  \r\n\r\n forbindelse med forskudsregistreringen for det kommende indkomstår.  \r\n\r\n Leveringen sker kun efter forudgående anmodning, hvorfor de  \r\n\r\n indeholdelsespligtige virksomheder skal tilmelde sig ordningen inden en  \r\n\r\n fastsat frist, som forventes at blive medio september i året forud for det  \r\n\r\n pågældende indkomstår. Virksomhederne må kun anmode om skattekortoplysninger  \r\n\r\n vedrørende personer, som man på anmodningstidspunktet påregner at ville  \r\n\r\n skulle udbetale A-indkomst til i det kommende indkomstår. Den skattepligtige  \r\n\r\n vil på forskudsopgørelsen få påtrykt meddelelse om, at  \r\n\r\n skattekortoplysningerne er videregivet elektronisk til den pågældende  \r\n\r\n indeholdelsespligtige. I tilfælde af jobskifte eller andre ændringer i  \r\n\r\n skattekortoplysningerne efter den automatiske forskudsregistrering eller i  \r\n\r\n løbet af indkomståret, vil det fysiske skattekort stadig skulle afleveres til  \r\n\r\n den indeholdelsespligtige. </P>  \r\n\r\n<P>Den elektroniske levering af skattekortoplysninger sker indtil videre ved  \r\n\r\n fremsendelse af oplysningerne på edb-medie. På lidt længere sigt forventes  \r\n\r\n etableret mulighed for on-line forbindelse mellem skattemyndigheder og  \r\n\r\n indeholdelsespligtige, og til den tid vil også løbende ændringer i  \r\n\r\n skattekortoplysninger kunne afgives elektronisk, således at ordningen ikke  \r\n\r\n længere vil være begrænset til de oplysninger, der foreligger på tidspunktet  \r\n\r\n for ordinær forskudsregistrering. </P>  \r\n\r\n<P>Endelig gives der med forslaget til § 48, stk. 1, 5. pkt.,  \r\n\r\n skatteministeren bemyndigelse til at fastsætte eventuelle nærmere regler.  \r\n\r\n</P>  \r\n\r\n<P>Til nr. 2 </P>  \r\n\r\n<P>Efter reglen i kildeskattelovens § 48, stk. 7, skal der indeholdes 60 pct.  \r\n\r\n i A-skat, hvis den skattepligtige ikke har afleveret skattekort eller  \r\n\r\n forevist bikort eller frikort. Der indsættes derfor i § 48, stk. 7, en  \r\n\r\n henvisning til de nye regler i § 48, stk.1, om at skattekort ikke skal  \r\n\r\n afleveres, når skattekortoplysninger er leveret elektronisk til den  \r\n\r\n indeholdelsespligtige. I disse tilfælde skal altså ikke længere automatisk  \r\n\r\n indeholdes 60 pct. i A-skat. </P>  \r\n\r\n<P>Til nr. 3 </P>  \r\n\r\n<P>Efter bestemmelsen i kildeskattelovens § 48, stk. 8, 3. pkt., må  \r\n\r\n oplysninger om skattekortsfradrag kun anvendes ved skatteberegningen, såfremt  \r\n\r\n skattekort er afleveret til den indeholdelsespligtige. Der indsættes derfor i  \r\n\r\n § 48, stk. 8, 3. pkt., en tilføjelse til de nye regler i § 48, stk. 1, om at  \r\n\r\n skattekort ikke skal afleveres, når skattekortoplysninger er leveret  \r\n\r\n elektronisk til den indeholdelsespligtige. I disse tilfælde må  \r\n\r\n fradragsoplysninger jo naturligvis gerne anvendes. </P>  \r\n\r\n<P>Til nr. 4 </P>  \r\n\r\n<P>Der er tale om en ny strafbestemmelse, som sanktionerer det forhold, at en  \r\n\r\n indeholdelsespligtig misbruger sin ret til at indhente oplysninger om  \r\n\r\n personers økonomiske forhold, nemlig skattekortoplysninger, til at skaffe sig  \r\n\r\n oplysninger om andre personer end sine ansatte. </P>  \r\n\r\n<P>Til nr. 5 </P>  \r\n\r\n<P>Der er tale om en ny strafbestemmelse, som sanktionerer det forhold, at en  \r\n\r\n skattepligtig samtidig benytter skattekortoplysninger fra hovedkortet overfor  \r\n\r\n flere indeholdelsespligtige, således at der uberettiget opnås fradrag i flere  \r\n\r\n indkomster. Hidtil har det, for at forhindre misbrug, været en betingelse for  \r\n\r\n anvendelse af fradragsoplysningerne på skattekortet, at den pågældende  \r\n\r\n indeholdelsespligtige også var i besiddelse af det fysiske skattekort. Med  \r\n\r\n indførelsen af de elektroniske skattekort bortfalder afleveringspligten, og  \r\n\r\n dermed vil der måske kunne opstå misbrug af skattekortsfradrag. </P>  \r\n\r\n<P> <I>Til § 2</I>  </P>  \r\n\r\n<P>Med forslaget foretages der på visse punkter begrænsning i fritagelsen for  \r\n\r\n selvangivelsespligt i skattekontrollovens § 2, stk. 1, nr. 6. </P>  \r\n\r\n<P>Det foreslås for det første, at denne fritagelse begrænses for  \r\n\r\n skattepligtige med en samlet aktieindkomst, der ikke overstiger  \r\n\r\n progressionsgrænsen, hvis der i aktieindkomsten indgår indkomst, hvori der  \r\n\r\n ikke er indeholdt endelig udbytteskat. Dette forslag sikrer mod  \r\n\r\n &#187;underbeskatning&#171; af aktieindkomsten i de tilfælde, hvor den del af  \r\n\r\n aktieindkomsten, der ikke er indeholdt udbytteskat i, er negativ. </P>  \r\n\r\n<P>Det foreslås for det andet, at denne fritagelse begrænses for ægtefæller,  \r\n\r\n der er samlevende ved indkomstårets udløb, i de tilfælde, hvor en sådan  \r\n\r\n ægtefælle har en aktie-indkomst under progressionsgrænsen, og den anden  \r\n\r\n ægtefælle har en aktieindkomst, der ligger over progressionsgrænsen, således  \r\n\r\n at en &#187;overbeskatning&#171; af ægtefællernes samlede aktieindkomst  \r\n\r\n undgås. </P>  \r\n\r\n<P>Det foreslås for det tredje, at denne fritagelse begrænses for ægtefæller,  \r\n\r\n der er samlevende ved indkomstårets udløb, i de tilfælde, hvor den ene  \r\n\r\n ægtefælle har aktieindkomst, hvori der ikke er indeholdt udbytteskat. I disse  \r\n\r\n tilfælde skal den anden ægtefælle efter forslaget selvangive hele sin  \r\n\r\n aktieindkomst - også selvom den alene består af aktieindkomst under  \r\n\r\n progressionsgrænsen, hvori der er indeholdt endelig udbytteskat. Hermed  \r\n\r\n sikres, at myndighederne ved skatteberegningen kan foretage en korrekt  \r\n\r\n overførsel mellem ægtefællerne af uudnyttede fradrag set i forhold til  \r\n\r\n ægtefællernes samlede aktieindkomst og dermed en korrekt beregning af en  \r\n\r\n eventuel negativ aktieindkomstskat til fremførelse til fradrag i senere  \r\n\r\n indkomstår. </P>  \r\n\r\n<P> <I>Til § 3</I>  </P>  \r\n\r\n<P>Lovens ikrafttræden er fastsat til 1. januar 1998 med henblik på, at  \r\n\r\n ordningen med de elektroniske skattekort kan få virkning fra og med  \r\n\r\n forskudsregistreringen for 1999, der edb-mæssigt påbegyndes allerede primo  \r\n\r\n 1998, samt at den ændrede selvangivelsespligt for aktieindkomst kan få  \r\n\r\n virkning fra og med indkomståret 1997. </P>  \r\n\r\n<P>Skriftlig fremsættelse (14. november 1997) </P>  \r\n\r\n<P> <B>Skatteministeren</B> (Carsten Koch): </P>  \r\n\r\n<P>Herved tillader jeg mig for det høje Ting at fremsætte: </P>  \r\n\r\n<P> <I>Forslag til lov om ændring af lov om opkrævning af indkomstskat for  \r\n\r\n personer m.v. og skattekontrolloven. (Elektroniske skattekort og  \r\n\r\n selvangivelse af aktieindkomst).</I>  </P>  \r\n\r\n<P>(Lovforslag nr. L 78). </P>  \r\n\r\n<P>Lovforslaget indeholder 2 mindre ændringer i henholdvis kildeskattelov og  \r\n\r\n skattekontrollov, der begge har til formål at gøre skatteopkrævningsystemet  \r\n\r\n lettere at anvende for dets brugere, dvs. skatteydere, indeholdelsespligtige  \r\n\r\n samt skattemyndigheder. </P>  \r\n\r\n<P>Den ene del af forslaget går ud på at indføre såkaldte &#187;elektroniske  \r\n\r\n skattekort&#171;, hvilket længe har været et stort ønske fra en række større  \r\n\r\n indeholdelsespligtige virksomheder, som derved kan slippe for at indhente og  \r\n\r\n opbevare de ansattes fysiske skattekort. </P>  \r\n\r\n<P>Ordningen går ud på, at tilmeldte indeholdelspligtige vil få  \r\n\r\n skattekortoplysningerne på de ansatte leveret elektronisk i forbindelse med  \r\n\r\n den ordinære forskudsregistrering. I det omfang oplysninger er leveret  \r\n\r\n elektronisk bortfalder den ansattes pligt til at aflevere det fysiske  \r\n\r\n skattekort. </P>  \r\n\r\n<P>Ved senere ændringer i skattekortet eller jobskifte i løbet af  \r\n\r\n indkomståret, vil der dog fortsat skulle anvendes fysisk skattekort. På  \r\n\r\n længere sigt vil sådanne efterfølgende ændringer formentlig også kunne  \r\n\r\n leveres elektronisk. Hertil kræves dog etablering af on-line forbindelse til  \r\n\r\n de indeholdelsespligtige virksomheder. </P>  \r\n\r\n<P>I øvrigt kan det oplyses, at mange indeholdelsespligtige allerede i dag  \r\n\r\n får skattekortoplysninger leveret på edb-medie fra skattemyndighederne som en  \r\n\r\n service i forbindelse med ordinær forskudsregistrering. Forslaget betyder  \r\n\r\n således kun at pligten til også at indhente det fysiske skattekort  \r\n\r\n forsvinder. </P>  \r\n\r\n<P>Den anden del af forslaget går ud på, at sikre tilvejebringelsen af de til  \r\n\r\n brug for beregning af skat af aktieindkomst nødvendige oplysninger, og  \r\n\r\n indebærer en mindre begænsning i fritagelsen for selvangivelse af  \r\n\r\n aktieindkomst. </P>  \r\n\r\n<P>Baggrunden er, at de gældende regler i praksis har bevirket, at  \r\n\r\n skattemyndighederne i visse tilfælde har manglet oplysninger til foretagelse  \r\n\r\n af korrekt skatteberegning. </P>  \r\n\r\n<P>Forslaget indfører selvangivelsespligt for aktieindkomst for begge  \r\n\r\n ægtefæller, hvis bare en af dem har aktieindkomst over progressionsgrænsen  \r\n\r\n eller aktieindkomst i form af avance eller tab. For enlige skal der  \r\n\r\n selvangives efter tilsvarende betingelser. </P>  \r\n\r\n<P>Det bemærkes, at forslaget ikke ændrer ved beskatningen af aktieindkomst.  \r\n\r\n</P>  \r\n\r\n<P>Samtidig med forslaget overføres selvangivelse af aktieindkomst til den  \r\n\r\n fortrykte selvangivelse til lettelse for mange skattepligtige, der dermed  \r\n\r\n slipper for den udvidede selvangivelse. De tidsmæssige forudsætninger for, at  \r\n\r\n denne forenkling kan ske allerede med virkning for selvangivelsen for 1997  \r\n\r\n er, at lovforslaget vedtages inden den 1.december 1997. Da der som nævnt er  \r\n\r\n tale om små ændringer, der udelukkende har til formål at forenkle og  \r\n\r\n smidiggøre, uden særlige udgifter, og som er ønsket af brugerne, er det mit  \r\n\r\n håb at lovforslaget kan vedtages på den korte tid. </P>  \r\n\r\n<P>Forslaget skønnes at medføre engangsudgifter for ToldSkat på henholdvis  \r\n\r\n 1,6 mio.kr. og 1,8 mio. kr., heraf 0,5 mio. kr. i 1997. Udgifterne dækker  \r\n\r\n edb-tilretning og information. </P>  \r\n\r\n<P>Forslaget skønnes ikke at have provenumæssige konsekvenser. </P>  \r\n\r\n<P>Idet jeg i øvrigt henviser til lovforslagets bemærkninger, skal jeg  \r\n\r\n anbefale forslaget til en hurtig og velvillig behandling i det høje Ting.  \r\n\r\n</P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) indsat den gældende formulering  \r\n\r\n af de bestemmelser, der berøres af lovforslaget</I>  </P>  \r\n\r\n<P>I lov om opkrævning af indkomstskat for personer m.v. (Kildeskat), jf.  \r\n\r\n lovbekendtgørelse nr. 614 af 10. juli 1997 foretages følgende ændringer: </P>  \r\n\r\n<P> <B>1.</B> I <I>§ 48, stk. 1,</I> indsættes som nyt 3.-5. pkt.: </P>  \r\n\r\n<P>&#187;Såfremt skattekortoplysningerne efter forudgående anmodning er  \r\n\r\n afgivet elektronisk direkte fra skattemyndighederne til den  \r\n\r\n indeholdelsespligtige, skal skattekortet ikke afleveres til den  \r\n\r\n indeholdelsespligtige. Skattekortet må ikke samtidig benyttes hos andre  \r\n\r\n indeholdelsespligtige, sålænge de elektroniske skattekortoplysninger anvendes  \r\n\r\n hos den pågældende indeholdelsespligtige. Skatteministeren kan fastsætte  \r\n\r\n nærmere regler om rekvirering og anvendelse af elektroniske  \r\n\r\n skattekortoplysninger.&#171;. </P>  \r\n\r\n<P> <B>2.</B> I <I>§ 48, stk. 7,</I> indsættes efter &#187;bikort eller  \r\n\r\n frikort,&#187;: &#187;jf. dog stk. 1, 3. pkt.,&#187;. </P>  \r\n\r\n<P> <B>3.</B> I <I>§ 48, stk. 8, 3. pkt.</I> , indsættes efter  \r\n\r\n &#187;afleveret til den indeholdelsespligtige&#171;: &#187;jf. dog stk. 1, 3.  \r\n\r\n pkt.&#171;. </P>  \r\n\r\n<P> <B>§ 48.</B> Til brug ved indeholdelse af foreløbig skat i A-indkomst  \r\n\r\n udsteder skattemyndighederne skattekort og bikort til skattepligtige, som  \r\n\r\n forventes at få A-indkomst i det pågældende år. Modtagere af A-indkomst skal  \r\n\r\n aflevere skattekort til eller forevise bikort for den indeholdelsespligtige.  \r\n\r\n</P>  \r\n\r\n<P> <I>Stk. 2.</I> Skattemyndighederne drager omsorg for, at det på  \r\n\r\n skattekortet anføres, hvilket beløb der skal fradrages i A-indkomst for  \r\n\r\n henholdsvis en måned, 14 dage, en uge og en dag, forinden indeholdelse  \r\n\r\n foretages. Fradragsbeløbene udgør forholdsmæssige andele af summen af de  \r\n\r\n fradrag, der må forventes at ville tilkomme den skattepligtige ved den  \r\n\r\n endelige indkomstopgørelse og skatteberegning for det pågældende år. På  \r\n\r\n bikort anføres intet fradragsbeløb. </P>  \r\n\r\n<P> <I>Stk. 3.</I> Skatteministeren kan fastsættes regler, hvorefter der  \r\n\r\n under særlige omstændigheder ikke skal anføres fradragsbeløb på skattekortet  \r\n\r\n eller skal ske fordeling af det samlede fradrag på anden måde end efter stk.  \r\n\r\n 2. </P>  \r\n\r\n<P> <I>Stk. 4.</I> Skattemyndighederne drager omsorg for, at det på  \r\n\r\n skattekort og bikort anføres, med hvilken procent indeholdelse skal  \r\n\r\n foretages. Indeholdelsesprocenten fastsættes under hensyn til den  \r\n\r\n skattepligtiges forventede indkomstforhold. Skatteministeren kan fastsætte  \r\n\r\n regler om op- eller nedrunding af de beregnede indholdelsesprocenter, som dog  \r\n\r\n i intet tilfælde må forhøjes eller nedsættes med mere end 1,5.  \r\n\r\n Skatteministeren fastsætter endvidere regler om, hvorledes der ved  \r\n\r\n beregningen af skattekortets fradragsbeløb og indeholdelsesprocenten skal  \r\n\r\n tages hensyn til den skattepligtiges personfradrag efter personskattelovens  \r\n\r\n §§ 9-12. </P>  \r\n\r\n<P> <I>Stk. 5.</I> Skatteministeren kan bestemme, at der ved den  \r\n\r\n indeholdelsespligtiges beregning af A-skat skal ske nedrunding af det beløb,  \r\n\r\n hvoraf skatten beregnes, til det nærmeste med 10 delelige kronebeløb. </P>  \r\n\r\n<P> <I>Stk. 6.</I> Når omstændighederne i det enkelte tilfælde taler derfor,  \r\n\r\n således når det er åbenbart, at den skattepligtiges indkomst ikke vil blive  \r\n\r\n så stor, at han skal svare de i § 40 nævnte skatter, kan vedkommende  \r\n\r\n skattemyndighed med fremtidig virkning bestemme, at der ikke skal indeholdes  \r\n\r\n skat i A-indkomst, som den skattepligtige oppebærer. Bestemmelsen kan  \r\n\r\n begrænses til at angå en vis A-indkomst eller A-indkomst, som udbetales eller  \r\n\r\n godskrives i en vis periode eller indtil et vist maksimalbeløb. Når sådan  \r\n\r\n bestemmelse er truffet, skal vedkommende modtager af A-indkomst forevise et  \r\n\r\n af skattemyndigheden udstedt frikort for den, der udbetaler eller godskriver  \r\n\r\n A-indkomsten. Skatteministeren kan, når særlige forhold taler derfor,  \r\n\r\n bestemme, at indeholdelse af skat i en vis art af A-indkomst skal undlades  \r\n\r\n uden anvendelse af frikort. I så fald ses der ved beregningen af  \r\n\r\n fradragsbeløb efter stk. 2 bort fra udgiftsfradrag, der er knyttet til den  \r\n\r\n omhandlede art af A-indkomst. </P>  \r\n\r\n<P> <I>Stk. 7.</I> Har den skattepligtige hverken afleveret skattekort eller  \r\n\r\n forevist bikort eller frikort, skal der indeholdes 60 pct. af den udbetalte  \r\n\r\n eller godskrevne A-indkomst uden fradrag efter stk. 2-3. </P>  \r\n\r\n<P> <I>Stk. 8.</I> Skattemyndighederne kan meddele den indeholdelsespligtige  \r\n\r\n de oplysninger, der ellers fremgår af skattekortet, bikortet eller frikortet.  \r\n\r\n Indeholdelse af A-skat skal da uanset stk. 7 ske på grundlag af disse  \r\n\r\n oplysninger. Oplysning om skattekortfradrag må dog kun anvendes ved  \r\n\r\n skateberegningen, såfremt skattekort er afleveret til den  \r\n\r\n indeholdelsespligtige. </P>  \r\n\r\n<P> <I>Stk. 9.</I> Den skattepligtige kan over for den indeholdelsespligtige  \r\n\r\n begære, at denne indeholder A-skatten med en højere procent end angivet på  \r\n\r\n skattekortet eller bikortet. Skatteministeren fastsætter de nærmere regler  \r\n\r\n herom. </P>  \r\n\r\n<P> <B>4.</B> I <I>§ 74, stk. 1, nr. 4,</I> ændres &#187;forhold.&#171; til:  \r\n\r\n &#187;forhold, eller&#171;. </P>  \r\n\r\n<P> <B>5.</B> I <I>§ 74, stk. 1,</I> indsættes som nyt nr. 5: </P>  \r\n\r\n<P>&#187;5) anmoder om elektroniske skattekortoplysninger hos  \r\n\r\n skattemyndighederne vedrørende personer, som man på anmodningstidspunktet  \r\n\r\n ikke kan påregne at skulle udbetale A-indkomst til.&#171;. </P>  \r\n\r\n<P> <B>§ 74.</B> Med bøde straffes den, der forsætligt eller ved grov  \r\n\r\n uagtsomhed </P>  \r\n\r\n<P>1) undlader at opfylde pligt til at foretage indeholdelse af A-skat,  \r\n\r\n udbytteskat m.v., royaltyskat eller skat som nævnt i § 65 B, stk. 1, </P>  \r\n\r\n<P>2) undlader at indbetale indeholdte skattebeløb i rette tid, </P>  \r\n\r\n<P>3) undlader rettidigt at afgive de i § 57, stk. 1, § 66, stk. 3, eller §  \r\n\r\n 66 A, stk. 1, omhandlede oplysninger, </P>  \r\n\r\n<P>4) afgiver urigtige eller vildledende oplysninger om de i § 57, stk. 1, §  \r\n\r\n 66, stk. 3, eller § 66 A, stk. 1, omhandlede forhold. </P>  \r\n\r\n<P> <I>Stk. 2.</I> Er forholdet begået med forsæt til at unddrage det  \r\n\r\n offentlige skat, eller foreligger der i øvrigt skærpende omstændigheder, kan  \r\n\r\n straffen stige til hæfte eller fængsel indtil 2 år. </P>  \r\n\r\n<P> <B>6.</B> I <I>§ 75</I> indsættes efter nr. 1, som nyt nummer: </P>  \r\n\r\n<P>&#187;2) benytter skattekortet overfor en anden indeholdelsespligtig end  \r\n\r\n den, hvortil skattekortoplysningerne er afgivet elektronisk, jf. § 48, stk.  \r\n\r\n 1, 4. pkt.&#171;. </P>  \r\n\r\n<P>Nr. 2 og 3 bliver herefter nr. 3 og 4. </P>  \r\n\r\n<P> <B>§ 75.</B> På samme måde som anført i § 74 straffes den, der </P>  \r\n\r\n<P>1) lader sig udbetale A-indkomst vidende om, at der ikke i indkomsten er  \r\n\r\n indeholdt A-skat som påbudt, </P>  \r\n\r\n<P>2) forsætligt eller ved grov uagtsomhed afgiver urigtige eller vildledende  \r\n\r\n oplysninger til brug for afgørelser efter § 45, stk. 1 og 3, § 48, stk. 6, §  \r\n\r\n 51, § 52, stk. 2, eller § 53 eller i forbindelse med en af de i sisse  \r\n\r\n bestemmelser nævnte ansøgninger fortier oplysninger af betydning for sagens  \r\n\r\n afgørelse, eller </P>  \r\n\r\n<P>3) forsætligt eller ved grov uagtsomhed afgiver urigtige eller vildledende  \r\n\r\n oplysninger t6il brug ved beregning af passivposter efter § 33 D eller i  \r\n\r\n forbindelse med en sådan beregning fortier oplysninger af betydning for  \r\n\r\n denne. </P>  \r\n\r\n<P> <B>§ 2</B>  </P>  \r\n\r\n<P>I skattekontrolloven, jf. lovbekendtgørelse nr. 142 af 18. februar 1997,  \r\n\r\n som ændret ved lov nr. 362 af 2. juni 1997 og § 10 i lov nr. 440 af 10. juni  \r\n\r\n 1997, fortages følgende ændring: </P>  \r\n\r\n<P> <B>1.</B> § 2, stk. 1, nr. 6, affattes således: </P>  \r\n\r\n<P>&#187;6) Aktieindkomst, hvis den skattepligtiges samlede aktieindkomst  \r\n\r\n ikke overstiger grundbeløbet efter personskattelovens § 8 a, stk. 2, jf. stk.  \r\n\r\n 7, og den samlede aktieindkomst alene består af udbytte, hvori der er  \r\n\r\n indeholdt endelig udbytteskat. Fritagelsen gælder dog ikke for ægtefæller,  \r\n\r\n der er samlevende ved indkomstårets udløb, hvis den ene ægtefælle har en  \r\n\r\n aktieindkomst, hvori der ikke er indeholdt endelig udbytteskat.&#171; </P>  \r\n\r\n<P> <B>§ 2.</B> Selvangivelsespligten omfatter ikke: </P>  \r\n\r\n<P>1) Børn, der ikke er fyldt 15 år ved indkomstårets begyndelse, medmindre  \r\n\r\n de i indkomståret har haft skattepligtig indkomst. </P>  \r\n\r\n<P>2) Personer, der alene er skattepligtige efter kildeskattelovens § 2, stk.  \r\n\r\n 1, litra c, f, i eller j, sidstnævnte under forudsætning af, at den  \r\n\r\n pågældende alene beskattes efter kildeskattelovens § 48 C. </P>  \r\n\r\n<P>3) Selskaber og foreninger m.v., der alene er skattepligtige efter  \r\n\r\n selskabsskattelovens § 2, stk. 1, litra c, e eller g. </P>  \r\n\r\n<P>4) Foreninger m.v som nævnt i § 1, stk. 1, nr. 6, i selskabsskatteloven,  \r\n\r\n hvis foreningen m.v. ikke har indtægt, fortjeneste eller tab som nævnt i § 1,  \r\n\r\n stk. 1, nr. 6, i selskabsskatteloven. </P>  \r\n\r\n<P>5) Foreninger m.v. som nævnt i § 1, stk. 1, nr. 6, i selskabsskatteloven,  \r\n\r\n hvis foreningen m.v. som følge af fradragsretten efter § 3, stk. 2 og 3, i  \r\n\r\n selskabsskatteloven ikke har indkomst til beskatning. Det er dog en  \r\n\r\n betingelse, at foreningens formål udelukkende er almenvelgørende eller på  \r\n\r\n anden måde almennyttigt. </P>  \r\n\r\n<P>6) Aktieindkomst, hvori der er indeholdt endelig udbytteskat efter  \r\n\r\n personskattelovens § 8 a, stk. 1. </P>  \r\n\r\n<P>7) Indkomst, der beskattes efter kildeskattelovens § 48 E. </P>  \r\n\r\n<P>8) Dødsboer, der efter § 6 i dødsboskatteloven er fritaget for at betale  \r\n\r\n indkomstskat. </P>  \r\n\r\n<P> <I>Stk. 2.</I> Fritagelserne som nævnt under stk. 1, nr. 2 og 3, gælder  \r\n\r\n ikke, hvis den skattepligtige har modtaget udbytte omfattet af ligningslovens  \r\n\r\n § 16 A, stk. 1, eller afståelsessummer omfattet af ligningslovens § 16 B, i  \r\n\r\n hvilke der ikke er indeholdt udbytteskat efter kildeskattelovens § 65,  \r\n\r\n medmindre udbyttet m.v. er omfattet af kildeskattelovens § 65, stk. 6. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/12/1997"
        },
        {
            "displayName": "Accession",
            "displayValue": "199712K00078"
        },
        {
            "displayName": "Entydig dokumentidentifikation",
            "displayValue": "CL008087"
        },
        {
            "displayName": "Dato for førstegangsindlæggelse",
            "displayValue": "17/12/1997"
        },
        {
            "displayName": "Dato for indlæggelse",
            "displayValue": "17/12/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "78"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}