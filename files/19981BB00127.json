{
    "id": 92450,
    "title": "Forslag til folketingsbeslutning om fleksibel børnepasningsorlov",
    "documentTypeId": "480",
    "isSagsforlobPeriodValid": true,
    "shortName": "1998/1 BSF 127",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\">Fremsat den 20. april 1999 af Ole&nbsp;Sohn&nbsp;(SF),  \r\n\r\n Christine&nbsp;Antorini&nbsp;(SF), Anne&nbsp;Baastrup&nbsp;(SF),  \r\n\r\n Jes&nbsp;Lunde&nbsp;(SF)&nbsp;og&nbsp;Villy&nbsp;S&oslash;vndal&nbsp;(SF)</P>  \r\n\r\n<B><FONT SIZE=5><P ALIGN=\"CENTER\">Forslag til folketingsbeslutning</P>  \r\n\r\n</B>  \r\n\r\n<P ALIGN=\"CENTER\">om fleksibel b&oslash;rnepasningsorlov</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">Folketinget opfordrer regeringen til inden udgangen af  \r\n\r\n 1999 at frems&aelig;tte forslag om &aelig;ndring af lov om orlov, der  \r\n\r\n indeb&aelig;rer, at for&aelig;ldre f&aring;r mulighed for at tage  \r\n\r\n b&oslash;rnepasningsorlov i kortere perioder, p&aring; enkeltdage eller  \r\n\r\n p&aring; deltid.</P>  \r\n\r\n<I><P ALIGN=\"CENTER\">Bem&aelig;rkninger til forslaget</P>  \r\n\r\n</I>  \r\n\r\n<FONT SIZE=3><P ALIGN=\"JUSTIFY\">I valgkampen lovede Socialdemokratiet en mere  \r\n\r\n fleksibel b&oslash;rnepasningsorlov. Da SR-regeringen tiltr&aring;dte, indgik  \r\n\r\n det i regeringsgrundlaget. Senere indgik &oslash;nsket om »at g&oslash;re det  \r\n\r\n lidt bedre« for b&oslash;rnefamilierne i statsminister Poul Nyrup Rasmussens  \r\n\r\n nyt&aring;rstale. I dag indg&aring;r det i arbejdsminister Ove Hygums liste  \r\n\r\n over, hvad han skal se p&aring;, n&aring;r overenskomsterne er endeligt  \r\n\r\n p&aring; plads.</P>  \r\n\r\n<P ALIGN=\"JUSTIFY\">I valgkampen lovede SF en bedre og mere fleksibel  \r\n\r\n b&oslash;rnepasningsorlov. En r&aelig;kke fagforbund, blandt andet HK, SiD og  \r\n\r\n KAD gik ind i debatten og fremlagde forslag, der p&aring; mange punkter  \r\n\r\n ligner SF's ideer.</P>  \r\n\r\n<P ALIGN=\"JUSTIFY\">Straks efter valget fremsatte SF forslag om  \r\n\r\n forh&oslash;jelse af ydelsen til b&oslash;rnepasningsorlov - og fik  \r\n\r\n regeringspartiernes kolde skulder. Nu freml&aelig;gger SF et konkret forslag  \r\n\r\n til en mere fleksibel ordning. Fleksibiliteten best&aring;r i, at de  \r\n\r\n g&aelig;ldende rettigheder suppleres med muligheder for at veksle disse  \r\n\r\n rettigheder til en r&aelig;kke fleksible muligheder. SF vil &aring;bne  \r\n\r\n d&oslash;re og give muligheder, frem for at skitsere et bestemt antal  \r\n\r\n standardtilbud, som Folketinget s&aring; giver gr&oslash;nt lys for.</P>  \r\n\r\n<P ALIGN=\"JUSTIFY\">SF foresl&aring;r, at retten til 26 ugers fuldtidsorlov  \r\n\r\n for for&aelig;ldre til b&oslash;rn under 1 &aring;r helt eller delvis skal  \r\n\r\n kunne veksles til ret til et eller to klippekort til fleksibel orlov svarende  \r\n\r\n til 13 ugers fuldtidsarbejde. Tilsvarende kan ret til 13 ugers fuldtidsorlov  \r\n\r\n for b&oslash;rn i alderen 1-8 &aring;r veksles til et klippekort til  \r\n\r\n fleksibel orlov svarende til 13 ugers fuldtidsarbejde.</P>  \r\n\r\n<P ALIGN=\"JUSTIFY\">Man kan kalde disse 13 ugers klippekort for gr&oslash;nne  \r\n\r\n klippekort, fordi de giver gr&oslash;nt lys for fleksible l&oslash;sninger,  \r\n\r\n som det passer bedst med familien. Den er noget, som mange  \r\n\r\n sm&aring;b&oslash;rnsfor&aelig;ldre har efterlyst i debatten om fleksibel  \r\n\r\n for&aelig;ldreorlov. Den eneste betingelse er, at man kan f&aring; kollegerne  \r\n\r\n med p&aring; den l&oslash;sning, man &oslash;nsker. Klippekortet giver blandt  \r\n\r\n andet adgang til fuldtidsorlov i mindre perioder end 13 uger,  \r\n\r\n neds&aelig;ttelse af den ugentlige arbejdstid og omsorgsdage, s&aring;fremt  \r\n\r\n den p&aring;g&aelig;ldendes kolleger (via tillidsrepr&aelig;sentanten, hvor  \r\n\r\n en s&aring;dan findes) er indforst&aring;et med den konkrete  \r\n\r\n udm&oslash;ntning. Orloven kan str&aelig;kke sig over hele perioden, indtil  \r\n\r\n barnet fylder 8 &aring;r.</P>  \r\n\r\n<P ALIGN=\"JUSTIFY\">Som ved den lovbestemte orlov kan en arbejdsgiver ikke  \r\n\r\n n&aelig;gte adgang til denne orlov, ligesom der ikke m&aring; ske  \r\n\r\n afskedigelse begrundet i varsling af fleksibel orlov. Arbejdsgiveren kan dog  \r\n\r\n under hensyntagen til virksomhedens tarv kr&aelig;ve, at det gr&oslash;nne  \r\n\r\n klippekort s&aring; vidt muligt benyttes i sammenh&aelig;ngende perioder af  \r\n\r\n 18 dages/3 ugers varighed.</P>  \r\n\r\n<P ALIGN=\"JUSTIFY\">Medarbejderen skal varsle arbejdsgiveren mindst 3  \r\n\r\n m&aring;neder f&oslash;r orlovens p&aring;begyndelse. Senest 2 m&aring;neder  \r\n\r\n f&oslash;r orlovens p&aring;begyndelse skal arbejdsgiveren afgive en tro og  \r\n\r\n love-erkl&aelig;ring p&aring; orlovens omfang og fordeling til brug for  \r\n\r\n udbetaling af orlovsydelse. Dette er ogs&aring; fristen vedr&oslash;rende  \r\n\r\n krav om sammenh&aelig;ngende orlovsperioder. S&aring;fremt arbejdsgiveren  \r\n\r\n stiller krav om sammenh&aelig;ngende perioder, skal der straks ske  \r\n\r\n dr&oslash;ftelse af placering mv. S&aring;fremt der ikke kan opn&aring;s  \r\n\r\n aftale om placering af orlov, kan medarbejderen senest 1 m&aring;ned  \r\n\r\n f&oslash;r orlovens planlagte p&aring;begyndelse aflyse sin  \r\n\r\n orlovsans&oslash;gning (og eventuelt udnytte den lovbestemte ret til 13 ugers  \r\n\r\n sammenh&aelig;ngende fuldtidsorlov).</P>  \r\n\r\n<P ALIGN=\"JUSTIFY\">Det andet klippekort i SF's forslag kunne kaldes det gule  \r\n\r\n klippekort, fordi b&oslash;rnefor&aelig;ldre her skal vente p&aring;  \r\n\r\n gr&oslash;nt lys fra arbejdsgiveren, inden man kan tage hul p&aring; en  \r\n\r\n fleksibel ordning. Det gule klippekort skulle give mulighed for at veksle den  \r\n\r\n nuv&aelig;rende aftalebaserede ret til 26-39 ugers fuldstidsorlov til et  \r\n\r\n klippekort til yderligere orlov svarende til 26-39 ugers fuldtidsarbejde,  \r\n\r\n hvis der kan opn&aring;s en aftale med arbejdsgiveren og kollegerne. En  \r\n\r\n arbejdsgiver skal ikke kunne n&aelig;gte at dr&oslash;fte mulighederne med  \r\n\r\n medarbejder og tillidsrepr&aelig;sentant. Men arbejdsgiveren har ikke pligt  \r\n\r\n til at yde orlov, medmindre der indg&aring;s en konkret aftale, inden den  \r\n\r\n fleksible orlov p&aring;begyndes.</P>  \r\n\r\n<P ALIGN=\"JUSTIFY\">For begge klippekort g&aelig;lder det, at adgangen til  \r\n\r\n klippekortet er betinget af, at den p&aring;g&aelig;ldende forud for den  \r\n\r\n fleksible b&oslash;rnepasningsorlov har v&aelig;ret fuldtidsansat eller har  \r\n\r\n st&aring;et til r&aring;dighed for arbejdsmarkedet p&aring; fuld tid i mindst  \r\n\r\n 1 &aring;r. For fuldtidsforsikrede, der er optaget efter dimittendreglen,  \r\n\r\n udarbejdes der s&aelig;rlige regler for adgang.</P>  \r\n\r\n<P ALIGN=\"JUSTIFY\">For begge klippekortsordninger g&aelig;lder, at de  \r\n\r\n nuv&aelig;rende regler vedr&oslash;rende mindsket/ingen brug af  \r\n\r\n institutionstilbud ikke g&aelig;lder.</P>  \r\n\r\n<P ALIGN=\"JUSTIFY\">Et ubrugt klippekort skal kunne veksles tilbage til de  \r\n\r\n g&aelig;ldende rettigheder til fuldtidsorlov. En l&oslash;nmodtager skal  \r\n\r\n kunne tage sit klippekort med i nye ans&aelig;ttelsesforhold uden  \r\n\r\n n&oslash;dvendigvis at skulle bruge kortet her.</P>  \r\n\r\n<P ALIGN=\"JUSTIFY\">SF's forslag skal blandt andet ses som et bidrag til at  \r\n\r\n mindske den k&oslash;nsm&aelig;ssige sk&aelig;vhed i brugen af  \r\n\r\n for&aelig;ldreorlovsordningen. Mange, ikke mindst m&aelig;nd, er bange for at  \r\n\r\n forpasse karrieremuligheder eller g&aring; glip af sp&aelig;ndende opgaver,  \r\n\r\n hvis de g&aring;r p&aring; for&aelig;ldreorlov. SF's forslag giver disse  \r\n\r\n m&aelig;nd (og kvinder) chancen for at vove det ene &oslash;je og g&aring;  \r\n\r\n forsigtigt til v&aelig;rks. De kan f.eks. starte med at bede kolleger og  \r\n\r\n arbejdsgivere om en frieftermiddag med b&oslash;rnene en gang om ugen i en  \r\n\r\n periode. De beh&oslash;ver ikke straks at bruge alle »klip« p&aring; kortet.  \r\n\r\n De kan se, om det g&aring;r godt med en beskeden orlovsm&aelig;ngde. Har de  \r\n\r\n s&aring; senere mod p&aring; mere frihed, kan de l&aelig;gge op til en ny  \r\n\r\n udvidet ordning. Den konkrete aftale kan rumme gensidige frister for  \r\n\r\n opsigelse og genforhandling af aftalen. Hvis man f.eks. ser nogle  \r\n\r\n sp&aelig;ndende arbejdsopgaver forude, kan man l&aelig;gge op til en  \r\n\r\n genforhandling af aftalen, f.eks. med fuld tid i en periode.</P>  \r\n\r\n<P ALIGN=\"JUSTIFY\">Den foresl&aring;ede ordning har ogs&aring; et  \r\n\r\n s&aelig;rligt familie- og b&oslash;rnepolitisk sigte. Ordningen er et tilbud  \r\n\r\n til familier, der f&aring;r s&aelig;rlige behov for mere frihed i en periode  \r\n\r\n f.eks. p&aring; grund af arbejdspres i familien, tid til indk&oslash;ring i  \r\n\r\n b&oslash;rnehave eller skole, sociale problemer i familien, osv. De kan bruge  \r\n\r\n klippekortene til kortere perioder med fuldtidsorlov til en af  \r\n\r\n for&aelig;ldrene eller til nedsat tid for en eller begge for&aelig;ldre.</P>  \r\n\r\n<P ALIGN=\"JUSTIFY\">I SF's model betaler for&aelig;ldrene en pris for at  \r\n\r\n v&aelig;lge den fleksible orlov frem for fuldtidsorlov. Prisen er, at den  \r\n\r\n fleksible orlov g&oslash;res afh&aelig;ngig af kollegernes accept. Dermed  \r\n\r\n bliver den kollegiale debat om gensidige sociale hensyn til den  \r\n\r\n afg&oslash;rende regulator for udnyttelsen af den fleksible orlov.</P>  \r\n\r\n<P ALIGN=\"JUSTIFY\">Dette krav skal f&oslash;rst og fremmest sikre, at den  \r\n\r\n fleksible b&oslash;rnepasningsorlov udformes p&aring; en s&aring;dan  \r\n\r\n m&aring;de, at den bliver rimelig for arbejdspladsen og kollegerne. Hvis den  \r\n\r\n ene sm&aring;b&oslash;rnsfor&aelig;lder f&aring;r mere tid med sine  \r\n\r\n b&oslash;rn, ved at kollegaerne, der m&aring;ske ogs&aring; er  \r\n\r\n sm&aring;b&oslash;rnsfor&aelig;ldre, presses til mere overarbejde, er der  \r\n\r\n intet n&aring;et.</P>  \r\n\r\n<P ALIGN=\"JUSTIFY\">Hvis man som kollega er bekymret for, at en fleksibel  \r\n\r\n ordning for sm&aring;b&oslash;rnsfor&aelig;ldrene vil resultere i  \r\n\r\n uacceptabelt arbejdspres og overarbejde for andre, kan denne bekymring komme  \r\n\r\n frem, n&aring;r der laves s&aelig;rlige aftaler med ledelsen. Hvis kollegerne  \r\n\r\n f.eks. vil have sikkerhed for mernormering, overarbejdsbegr&aelig;nsning og  \r\n\r\n lign., kan de betinge sig, at tillidsrepr&aelig;sentanten kan indg&aring; en  \r\n\r\n aftale med ledelsen herom, inden de siger god for en fleksibel ordning.</P>  \r\n\r\n<P ALIGN=\"JUSTIFY\">Men bliver sm&aring;b&oslash;rnsfor&aelig;ldrene s&aring;  \r\n\r\n ikke afh&aelig;ngige af kollegernes velvilje? Jo, og s&aring;dan b&oslash;r  \r\n\r\n det ogs&aring; v&aelig;re. Et velf&aelig;rdstilbud til &eacute;n b&oslash;r  \r\n\r\n ikke belaste andre uacceptabelt eller un&oslash;dvendigt. Derfor skal  \r\n\r\n kollegerne have et v&aelig;sentligt ord at skulle have sagt, n&aring;r det  \r\n\r\n afg&oslash;res, hvor fleksibel en b&oslash;rnepasningsorlov kan blive.</P>  \r\n\r\n<P ALIGN=\"JUSTIFY\">Forslaget indeb&aelig;rer en ny type fordeling af ansvar  \r\n\r\n og pligter. Samfundet p&aring;tager sig ansvaret for at give  \r\n\r\n sm&aring;b&oslash;rnsfor&aelig;ldrene nogle rettigheder og muligheder for  \r\n\r\n selv at tilrettel&aelig;gge fleksible l&oslash;sninger. Ansvaret for, at  \r\n\r\n disse muligheder kan oms&aelig;ttes i konkrete, gode l&oslash;sninger for den  \r\n\r\n enkelte, uddelegeres til en dialog mellem den enkelte og hans/hendes  \r\n\r\n arbejdskolleger og ledelse. Hvorfor nu det? Af den simple grund, at vi kun  \r\n\r\n f&aring;r brugbare fleksible l&oslash;sninger ved et decentralt ansvar. Der  \r\n\r\n er sn&aelig;vre gr&aelig;nser for, hvor megen fleksibilitet staten kan sikre  \r\n\r\n den enkelte sm&aring;b&oslash;rnsfor&aelig;lder ved at lovgive om  \r\n\r\n pr&aelig;cise rettigheder. En vidtstrakt fleksibilitet f&aring;s kun ved at  \r\n\r\n kombinere individuelle rettigheder med et aktivt medansvar ude p&aring;  \r\n\r\n arbejdspladserne.</P>  \r\n\r\n<P ALIGN=\"JUSTIFY\">Det er arbejdskollegerne og ledelsen, der i praksis kan  \r\n\r\n sikre den enkelte ordentlige fleksible l&oslash;sninger. Det er  \r\n\r\n arbejdskollegerne, der skal v&aelig;re &aring;bne for en lidt &aelig;ndret  \r\n\r\n arbejdsorganisering, eller hvad der nu skal til for at finde en  \r\n\r\n l&oslash;sning. Hvis en fleksibel b&oslash;rnepasningsorlov er baseret  \r\n\r\n p&aring; kollegernes mukkeri i krogene og ledelsens chikane, er den ikke  \r\n\r\n meget v&aelig;rd for den enkelte.</P>  \r\n\r\n<P ALIGN=\"JUSTIFY\">Jamen, vil det s&aring; ikke kr&aelig;ve et omfattende  \r\n\r\n holdningsskift, f&oslash;r der sker &aelig;ndringer? Det er ikke s&aring;  \r\n\r\n sikkert. Allerede i dag er masser af mennesker parat til at g&aring; et godt  \r\n\r\n stykke, hvis de kan se, at de hj&aelig;lper en arbejdskollega til et bedre  \r\n\r\n samliv med sine b&oslash;rn. Hvis Folketinget s&aring; via ny lovgivning  \r\n\r\n &aring;bner en r&aelig;kke nye fleksible muligheder for  \r\n\r\n sm&aring;b&oslash;rnsfor&aelig;ldrene, vil det med garanti s&aelig;tte gang i  \r\n\r\n snakken over frokostbordene p&aring; arbejdspladserne.  \r\n\r\n Tillidsrepr&aelig;sentanter og fagforeninger vil blive bestormet med  \r\n\r\n &oslash;nsker og foresp&oslash;rgsler. Stakkels den  \r\n\r\n tillidsrepr&aelig;sentant, der ikke tager debatten op og unders&oslash;ger  \r\n\r\n kollegernes holdninger og krav til aftaler om fleksibel  \r\n\r\n b&oslash;rnepasningsorlov. Hvis lovgivningen kridter banen op for lokale  \r\n\r\n forhandlinger og aftaler, vil det i sig selv bidrage til at udvikle den  \r\n\r\n sociale dialog og ansvarlighed p&aring; arbejdspladserne. Konkret lovgivning  \r\n\r\n er m&aring;ske det bedste br&aelig;kjern for holdningsdebatten.</P>  \r\n\r\n<P ALIGN=\"JUSTIFY\">Gennemf&oslash;res forslaget, vil det give et  \r\n\r\n for&oslash;get incitament til debatten om familievenlige arbejdspladser.  \r\n\r\n Adgangen til at trykke p&aring; gr&oslash;nt lys for fleksibel  \r\n\r\n for&aelig;ldreorlov placeres der, hvor det h&oslash;rer hjemme, nemlig hos de  \r\n\r\n kolleger, der ofte skal acceptere &aelig;ndringer for at indpasse fleksible  \r\n\r\n hensyn til b&oslash;rnefamilierne i arbejdspladsens hverdag. Selve  \r\n\r\n orlovslovgivningen giver dermed et indirekte incitament til en &aring;ben  \r\n\r\n kollegial debat om familievenlige arbejdspladser.</P>  \r\n\r\n<P ALIGN=\"JUSTIFY\">SF's forslag er udformet, s&aring; man kan skabe fleksible  \r\n\r\n ordninger uden at bidrage v&aelig;sentligt til flaskehalsproblemer p&aring;  \r\n\r\n arbejdsmarkedet. I den nuv&aelig;rende model med henholdsvis retsbestemte og  \r\n\r\n aftalebaserede orlovsmuligheder har l&oslash;nmodtagere, der med hensyn til  \r\n\r\n arbejdsl&oslash;shed, kvalifikationer m.v. st&aring;r st&aelig;rkt over for  \r\n\r\n ledelsen, de bedste muligheder for at insistere p&aring; en maksimal  \r\n\r\n udnyttelse af b&aring;de den retsbestemte og den aftalebaserede  \r\n\r\n orlovsmulighed. Resultatet er, at en relativt stor andel af dem, der holder  \r\n\r\n orlov, kommer fra flaskehalsomr&aring;der eller omr&aring;der med  \r\n\r\n begr&aelig;nset ledighed. Det g&aelig;lder ikke mindst kvindedominerede  \r\n\r\n omr&aring;der som social- og sundhedssektoren. Udbygger man blot dette system  \r\n\r\n med mere fleksible muligheder, vil denne sk&aelig;vdeling formodentlig  \r\n\r\n yderligere blive udbygget.</P>  \r\n\r\n<P ALIGN=\"JUSTIFY\">SF's model vil vende en hel del op og ned p&aring; dette.  \r\n\r\n Ved at g&oslash;re den kollegiale accept til den egentlige flaskehals for  \r\n\r\n brugen af fleksibel for&aelig;ldreorlov indbygger man s&aring; at sige et  \r\n\r\n modvirkende element i ordningen. N&aring;r en ansat i f.eks. social- og  \r\n\r\n sundhedssektoren &oslash;nsker en fleksibel orlov, ved kollegerne ofte, at de  \r\n\r\n ikke kan forvente at f&aring; erstatningsarbejdskraft. Det vil alt andet lige  \r\n\r\n &oslash;ge frygten for, at de tilbagev&aelig;rende skal arbejde h&aring;rdere  \r\n\r\n og hurtigere, tage flere vagter, osv. Derfor kan man - alt andet lige -  \r\n\r\n forvente, at modviljen mod fleksible orlovsordninger vil v&aelig;re relativt  \r\n\r\n st&oslash;rst p&aring; omr&aring;der med mangel p&aring; arbejdskraft, mens  \r\n\r\n arbejdspladser, hvor alle ved, at der let kan skaffes  \r\n\r\n erstatningsarbejdskraft, vil stille sig mere im&oslash;dekommende. Dermed  \r\n\r\n indbygger SF-forslaget en faktor, der direkte modvirker »sammenklumpning« af  \r\n\r\n orlovsans&oslash;gninger fra omr&aring;der med reelle og potentielle  \r\n\r\n flaskehalsproblemer.</P>  \r\n\r\n<P ALIGN=\"JUSTIFY\">Dette g&oslash;r, at ordningens samlede  \r\n\r\n samfundsm&aelig;ssige nettoeffekt bliver s&aring; gunstig som mulig. Der  \r\n\r\n opn&aring;s den relativt st&oslash;rste udnyttelse p&aring; fagomr&aring;der  \r\n\r\n og delarbejdsmarkeder, hvor job&aring;bninger kan bes&aelig;ttes med  \r\n\r\n arbejdsl&oslash;se. Herved mindskes den samlede merudgift ved at give mange  \r\n\r\n for&aelig;ldre et &oslash;get velf&aelig;rd.</P>  \r\n\r\n</FONT>  \r\n\r\n<I><P ALIGN=\"CENTER\">Skriftlig frems&aelig;ttelse</P>  \r\n\r\n</I>  \r\n\r\n<B><P>Ole Sohn </B>(SF):</P>  \r\n\r\n<P ALIGN=\"JUSTIFY\">Som ordf&oslash;rer for forslagsstillerne tillader jeg mig  \r\n\r\n herved at frems&aelig;tte:</P>  \r\n\r\n<I><P ALIGN=\"JUSTIFY\">Forslag til folketingsbeslutning om fleksibel  \r\n\r\n b&oslash;rnepasningsorlov.</P>  \r\n\r\n</I>  \r\n\r\n<P ALIGN=\"JUSTIFY\">(Beslutningsforslag nr. B 127).</P>  \r\n\r\n<P ALIGN=\"JUSTIFY\">Jeg henviser i &oslash;vrigt til de bem&aelig;rkninger,  \r\n\r\n der ledsager forslaget, og anbefaler det til Tingets velvillige  \r\n\r\n behandling.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "1998/1 BF 127",
            "stateLabel": "Bortfaldet",
            "references": [
                {
                    "shortName": "1998/1 BSF 127",
                    "title": "Forslag til folketingsbeslutning om fleksibel børnepasningsorlov",
                    "presentationName": "Beslutningsforslag som fremsat",
                    "documentTypeId": 480,
                    "documentId": 92450,
                    "eliUri": "/eli/ft/19981BB00127",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19981/beslutningsforslag_oversigtsformat/B127.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "20/04/1999"
        },
        {
            "displayName": "Accession",
            "displayValue": "19981BB00127"
        },
        {
            "displayName": "Entydig dokumentidentifikation",
            "displayValue": "AX000759"
        },
        {
            "displayName": "Dato for førstegangsindlæggelse",
            "displayValue": "20/04/1999"
        },
        {
            "displayName": "Dato for indlæggelse",
            "displayValue": "20/04/1999"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "127"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}