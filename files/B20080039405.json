{
    "id": 115657,
    "title": "Bekendtgørelse om beskyttelse mod udsættelse for vibrationer på offshoreanlæg m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 394 af 15/05/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p>\r\n      <p class=\"Indholdsfortegnelse\"><a href=\"#Bil1\">Bilag 1</a></p>\r\n      <p class=\"Indholdsfortegnelse\"><a href=\"#Bil2\">Bilag 2</a></p><div class=\"bjelke\">Den fulde tekst</div><p class=\"Titel2\">Bekendtgørelse om beskyttelse mod udsættelse for vibrationer på offshoreanlæg m.v. <a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n      <p class=\"Indledning2\">I medfør af § 3, stk. 3, § 55, og § 72, stk. 1, i lov nr. 1424 af 21. december 2005 om sikkerhed m.v. for offshoreanlæg til efterforskning, produktion og transport af kulbrinter (offshoresikkerhedslov), som ændret ved lov nr. 107 af 7. februar 2007, fastsættes efter bemyndigelse i henhold til § 61, stk. 3:</p>\r\n      <p class=\"ParagrafGruppeOverskrift\">Anvendelsesområde og definitioner</p>\r\n      <p class=\"Paragraf\"><span class=\"ParagrafNr\">§ 1.</span> Bekendtgørelsen finder anvendelse på offshoreanlæg som defineret i offshoreanlægslovens § 2.</p>\r\n      <p class=\"Stk2\"><span class=\"StkNr\">Stk. 2.</span> § 2, nr. 1, 2 og 4-7, § 3, stk. 2, og §§ 4-15 finder endvidere anvendelse på indkvarteringsfaciliteter på skibe og indretninger omfattet af offshoresikkerhedslovens § 3, stk. 3, og hvor personer, der arbejder på et offshoreanlæg, indkvarteres, i det omfang det har betydning for sikkerheden og sundheden for de indkvarterede personer.</p>\r\n      <p class=\"Stk2\"><span class=\"StkNr\">Stk. 3.</span> Bekendtgørelsen omfatter forhold på de offshoreanlæg m.v., som er nævnt i stk. 1 og 2, hvor den ansatte udsættes eller kan blive udsat for vibrationer.</p>\r\n      <p class=\"Paragraf\"><span class=\"ParagrafNr\">§ 2.</span> I bekendtgørelsen forstås ved:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> <span class=\"Italic\">Daglig vibrationsbelastning A(12)</span><span class=\"Italic\">:</span> Det tidsvægtede gennemsnit af vibrationernes styrke og varighed, angivet i forhold til en referenceperiode på 12 timer, jf. bilag 1 og 2.</p>\r\n          <p class=\"Liste1\"><span class=\"Liste1Nr\">2)</span> <span class=\"Italic\">Belastningstid:</span> Den tid, hvor den ansatte i løbet af et døgn er udsat for vibrationer ved aktiviteter, som foregår på en arbejdsgivers ansvar.</p>\r\n          <p class=\"Liste1\"><span class=\"Liste1Nr\">3)</span> <span class=\"Italic\">Hånd-arm-vibrationer:</span> Mekaniske vibrationer, der overføres fra udstyr som holdes, styres eller støttes af hånd eller arm, og som udgør risiko for den ansattes sundhed og sikkerhed, navnlig skader på kar, knogler, led, nerver eller muskler.</p>\r\n          <p class=\"Liste1\"><span class=\"Liste1Nr\">4)</span> <span class=\"Italic\">Helkropsvibrationer:</span> Mekaniske vibrationer, der, hvis de overføres til hele kroppen, medfører risiko for den ansattes sundhed og sikkerhed, navnlig sygdomme i lænderyggen og skader på rygsøjlen.</p>\r\n          <p class=\"Liste1\"><span class=\"Liste1Nr\">5)</span> <span class=\"Italic\">Intermitterende:</span> Gentagne, ensartede perioder af vibrationer afbrudt af intervaller, hvor vibrationerne ophører eller ændres tydeligt i styrke eller karakter.</p>\r\n          <p class=\"Liste1\"><span class=\"Liste1Nr\">6)</span> <span class=\"Italic\">Aktionsværdi:</span> Den værdi af den daglige vibrationsbelastning A(12), hvor arbejdsgiveren skal træffe de foranstaltninger, som er nævnt i § 7, jf. § 3.</p>\r\n          <p class=\"Liste1\"><span class=\"Liste1Nr\">7)</span> <span class=\"Italic\">Grænseværdi:</span> Den værdi af den daglige vibrationsbelastning A(12), som under ingen omstændigheder må overskrides, jf. §§ 3 og 8.</p>\r\n        </div>\r\n      </p>\r\n      <p class=\"ParagrafGruppeOverskrift\">Grænseværdier og aktionsværdier</p>\r\n      <p class=\"Paragraf\"><span class=\"ParagrafNr\">§ 3.</span> Grænseværdier og aktionsværdier for hånd-arm-vibrationer:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Grænseværdien for den daglige hånd-arm-vibrationsbelastning i en referenceperiode på 12 timer A(12 ) fastsættes til 4,1 m/s<span class=\"Superscript\">2</span>.</p>\r\n          <p class=\"Liste1\"><span class=\"Liste1Nr\">2)</span> Aktionsværdien for den daglige hånd-arm-vibrationsbelastning i en referenceperiode på 12 timer A(12 ) fastsættes til 2,05 m/s<span class=\"Superscript\">2</span>. Den ansattes daglige belastning for hånd-arm-vibrationer vurderes eller måles på grundlag af bilag 1.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Grænseværdier og aktionsværdier for helkropsvibrationer:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Grænseværdien for den daglige helkropsvibrationsbelastning i en referenceperiode på 12 timer A(12 ) fastsættes til 0,94 m/s<span class=\"Superscript\">2</span>.</p>\r\n          <p class=\"Liste1\"><span class=\"Liste1Nr\">2)</span> Aktionsværdien for den daglige helkropsvibrationsbelastning i en referenceperiode på 12 timer A(12 ) fastsættes til 0,41 m/s<span class=\"Superscript\">2</span>. Den ansattes daglige belastning for helkropsvibrationer vurderes eller måles på grundlag af bilag 2.</p>\r\n        </div>\r\n      </p>\r\n      <p class=\"ParagrafGruppeOverskrift\">Pligter</p>\r\n      <p class=\"Paragraf\"><span class=\"ParagrafNr\">§ 4.</span> Den driftsansvarlige virksomhed skal sørge for, at aktiviteter på offshoreanlæg m.v. tilrettelægges og udføres således, at risikoen for følger af udsættelse for vibrationsbelastninger minimeres ved, at vibrationerne fjernes eller begrænses ved kilden eller nedbringes til et niveau, der er så lavt, som rimeligt praktisk muligt, jf. bilag 1 i bekendtgørelse om styring af sikkerhed og sundhed på offshoreanlæg m.v. Der skal i den forbindelse tages hensyn til den teknologiske udvikling og mulighederne for at minimere vibrationerne.</p>\r\n      <p class=\"Paragraf\"><span class=\"ParagrafNr\">§ 5.</span> Hvis arbejdsgiveren vurderer, at den ansatte udsættes for vibrationsbelastninger, skal vurderingen af de sikkerheds- og sundhedsmæssige risici, jf. bekendtgørelse om styring af sikkerhed og sundhed på offshoreanlæg m.v., tillige indeholde en vurdering og om nødvendigt en måling af den ansattes daglige vibrationsbelastning.</p>\r\n      <p class=\"Stk2\"><span class=\"StkNr\">Stk. 2.</span> Måling af vibrationer skal udføres i det omfang, det er nødvendigt for at klarlægge belastningsforholdene. Som alternativ til måling kan vibrationsbelastningen vurderes gennem observation af den konkrete arbejdsmetode og på baggrund af oplysninger om udstyrets vibrationsstyrke under de givne arbejdsforhold.</p>\r\n      <p class=\"Stk2\"><span class=\"StkNr\">Stk. 3.</span> Dokumentation af vurderingen efter stk. 1 og 2 skal forefindes i den driftsansvarlige virksomhed og være til rådighed for øvrige arbejdsgivere, virksomhedsledere, arbejdsledere, sikkerhedsorganisationen og de øvrige ansatte på offshoreanlægget m.v.</p>\r\n      <p class=\"Paragraf\"><span class=\"ParagrafNr\">§ 6.</span> Ved udarbejdelse af risikovurderingen efter § 5 skal der særligt tages hensyn til:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Vibrationsbelastningens styrke, type og varighed, herunder belastningen fra intermitterende vibrationer eller gentagne stød.</p>\r\n          <p class=\"Liste1\"><span class=\"Liste1Nr\">2)</span> Grænseværdier og aktionsværdier for vibrationsbelastning, som er fastsat i § 3.</p>\r\n          <p class=\"Liste1\"><span class=\"Liste1Nr\">3)</span> Negative effekter på sikkerhed og sundhed for ansatte, som tilhører særlig følsomme risikogrupper.</p>\r\n          <p class=\"Liste1\"><span class=\"Liste1Nr\">4)</span> Eventuelle indirekte effekter på den ansattes sikkerhed og sundhed ved samspil mellem mekaniske vibrationer og arbejdspladsen eller andet udstyr, herunder navnlig hvis de mekaniske vibrationer</p>\r\n          <p class=\"Tekst2\">\r\n            <div>\r\n              <p class=\"Liste2\"><span class=\"Liste2Nr\">a)</span> er forstyrrende for en korrekt betjening af kontrolanordninger eller aflæsning af instrumenter eller</p>\r\n              <p class=\"Liste2\"><span class=\"Liste2Nr\">b)</span> påvirker strukturers stabilitet eller sammenføjningers stabilitet.</p>\r\n            </div>\r\n          </p>\r\n          <p class=\"Liste1\"><span class=\"Liste1Nr\">5)</span> Oplysninger fra fabrikanterne af udstyr i henhold til de relevante EU-direktiver.</p>\r\n          <p class=\"Liste1\"><span class=\"Liste1Nr\">6)</span> Muligheden for at anvende andet udstyr, som er udformet med henblik på at nedbringe belastningen fra mekaniske vibrationer.</p>\r\n          <p class=\"Liste1\"><span class=\"Liste1Nr\">7)</span> Belastning med helkropsvibrationer efter arbejdstidens ophør ved aktiviteter på offshoreanlægget m.v., herunder vibrationsbelastning under benyttelse af indkvarteringsfaciliteter.</p>\r\n          <p class=\"Liste1\"><span class=\"Liste1Nr\">8)</span> Særlige arbejdsforhold, f.eks. arbejde ved lave temperaturer.</p>\r\n          <p class=\"Liste1\"><span class=\"Liste1Nr\">9)</span> De resultater af arbejdsmedicinske undersøgelser, der giver anledning til nye foranstaltninger, jf. § 11, stk. 2.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> En vurdering som nævnt i § 5, stk. 1 og 2, kan omfatte arbejdsgiverens begrundelse for, at art og omfang af risikoen i forbindelse med mekaniske vibrationer gør en yderligere detaljeret vurdering unødvendig.</p>\r\n      <p class=\"Paragraf\"><span class=\"ParagrafNr\">§ 7.</span> Hvis den daglige vibrationsbelastning overstiger de aktionsværdier, som er fastsat i § 3<span class=\"Italic\">, </span>skal arbejdsgiveren undersøge årsagen, og arbejdsgiveren skal planlægge og træffe tekniske og organisatoriske foranstaltninger således, at risici hidrørende fra vibrationsbelastningen nedbringes så meget, som det er rimeligt praktisk muligt. Ved valg af foranstaltninger skal følgende tillægges særlig opmærksomhed:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Alternative arbejdsmetoder, som nedbringer vibrationsbelastningen.</p>\r\n          <p class=\"Liste1\"><span class=\"Liste1Nr\">2)</span> Valg af passende udstyr med et godt ergonomisk design og det lavest mulige vibrationsniveau under hensyn til det arbejde, der skal udføres.</p>\r\n          <p class=\"Liste1\"><span class=\"Liste1Nr\">3)</span> Teknologi, som nedsætter risikoen for skader forårsaget af vibrationer, navnlig sæder, der effektivt opfanger helkropsvibrationer, og håndtag, der dæmper hånd-arm-vibrationer.</p>\r\n          <p class=\"Liste1\"><span class=\"Liste1Nr\">4)</span> Planer for vedligeholdelse af arbejdsudstyr og arbejdspladser.</p>\r\n          <p class=\"Liste1\"><span class=\"Liste1Nr\">5)</span> Udformning, indretning og placering af arbejdspladser.</p>\r\n          <p class=\"Liste1\"><span class=\"Liste1Nr\">6)</span> Relevant information, instruktion og oplæring, så udstyr anvendes korrekt og på en sikker måde, således at vibrationsbelastningen nedbringes så meget, som det er rimeligt praktisk muligt.</p>\r\n          <p class=\"Liste1\"><span class=\"Liste1Nr\">7)</span> Begrænsning af udsættelsens varighed og styrke.</p>\r\n          <p class=\"Liste1\"><span class=\"Liste1Nr\">8)</span> Passende arbejdstider med tilstrækkelige pauser.</p>\r\n          <p class=\"Liste1\"><span class=\"Liste1Nr\">9)</span> Udlevering af arbejdstøj til udsatte ansatte, således at de beskyttes mod kulde og fugt.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 8.</span> Den ansatte må under ingen omstændigheder udsættes for en vibrationsbelastning, der overskrider grænseværdierne i § 3.</p>\r\n      <p class=\"Stk2\"><span class=\"StkNr\">Stk. 2.</span> Overskrides grænseværdierne i § 3, skal arbejdsgiveren straks</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> iværksætte handlinger, der bringer vibrationsbelastningen under grænseværdierne i § 3,</p>\r\n          <p class=\"Liste1\"><span class=\"Liste1Nr\">2)</span> identificere grunden til, at grænseværdierne blev overskredet, og</p>\r\n          <p class=\"Liste1\"><span class=\"Liste1Nr\">3)</span> træffe tekniske eller administrative forholdsregler til sikring af, at overskridelsen ikke gentages.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 9.</span> Arbejdsgiveren skal sørge for, at den ansatte oplæres og instrueres i, hvorledes arbejde, hvor den ansatte udsættes for vibrationer, skal udføres således, at sikkerheds- og sundhedsmæssige risici fra vibrationerne nedbringes så meget, som det er rimeligt praktisk muligt.</p>\r\n      <p class=\"Stk2\"><span class=\"StkNr\">Stk. 2.</span> Ved oplæring og instruktion af den ansatte skal der navnlig tages hensyn til følgende:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Foranstaltninger, der træffes i henhold til bekendtgørelsen for at fjerne risikoen for mekaniske vibrationer eller nedbringer den så meget, som det er rimeligt praktisk muligt.</p>\r\n          <p class=\"Liste1\"><span class=\"Liste1Nr\">2)</span> De grænseværdier og aktionsværdier, som er fastsat i § 3.</p>\r\n          <p class=\"Liste1\"><span class=\"Liste1Nr\">3)</span> Resultaterne af de gennemførte vurderinger af sikkerheds- og sundhedsforholdene, jf. §§ 4-6.</p>\r\n          <p class=\"Liste1\"><span class=\"Liste1Nr\">4)</span> Hvorfor og hvordan tegn på arbejdsulykker og arbejdsbetingede lidelser skal opdages og anmeldes.</p>\r\n          <p class=\"Liste1\"><span class=\"Liste1Nr\">5)</span> Under hvilke betingelser den ansatte har ret til arbejdsmedicinske undersøgelser.</p>\r\n          <p class=\"Liste1\"><span class=\"Liste1Nr\">6)</span> Arbejdsmetoder, som skal nedbringe vibrationsbelastningen så meget, som det er rimeligt praktisk muligt.</p>\r\n        </div>\r\n      </p>\r\n      <p class=\"ParagrafGruppeOverskrift\">Arbejdsmedicinske undersøgelser</p>\r\n      <p class=\"Paragraf\"><span class=\"ParagrafNr\">§ 10.</span> Arbejdsgiveren skal sikre, at ansatte, der vurderes at være udsat for vibrationer, jf. §§ 4-6, har adgang til at få foretaget en arbejdsmedicinsk undersøgelse, hvis</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> vibrationsbelastningen er af en sådan art, at identificerbar sygdom eller forringelse af den ansattes sundhed kan sættes i forbindelse med udsættelsen,</p>\r\n          <p class=\"Liste1\"><span class=\"Liste1Nr\">2)</span> det er sandsynligt, at sygdommen eller virkningen kan opstå under de særlige forhold, den ansatte arbejder under,</p>\r\n          <p class=\"Liste1\"><span class=\"Liste1Nr\">3)</span> den anvendte undersøgelsesmetode kun indebærer minimal risiko for den ansatte, og</p>\r\n          <p class=\"Liste1\"><span class=\"Liste1Nr\">4)</span> der foreligger effektive teknikker til påvisning af sygdommen eller forringelsen af den ansattes sundhed.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Den arbejdsmedicinske undersøgelse skal tilrettelægges og gennemføres med henblik på at forebygge og bekæmpe arbejdsbetingede lidelser.</p>\r\n      <p class=\"Stk2\"><span class=\"StkNr\">Stk. 3.</span> Undersøgelsen skal forestås af arbejdsmedicinske klinikker eller afdelinger, herunder arbejdsmedicinske ambulatorier, eller af andre lignende sagkyndige.</p>\r\n      <p class=\"Stk2\"><span class=\"StkNr\">Stk. 4.</span> Eventuelle rimelige udgifter til undersøgelsen afholdes af arbejdsgiveren. Arbejdsgiveren skal sørge for, at undersøgelsen kan foregå uden tab af indtægt for den ansatte og så vidt muligt i arbejdstiden.</p>\r\n      <p class=\"Paragraf\"><span class=\"ParagrafNr\">§ 11.</span> Den, der forestår arbejdsmedicinske undersøgelser, jf. § 10, indsender resultaterne heraf til Energistyrelsen og orienterer den undersøgte ansatte om resultatet. Dette skal på anmodning meddeles den ansatte skriftligt. Resultaterne må ikke overlades til arbejdsgiveren.</p>\r\n      <p class=\"Stk2\"><span class=\"StkNr\">Stk. 2.</span> Energistyrelsen meddeler virksomheden, om resultaterne af den arbejdsmedicinske undersøgelse giver anledning til at træffe nye foranstaltninger, herunder ajourføring af risikovurderingen, løbende helbredsundersøgelse for de ansatte samt foranstaltninger i forbindelse med arbejdets planlægning og tilrettelæggelse.</p>\r\n      <p class=\"ParagrafGruppeOverskrift\">Dispensation</p>\r\n      <p class=\"Paragraf\"><span class=\"ParagrafNr\">§ 12.</span> Hvis den ansattes udsættelse for mekaniske vibrationer normalt er mindre end de aktionsværdier, som er fastsat i § 3, stk. 1, nr. 2, og stk. 2, nr. 2, men udsættelsen varierer mærkbart og af og til overstiger de grænseværdier, som er fastsat i § 3, stk. 1, nr. 1, og stk. 2, nr. 1, kan Energistyrelsen dispensere fra kravene i § 8.</p>\r\n      <p class=\"Stk2\"><span class=\"StkNr\">Stk. 2.</span> Dispensation efter stk. 1 er dog betinget af, at den gennemsnitlige vibrationsbelastning beregnet over en uge, jf. bilag 1 og 2, er mindre end de grænseværdier, som er fastsat i § 3, stk. 1, nr. 1, og stk. 2, nr. 1.</p>\r\n      <p class=\"Stk2\"><span class=\"StkNr\">Stk. 3.</span> Det skal endvidere påvises, at risici fra udsættelsesmønstret er mindre end risici ved udsættelse for de grænseværdier, som er fastsat i § 3, stk. 1, nr. 1, og stk. 2, nr. 1.</p>\r\n      <p class=\"Stk2\"><span class=\"StkNr\">Stk. 4.</span> Inden Energistyrelsen træffer afgørelse om dispensation, skal arbejdsmarkedets parter, repræsenteret i Offshoresikkerhedsrådet efter offshoresikkerhedslovens § 58, høres.</p>\r\n      <p class=\"Stk2\"><span class=\"StkNr\">Stk. 5.</span> Dispensationen skal ledsages af vilkår, der under hensyn til særlige omstændigheder sikrer at de risici, som følger heraf, nedbringes så meget, som det er rimeligt praktisk muligt.</p>\r\n      <p class=\"Stk2\"><span class=\"StkNr\">Stk. 6.</span> Der skal endvidere gives den ansatte adgang til arbejdsmedicinsk undersøgelse, jf. §§ 10-11.</p>\r\n      <p class=\"Stk2\"><span class=\"StkNr\">Stk. 7.</span> Dispensationen er gældende i højst 4 år og bortfalder så snart forudsætningerne efter stk. 1-3 ikke længere er til stede.</p>\r\n      <p class=\"Paragraf\"><span class=\"ParagrafNr\">§ 13.</span> Udover dispensation efter § 12 kan Energistyrelsen, hvor særlige forhold foreligger, dispensere fra bekendtgørelsens bestemmelser, når det skønnes rimeligt og sikkerheds- og sundhedsmæssigt forsvarligt samt i det omfang, det er foreneligt med direktiv 2002/44/EF af 25. juni 2002 om minimumsforskrifter for sikkerhed og sundhed i forbindelse med arbejdstagerens eksponering for risici på grund af fysiske agenser (vibrationer) (16. særdirektiv i henhold til artikel 16, stk. 1, i direktiv 89/391/EØF).</p>\r\n      <p class=\"ParagrafGruppeOverskrift\">Straf og ikrafttræden m.v.</p>\r\n      <p class=\"Paragraf\"><span class=\"ParagrafNr\">§ 14.</span> Medmindre højere straf er forskyldt efter offshoresikkerhedsloven eller anden lovgivning, straffes med bøde den, der overtræder §§ 4-10 eller § 11, stk. 1.</p>\r\n      <p class=\"Stk2\"><span class=\"StkNr\">Stk. 2.</span> For overtrædelse af bestemmelserne i stk. 1 kan der inden for rammerne af offshoresikkerhedslovens § 71 pålægges en arbejdsgiver bødeansvar, selv om overtrædelsen ikke kan tilregnes arbejdsgiveren som forsætlig eller uagtsom. Det er en betingelse for bødeansvaret, at overtrædelsen kan tilregnes en eller flere til virksomheden knyttede personer eller virksomheden som sådan. For sådant bødeansvar fastsættes ingen forvandlingsstraf.</p>\r\n      <p class=\"Stk2\"><span class=\"StkNr\">Stk. 3.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Paragraf\"><span class=\"ParagrafNr\">§ 15.</span> Bekendtgørelsen træder i kraft den 1. juni 2008.</p>\r\n      <p class=\"Stk2\"><span class=\"StkNr\">Stk. 2.</span> § 8 finder først anvendelse efter den 6. juli 2010, for så vidt angår anvendelse af udstyr, der</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> blev stillet til den ansattes rådighed før den 6. juli 2007 og</p>\r\n          <p class=\"Liste1\"><span class=\"Liste1Nr\">2)</span> ikke under hensyn til de seneste tekniske fremskridt eller de organisatoriske foranstaltninger kan overholde de grænseværdier, som er fastsat i § 3.</p>\r\n        </div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Energistyrelsen, den 15. maj 2008</I></P><P CLASS=SIGN1 ALIGN=\"CENTER\">Ib Larsen</P><P CLASS=SIGN2 ALIGN=\"RIGHT\">/ Henrik Andersen</P></FONT></DIV><a name=\"Bil1\"><hr class=\"BilagStreg\"></a><p class=\"Bilag\">Bilag 1</p>\r\n      <p class=\"BilagTekst\">Hånd-arm-vibrationer</p>\r\n      <p class=\"Bilagstekst\">Måling og vurdering af hånd-arm-vibrationer foretages i henhold til kapitel 4 og 5 og Annex A i ISO standard 5349-1 (2001) og ISO standard 5349-2 (2001).</p>\r\n      <p class=\"Bilagstekst\">Den daglige vibrationsbelastning A(12) af en person udregnes ved hjælp af formlen: <img alt=\"BJ45_1.png Size: (10 X 50)\" border=\"no\" name=\"BJ45_1\" src=\"/image.aspx?id=115657&img=BJ45_1.png\">,</p>\r\n      <p class=\"Bilagstekst\">hvor:</p>\r\n      <p class=\"Bilagstekst\"><span class=\"Italic\">a</span><span class=\"Italic\">hv</span>er vibrationsstyrken i m/s<span class=\"Superscript\">2</span>,</p>\r\n      <p class=\"Bilagstekst\"><span class=\"Italic\">T </span>er varigheden af udsættelsen med vibrationsstyrken <span class=\"Italic\">a</span><span class=\"Italic\">hv</span>og</p>\r\n      <p class=\"Bilagstekst\"><span class=\"Italic\">T</span><span class=\"Italic\">0</span>er 12 timer.</p>\r\n      <p class=\"Bilagstekst\">Når den daglige belastningstid afviger fra 12 timer, sker der således en ændring af belastningen ved en given vibrationsstyrke.</p>\r\n      <p class=\"Bilagstekst\">Vibrationsstyrken <span class=\"Italic\">a</span><span class=\"Italic\">hv</span> udregnes ved hjælp af formlen:</p>\r\n      <p class=\"Bilagstekst\"><img alt=\"BJ45_2.png Size: (153 X 33)\" border=\"no\" name=\"BJ45_2\" src=\"/image.aspx?id=115657&img=BJ45_2.png\">,</p>\r\n      <p class=\"Bilagstekst\">hvor:</p>\r\n      <p class=\"Bilagstekst\"><span class=\"Italic\">a</span><span class=\"Italic\">hwx</span>,<span class=\"Italic\"> a</span><span class=\"Italic\">hwy</span>og <span class=\"Italic\">a</span><span class=\"Italic\">hwy</span>er frekvensvægtede RMS accelerationer i m/s<span class=\"Superscript\">2</span> målt i tre på hinanden vinkelrette retninger på det sted, hvor den vibrerende overflade er i kontakt med hånden<span class=\"Bold\">.</span></p>\r\n      <p class=\"Bilagstekst\">Hvis begge hænder udsættes for vibrationer, skal den højeste værdi af vibrationsstyrken <span class=\"Italic\">a</span><span class=\"Italic\">hv</span>bruges til at vurdere den daglige vibrationsbelastning.</p>\r\n      <p class=\"Bilagstekst\">Hvis der i løbet af arbejdsdagen udføres to eller flere arbejdsoperationer med forskellig vibrationsstyrke, udregnes den daglige vibrationsbelastning A(12) ud fra formlen: <img alt=\"BJ45_3.png Size: (137 X 51)\" border=\"no\" name=\"BJ45_3\" src=\"/image.aspx?id=115657&img=BJ45_3.png\">,</p>\r\n      <p class=\"Bilagstekst\">hvor:</p>\r\n      <p class=\"Bilagstekst\"><span class=\"Italic\">n </span>er antallet af forskellige arbejdsoperationer i løbet af dagen,</p>\r\n      <p class=\"Bilagstekst\"><span class=\"Italic\">a</span><span class=\"Italic\">hvi</span>er vibrationsstyrken for arbejdsoperation <span class=\"Italic\">i</span><span class=\"Italic\">,</span></p>\r\n      <p class=\"Bilagstekst\"><span class=\"Italic\">T</span><span class=\"Italic\">i</span>er varigheden af arbejdsoperation <span class=\"Italic\">i </span>og</p>\r\n      <p class=\"Bilagstekst\"><span class=\"Italic\">T</span><span class=\"Italic\">o</span>er 12 timer<span class=\"Italic\">.</span></p>\r\n      <p class=\"Bilagstekst\"><span class=\"Bold\">Vibrationsbelastning beregnet over en uge, jf. dispensationsbestemmelsen i § 12</span></p>\r\n      <p class=\"Bilagstekst\">Den gennemsnitlige vibrationsbelastning beregnet over en uge (A(12)uge) er det tidsvægtede gennemsnit af belastningen indenfor en periode på 7 dage (en uge) over en referenceperiode på syv 12 timers dage (84 timer). Den udregnes ved hjælp af formlen:</p>\r\n      <p class=\"Bilagstekst\"><img alt=\"BJ45_4.png Size: (152 X 51)\" border=\"no\" name=\"BJ45_4\" src=\"/image.aspx?id=115657&img=BJ45_4.png\">,</p>\r\n      <p class=\"Bilagstekst\">hvor:</p>\r\n      <p class=\"Bilagstekst\">A(12)<span class=\"Italic\">j</span> er vibrationsbelastningen for dag <span class=\"Italic\">j</span>.</p>\r\n      <p class=\"Bilagstekst\">Ved en arbejdsdag, der afviger fra 12 timer, og en arbejdsuge, der afviger fra 7 dage, skal vibrationsbelastningen stadig efter ordlyden i direktiv 2002/44/EF af 25. juni 2002 om minimumsforskrifter for sikkerhed og sundhed i forbindelse med arbejdstagernes eksponering for risici på grund af fysiske agenser (vibrationer) beregnes over 84 timer. Da dette i praksis vil være vanskeligt at håndtere, og da tidsperiodens længde er uvæsentlig for beregningen, kan formlen anvendes tilsvarende med en uge som referenceperiode.</p><a name=\"Bil2\"><hr class=\"BilagStreg\"></a><p class=\"Bilag\">Bilag 2</p>\r\n      <p class=\"BilagTekst\">Helkropsvibrationer</p>\r\n      <p class=\"Bilagstekst\">Måling og vurdering af helkropsvibrationer foretages i henhold til kapitlerne 5-7 og Annex A og B i ISO standard 2631-1 (1997).</p>\r\n      <p class=\"Bilagstekst\">Den daglige vibrationsbelastning A(8) af en person udregnes ved hjælp af formlen: <img alt=\"BJ45_5.png Size: (106 X 50)\" border=\"no\" name=\"BJ45_5\" src=\"/image.aspx?id=115657&img=BJ45_5.png\">,</p>\r\n      <p class=\"Bilagstekst\">hvor:</p>\r\n      <p class=\"Bilagstekst\"><span class=\"Italic\">a</span><span class=\"Italic\">w</span>er den frekvensvægtede RMS vibrationsstyrke i m/s<span class=\"Superscript\">2</span> i en af de tre på hinanden vinkelrette retninger, x, y og z,</p>\r\n      <p class=\"Bilagstekst\"><span class=\"Italic\">T </span>er varigheden af udsættelsen med vibrationsstyrken a<span class=\"Subscript\">w</span>,</p>\r\n      <p class=\"Bilagstekst\"><span class=\"Italic\">T</span><span class=\"Italic\">0</span>er 12 timer og</p>\r\n      <p class=\"Bilagstekst\"><span class=\"Italic\">k </span>er 1,4 for x og y retningerne og <span class=\"Italic\">k </span>er 1 for z retningen.</p>\r\n      <p class=\"Bilagstekst\">Den daglige vibrationsbelastning udregnes separat for hver af de tre retninger x, y og z.</p>\r\n      <p class=\"Bilagstekst\">Når den daglige belastningstid afviger fra 12 timer, sker der således en ændring af belastningen ved en given vibrationsstyrke.</p>\r\n      <p class=\"Bilagstekst\">Hvis der i løbet af arbejdsdagen udføres to eller flere arbejdsoperationer med forskellig vibrationsstyrke, udregnes den daglige vibrationsbelastning A(12) ud fra formlen: <img alt=\"BJ45_6.png Size: (133 X 51)\" border=\"no\" name=\"BJ45_6\" src=\"/image.aspx?id=115657&img=BJ45_6.png\">,</p>\r\n      <p class=\"Bilagstekst\">hvor:</p>\r\n      <p class=\"Bilagstekst\"><span class=\"Italic\">n </span>er antallet af forskellige arbejdsoperationer i løbet af dagen,</p>\r\n      <p class=\"Bilagstekst\"><span class=\"Italic\">a</span><span class=\"Italic\">wi</span>er vibrationsstyrken for arbejdsoperation <span class=\"Italic\">i</span>,</p>\r\n      <p class=\"Bilagstekst\"><span class=\"Italic\">T</span><span class=\"Italic\">i</span>er varigheden af arbejdsoperation <span class=\"Italic\">i </span>og</p>\r\n      <p class=\"Bilagstekst\"><span class=\"Italic\">T</span><span class=\"Italic\">0</span>er 12 timer.</p>\r\n      <p class=\"Bilagstekst\"><span class=\"Bold\">Vibrationsbelastning beregnet over en uge, jf. dispensationsbestemmelsen i § 12</span></p>\r\n      <p class=\"Bilagstekst\">Den gennemsnitlige vibrationsbelastning beregnet over en uge (A(12)<span class=\"Subscript\">uge</span>) er det tidsvægtede gennemsnit af vibrationsbelastningen inden for en periode på 7 dage (en uge) over en referenceperiode på syv 12 timers dage (84 timer). Den udregnes ved hjælp af formlen: <img alt=\"BJ45_4.png Size: (152 X 51)\" border=\"no\" name=\"BJ45_4\" src=\"/image.aspx?id=115657&img=BJ45_4.png\">,</p>\r\n      <p class=\"Bilagstekst\">hvor:</p>\r\n      <p class=\"Bilagstekst\">A(12)<span class=\"Italic\">j</span> er vibrationsbelastningen for dag <span class=\"Italic\">j</span>.</p>\r\n      <p class=\"Bilagstekst\">Ved en arbejdsdag, der afviger fra 12 timer, og en arbejdsuge, der afviger fra 7 dage, skal vibrationsbelastningen stadig efter ordlyden i direktiv 2002/44/EF af 25. juni 2002 om minimumsforskrifter for sikkerhed og sundhed i forbindelse med arbejdstagernes eksponering for risici på grund af fysiske agenser (vibrationer) beregnes over 84 timer. Da dette i praksis vil være vanskeligt at håndtere, og da tidsperiodens længde er uvæsentlig for beregningen, kan formlen anvendes tilsvarende med en uge som referenceperiode.</p><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2002/44/EF af 25. juni 2002 om minimumsforskrifter for sikkerhed og sundhed i forbindelse med arbejdstagernes eksponering for risici på grund af fysiske agenser (vibrationer) (16. særdirektiv i henhold til artikel 16, stk. 1, i direktiv 89/391/EØF), (EF-Tidende 2002 nr. L 177, side 13), som ændret ved Europa-Parlamentets og Rådets Direktiv 2007/30/EF af 20. juni 2007, (EU-Tidende 2007 nr. L 165, side 21).</p>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/05/2008"
        },
        {
            "displayName": "Accession",
            "displayValue": "B20080039405"
        },
        {
            "displayName": "Entydig dokumentidentifikation",
            "displayValue": "BJ000045"
        },
        {
            "displayName": "Dato for førstegangsindlæggelse",
            "displayValue": "29/05/2008"
        },
        {
            "displayName": "Dato for indlæggelse",
            "displayValue": "18/06/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "394"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "15/05/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Klima- og Energimin., <br />Energistyrelsen, j.nr. 016001/16020-0006"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}