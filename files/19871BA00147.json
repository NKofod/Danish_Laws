{
    "id": 105953,
    "title": "1987 BSF 147   FORSLAG TIL FOLKETINGSBESLUTNING OM ÆNDRING AF LOV OM AFGIFT AF RENTER AF   FORBRUGSLÅN ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 147",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 147 </P>  \r\n\r\n<P></P>  \r\n\r\n<P>Forslag til folketingsbeslutning om ændring af lov om afgift af renter af  \r\n\r\n forbrugslån </P>  \r\n\r\n<P></P>  \r\n\r\n<P>Fremsat af Stavad (S) Helen Beim (S) Erling Christensen (S) Pia Gjellerup  \r\n\r\n (S) J. K. Hansen (S) Jytte Hilden (S) Lykketoft (S) </P>  \r\n\r\n<P></P>  \r\n\r\n<P>den 13. april 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen senest den 3. maj 1988 at fremsætte </P>  \r\n\r\n<P>lovforslag om ændring af forbrugsrenteafgiftsloven, jf. lov nr. 698 </P>  \r\n\r\n<P>af 17. oktober 1986, som ændret ved lov nr. 37 af 29. januar 1988. </P>  \r\n\r\n<P>Lovforslaget skal indføre et nyt, mindre tilfældigt, mere retfærdigt </P>  \r\n\r\n<P>og administrativt mere enkelt grundlag for beregningen af </P>  \r\n\r\n<P>renteafgiften. </P>  \r\n\r\n<P>Afgiftssatsen på 20 pct. opretholdes uændret. </P>  \r\n\r\n<P>Afgiftspligtige med afgiftsgrundlag i 1987 på under 6.500 kr. </P>  \r\n\r\n<P>(13.000 kr. for ægtepar) fritages helt for afgiften af gamle lån </P>  \r\n\r\n<P>under forudsætning af, at nettorenteudgifterne er uændrede eller </P>  \r\n\r\n<P>faldende. </P>  \r\n\r\n<P>Afgiftspligtige med afgiftsgrundlag i 1987 på over 6.500 kr. (13.000 </P>  \r\n\r\n<P>kr. for ægtepar) opnår et bundfradrag i afgiftsgrundlaget på </P>  \r\n\r\n<P>6.500 kr. (13.000 kr. for ægtepar). </P>  \r\n\r\n<P>Herudover kan de afgiftspligtige fritages for at betale afgift, </P>  \r\n\r\n<P>forudsat de præsterer en reel forøgelse af opsparingen i denne </P>  \r\n\r\n<P>periode. Hvis opsparingskravet opfyldes, fritages den </P>  \r\n\r\n<P>afgiftspligtige således for afgift af &#187;gamle&#171; lån, dvs. lån </P>  \r\n\r\n<P>optaget før 1. januar 1988. Efter overgangsperioden bortfalder </P>  \r\n\r\n<P>afgiften på &#187;gamle&#171; lån, hvis der inden den 1. januar 1988 var  \r\n\r\n</P>  \r\n\r\n<P>indgået aftale om afvikling. </P>  \r\n\r\n<P>Lovforslaget skal ændre renteafgiften efter følgende retningslinjer: </P>  \r\n\r\n<P>1. Renteafgift af nettorenteudgifterne </P>  \r\n\r\n<P>Afgiftsgrundlaget er lig med nettorenteudgifterne, dvs. </P>  \r\n\r\n<P>renteudgifter fratrukket renteindtægter m.v. Det er dog ikke alle </P>  \r\n\r\n<P>renteudgifter, der indgår i nettorenteudgifterne. Renter af </P>  \r\n\r\n<P>realkreditlån, realkreditlignende lån, studielån og lån optaget </P>  \r\n\r\n<P>før 1. januar 1988, hvor der er aftalt afvikling, samt </P>  \r\n\r\n<P>nettorenteudgifter ved skibsvirksomhed indgår <B>ikke</B> i </P>  \r\n\r\n<P>nettorenteudgifterne. Denne ordning træder fuldt ud i kraft den </P>  \r\n\r\n<P>1. januar 1993 efter en 5-årig overgangsordning. </P>  \r\n\r\n<P>2. Overgangsordning fra 1988 til 1993 </P>  \r\n\r\n<P>Fra 1988 til og med 1992 gennemføres en 5-årig overgangsperiode. </P>  \r\n\r\n<P>Renteafgifterne beregnes i overgangsperioden med udgangspunkt i </P>  \r\n\r\n<P>afgiftsgrundlaget og i nettorenteudgifterne i 1987. </P>  \r\n\r\n<P>Afgiften beregnes efter følgende retningslinjer: </P>  \r\n\r\n<P>a) Der ydes et bundfradrag i afgiftsgrundlaget for 1987 på 6.500 kr. </P>  \r\n\r\n<P>(13.000 kr. for ægtepar). Det beløb, som fremkommer herefter, </P>  \r\n\r\n<P>betegnes i nærværende beslutningsforslag som det regulerede </P>  \r\n\r\n<P>afgiftsgrundlag for 1987. Er afgiftsgrundlaget for 1987 </P>  \r\n\r\n<P>fratrukket bundfradraget 0 kr. eller et negativt beløb, </P>  \r\n\r\n<P>fastsættes det regulerede afgiftsgrundlag således til 0 kr. </P>  \r\n\r\n<P>Fastsættes det regulerede afgiftsgrundlag for 1987 til 0 kr., </P>  \r\n\r\n<P>betales der alene renteafgift af stigningen i </P>  \r\n\r\n<P>nettorenteudgifterne i forhold til 1987. </P>  \r\n\r\n<P>Nettorenteudgifterne for 1987 og de følgende år i overgangsperioden </P>  \r\n\r\n<P>opgøres som samlede nettorenteudgifter fratrukket renter af </P>  \r\n\r\n<P>realkreditlån, realkreditlignende lån, visse byggelån, studielån </P>  \r\n\r\n<P>samt nettorenteudgifter ved skibsvirksomhed. Det vil sige, at </P>  \r\n\r\n<P>også renter af lån med pant i fast ejendom optaget før den 7. </P>  \r\n\r\n<P>oktober 1986 indgår i nettorenteudgifterne. </P>  \r\n\r\n<P>c) I årene 1988-92 betales ikke renteafgift, forudsat at den </P>  \r\n\r\n<P>afgiftspligtige nedbringer sine nettorenteudgifter i det </P>  \r\n\r\n<P>pågældende år i forhold til 1987 med følgende andele af </P>  \r\n\r\n<P>nettorenteudgifterne i 1987: </P>  \r\n\r\n<P>1988: 20 pct. </P>  \r\n\r\n<P>1989: 40 pct. </P>  \r\n\r\n<P>1990: 60 pct. </P>  \r\n\r\n<P>1991: 80 pct. </P>  \r\n\r\n<P>1992: 100 pct. </P>  \r\n\r\n<P>d) Hvis nettorenteudgifterne i forhold til 1987 falder mindre end </P>  \r\n\r\n<P>anført i punkt c, betales afgift af en forholdsmæssig del af det </P>  \r\n\r\n<P>regulerede afgiftsgrundlag for 1987. </P>  \r\n\r\n<P>e) Hvis nettorenteudgifterne i forhold til 1987 stiger, betales </P>  \r\n\r\n<P>afgift af det regulerede afgiftsgrundlag for 1987 samt af </P>  \r\n\r\n<P>stigningen i nettorenteudgifterne. </P>  \r\n\r\n<P>3. Fritagelse for gamle lån efter 5 år </P>  \r\n\r\n<P>Efter overgangsperiodens udløb i 1992 bortfalder renteafgiften på </P>  \r\n\r\n<P>lån med aftalt afvikling, såfremt lånet er optaget før den 1. </P>  \r\n\r\n<P>januar 1988. Det er en forudsætning for afgiftsfritagelsen, at </P>  \r\n\r\n<P>lånene ikke er aftalt forhøjet eller forlænget siden 1. januar </P>  \r\n\r\n<P>1988. </P>  \r\n\r\n<P>4. Kassekreditter m.v. </P>  \r\n\r\n<P>Kassekreditter og kassekreditlignende lån vil blive omfattet af </P>  \r\n\r\n<P>afgiften fra 1. januar 1993 uanset oprettelsestidspunktet. </P>  \r\n\r\n<P>Derfor åbnes mulighed for, at kassekreditter og kassekreditlignende </P>  \r\n\r\n<P>lån oprettet før 1. januar 1988 kan konverteres til et lån med </P>  \r\n\r\n<P>løbende afvikling. Konverteringen skal ske inden udgangen af </P>  \r\n\r\n<P>1988. Lånet kan maksimalt afvikles over 8 år som annuitetslån. </P>  \r\n\r\n<P>Lånebeløbet kan højst udgøre kassekreditrenterne i 1987 </P>  \r\n\r\n<P>multipliceret med 8. </P>  \r\n\r\n<P>De konverterede lån betragtes som gamle lån og fritages for afgiften </P>  \r\n\r\n<P>efter reglerne i pkt. 3. </P>  \r\n\r\n<P>5. Ægtefæller </P>  \r\n\r\n<P>I overgangsperioden frem til 1993 behandles ægtefæller rent </P>  \r\n\r\n<P>beregningsteknisk samlet. Det vil sige, at det er udviklingen i </P>  \r\n\r\n<P>ægtefællernes samlede nettorenteudgifter sammenholdt med det </P>  \r\n\r\n<P>samlede afgiftsgrundlag i 1987, der danner grundlag for </P>  \r\n\r\n<P>afgiftsberegningen. </P>  \r\n\r\n<P>Herved sikres det, at ægtefællerne samlet får maksimal lempelse </P>  \r\n\r\n<P>uafhængig af ægtefællernes fordeling af renteindtægter og </P>  \r\n\r\n<P>renteudgifter. </P>  \r\n\r\n<P>6. Rentekontrolordning/administrativ forenkling </P>  \r\n\r\n<P>Med henblik på en forenkling for skatteyderne og en administrativ </P>  \r\n\r\n<P>forenkling gennemføres en udvidelse af rentekontrolordningen. Der </P>  \r\n\r\n<P>indføres indberetningspligt for visse finansieringsselskaber og </P>  \r\n\r\n<P>postgiro samt for visse administratorer af skibsarrangementer </P>  \r\n\r\n<P>(skibsanparter). Fra og med 1988 får et meget stort antal </P>  \r\n\r\n<P>skatteydere hermed mulighed for at afgive en erklæring vedrørende </P>  \r\n\r\n<P>renteafgiften. </P>  \r\n\r\n<P>7. Minimumsgrænse </P>  \r\n\r\n<P>Den aftalte minimumsgrænse for opkrævning af renteafgift på 100 kr. </P>  \r\n\r\n<P>pr. person fastholdes for 1988 og følgende afgiftsår. </P>  \r\n\r\n<P>8. Ikrafttræden </P>  \r\n\r\n<P>Loven skal have virkning fra og med afgiftsåret 1988. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Beslutningsforslaget er foranlediget af de sammenbrudte </P>  \r\n\r\n<P>forhandlinger mellem regeringen, Socialdemokratiet og Det </P>  \r\n\r\n<P>Radikale Venstre om ændringer i forbrugsrenteafgiften. Selv om </P>  \r\n\r\n<P>skatteministeren offentligt har udtalt, at den gældende </P>  \r\n\r\n<P>lovgivning &#187;har ramt tilfældigt&#171;, og at målet er &#187;at  \r\n\r\n friholde </P>  \r\n\r\n<P>gamle lån for afgiften&#171;, meddelte regeringen ved forhandlingernes  \r\n\r\n</P>  \r\n\r\n<P>sammenbrud, at den ikke agtede at tage noget initiativ til at få </P>  \r\n\r\n<P>loven ændret. </P>  \r\n\r\n<P>Socialdemokratiet stemte imod loven i oktober 1986. Det gjorde vi, </P>  \r\n\r\n<P>selv om vi var enige i sigtet med lovgivningen - at begrænse det </P>  \r\n\r\n<P>lånefinansierede overforbrug. Baggrunden for Socialdemokratiets </P>  \r\n\r\n<P>modstand var, at loven ramte tilfældigt, at den var umulig at </P>  \r\n\r\n<P>administrere, og at den dermed var den mest uheldige lovgivning, </P>  \r\n\r\n<P>som Folketinget nogen sinde var blevet præsenteret for. Desværre </P>  \r\n\r\n<P>må vi efterfølgende konstatere, at vi har fået fuldstændig ret i </P>  \r\n\r\n<P>vores kritik. </P>  \r\n\r\n<P>Selv om Socialdemokratiet således ikke har noget medansvar for den </P>  \r\n\r\n<P>gældende lovgivning, føler vi et moralsk ansvar for at afprøve, </P>  \r\n\r\n<P>om der er et flertal, som er parat til at rette de største </P>  \r\n\r\n<P>tilfældigheder, fejl og skævheder i lovgivningen, ikke for at </P>  \r\n\r\n<P>hjælpe regeringen, men for at borgerne kan få en ordentlig </P>  \r\n\r\n<P>behandling. </P>  \r\n\r\n<P>Det virker som ansvarsforflygtigelse og politisk afmagt, når </P>  \r\n\r\n<P>regeringen end ikke ønsker at fremkomme med et lovforslag, der </P>  \r\n\r\n<P>kan rette de største fejl og mangler i en lov, som regeringen </P>  \r\n\r\n<P>selv har erkendt at den ikke kan være bekendt. </P>  \r\n\r\n<P>Loven kan kun blive bedre, den kan aldrig blive god. </P>  \r\n\r\n<P>Beslutningsforslagets hovedindhold </P>  \r\n\r\n<P>Beslutningsforslaget bygger på nøjagtig den model, som </P>  \r\n\r\n<P>Socialdemokratiet, regeringen og Det Radikale Venstre var enige </P>  \r\n\r\n<P>om, da forhandlingerne brød sammen. Det eneste punkt, som </P>  \r\n\r\n<P>parterne ikke kunne opnå enighed om, var, hvor store </P>  \r\n\r\n<P>nettorenteudgifter for gamle lån der skal fritages for afgiften. </P>  \r\n\r\n<P>Beslutningsforslaget opererer med et bundfradrag i </P>  \r\n\r\n<P>afgiftsgrundlaget for 1987 på 6.500 kr. (13.000 kr. for ægtepar). </P>  \r\n\r\n<P>Det betyder, at gamle lån på op til ca. 50.000 kr. (100.000 kr. </P>  \r\n\r\n<P>for ægtepar) fritages for afgiften. </P>  \r\n\r\n<P>Afgiftsgrundlaget for 1987 fratrukket bundfradraget benævnes det </P>  \r\n\r\n<P>regulerede afgiftsgrundlag for 1987. </P>  \r\n\r\n<P>Såfremt nettorenteudgifterne i forhold til 1987 er uændrede, betales </P>  \r\n\r\n<P>der alene afgift af det regulerede afgiftsgrundlag for 1987. </P>  \r\n\r\n<P>Nedbringes nettorenteudgifterne i forhold til 1987 med 20 pct. i </P>  \r\n\r\n<P>1988, 40 pct. i 1989, 60 pct. i 1990, 80 pct. i 1991 og 100 pct. </P>  \r\n\r\n<P>i 1992, fritages man helt for renteafgiften uanset størrelsen af </P>  \r\n\r\n<P>de afgiftspligtige renter i 1987. Nedbringes nettorenteudgifterne </P>  \r\n\r\n<P>med en lavere procentdel end nedbringelsesmålet, ydes der et </P>  \r\n\r\n<P>forholdsmæssigt nedslag i det regulerede afgiftsgrundlag for 1987 </P>  \r\n\r\n<P>(afgiftsgrundlaget for 1987 minus bundfradraget). </P>  \r\n\r\n<P>Stiger den afgiftspligtiges nettorenteudgifter i overgangsperioden </P>  \r\n\r\n<P>1988-1992 i forhold til nettorenteudgifterne for 1987, beregnes </P>  \r\n\r\n<P>afgiften med 20 pct. af det regulerede afgiftsgrundlag for 1987 </P>  \r\n\r\n<P>med tillæg af stigningen i nettorenteudgifterne. </P>  \r\n\r\n<P>Fra 1. januar 1993 fritages alle lån optaget før 1. januar 1988 </P>  \r\n\r\n<P>fuldstændig for afgiften under forudsætning af, at lånene i den </P>  \r\n\r\n<P>mellemliggende periode ikke er forlænget eller forhøjet, men </P>  \r\n\r\n<P>afvikles som oprindeligt aftalt. </P>  \r\n\r\n<P>Da kassekreditter og lån på kassekreditlignende vilkår ikke opfylder </P>  \r\n\r\n<P>betingelserne for at blive fritaget for afgiften fra og med 1993, </P>  \r\n\r\n<P>åbnes der mulighed for, at disse kreditter kan konverteres til </P>  \r\n\r\n<P>faste lån, der afvikles over højst 8 år som annuitetslån. </P>  \r\n\r\n<P>Konverteringen skal være foretaget inden udgangen af 1988. </P>  \r\n\r\n<P>For at undgå at tage udgangspunkt i en kassekreditsaldo en tilfældig </P>  \r\n\r\n<P>dato, indebærer forslaget, at det højeste beløb, kreditterne kan </P>  \r\n\r\n<P>konverteres med, er kassekreditrenterne i 1987 multipliceret med </P>  \r\n\r\n<P>8. </P>  \r\n\r\n<P>Konverteringen af kassekreditterne vil ikke få betydning for </P>  \r\n\r\n<P>afgiftens størrelse i overgangsperioden, men alene betyde, at en </P>  \r\n\r\n<P>restgæld fra og med 1993 fritages for afgiften. </P>  \r\n\r\n<P>Administration af renteafgiftsloven </P>  \r\n\r\n<P>Den gældende lovgivning er næsten umulig at administrere. De </P>  \r\n\r\n<P>afgiftspligtige kan ikke finde ud af, hvilke lån der er fritaget, </P>  \r\n\r\n<P>og hvilke lån der er afgiftspligtige. Skattemyndighederne, der </P>  \r\n\r\n<P>har modtaget i titusindvis af forkerte selvangivelser, har reelt </P>  \r\n\r\n<P>ingen mulighed for at gennemgå samtlige selvangivelser for at </P>  \r\n\r\n<P>kontrollere oplysningerne til brug for afgiftsberegningen. Derfor </P>  \r\n\r\n<P>indeholder den gældende lovgivning en retsusikkerhed for </P>  \r\n\r\n<P>borgerne, som er helt uacceptabel. </P>  \r\n\r\n<P>På den baggrund har det været en selvstændig hovedmålsætning, at de </P>  \r\n\r\n<P>ændringer, som gennemføres, skal fjerne denne retsusikkerhed. </P>  \r\n\r\n<P>Gennem automatiske indberetninger fra pengeinstitutter og andre </P>  \r\n\r\n<P>indberetningspligtige skal det være muligt at foretage </P>  \r\n\r\n<P>beregningen af forbrugsrenteafgiften. Opfyldes denne målsætning </P>  \r\n\r\n<P>ikke, betyder dette, at alle anstrengelser for at forenkle </P>  \r\n\r\n<P>selvangivelserne vil være ødelagt de næste 10-15 år. </P>  \r\n\r\n<P>En lovændring efter de retningslinjer, som beslutningsforslaget </P>  \r\n\r\n<P>indeholder, opfylder fuldt ud målsætningen om automatisk </P>  \r\n\r\n<P>indberetning. Gennemføres forslaget, undgår man fuldstændig den </P>  \r\n\r\n<P>gamle umulige afgrænsning med fritagelse af konkrete lån, da </P>  \r\n\r\n<P>forslaget tager sit udgangspunkt i udviklingen i </P>  \r\n\r\n<P>nettorenteudgifterne. Den eneste oplysning, der er nødvendig at </P>  \r\n\r\n<P>få indberettet for det store flertal af lån, er tidspunktet for </P>  \r\n\r\n<P>lånets optagelse for herigennem at kunne udskille de lån, som </P>  \r\n\r\n<P>skal afgiftsfritages fra og med 1993. </P>  \r\n\r\n<P>Selv om det nye grundlag, som afgiften beregnes på, er enkelt og kan </P>  \r\n\r\n<P>indberettes automatisk, vil reglerne være svært forståelige for </P>  \r\n\r\n<P>hovedparten af de afgiftspligtige, der bliver omfattet af </P>  \r\n\r\n<P>overgangsreglerne for gamle lån. Derfor har det været vigtigt at </P>  \r\n\r\n<P>få denne gruppe talmæssigt stærkt begrænset. Alene </P>  \r\n\r\n<P>300.000-350.000 husstande vil blive omfattet af disse </P>  \r\n\r\n<P>overgangsregler som følge af bundfradraget og som følge af, at </P>  \r\n\r\n<P>afgiftsgrundlaget fastsættes til 0 kr. for alle med negativt </P>  \r\n\r\n<P>reguleret afgiftsgrundlag i 1987. </P>  \r\n\r\n<P>De 80-90 pct. afgiftspligtige, der undgår overgangsordningen for </P>  \r\n\r\n<P>gamle lån, skal alene beregne afgiften som 20 pct. af stigningen </P>  \r\n\r\n<P>i nettorenteudgifterne i forhold til 1987. </P>  \r\n\r\n<P>Herudover er det helt afgørende, at den gruppe, hvor </P>  \r\n\r\n<P>afgiftsgrundlaget for 1987 har betydning, begrænses så meget, at </P>  \r\n\r\n<P>det bliver muligt for de lignende myndigheder at gennemføre en </P>  \r\n\r\n<P>egentlig gennemgang af disse selvangivelser. Da </P>  \r\n\r\n<P>beregningsmodellen bygger på selvangivelserne for 1987 i hele </P>  \r\n\r\n<P>overgangsperioden, vil eventuelle fejl i afgiftsgrundlaget for </P>  \r\n\r\n<P>1987 fortsætte indtil 1993. Derfor er bundfradragets størrelse </P>  \r\n\r\n<P>ikke alene et spørgsmål om, hvor store rentebeløb der skal </P>  \r\n\r\n<P>fritages for afgiften, men i lige så høj grad et spørgsmål om at </P>  \r\n\r\n<P>få vedtaget en model, som overhovedet kan administreres. </P>  \r\n\r\n<P>Bundfradragets størrelse </P>  \r\n\r\n<P>Som allerede nævnt har bundfradragets størrelse en afgørende </P>  \r\n\r\n<P>betydning for overhovedet at få beslutningsforslagets model til </P>  \r\n\r\n<P>at fungere administrativt. </P>  \r\n\r\n<P>Herudover skal bundfradraget løse en række problemer, som gør </P>  \r\n\r\n<P>forslaget mere retfærdigt, og som forhindrer nye tilfældigheder. </P>  \r\n\r\n<P>Når der tages udgangspunkt i nettorenteudgifterne som grundlag for </P>  \r\n\r\n<P>afgiftsberegningen, bliver afgiftens størrelse påvirket af </P>  \r\n\r\n<P>svingninger i renteniveauet. Denne utilsigtede virkning imødegås </P>  \r\n\r\n<P>af bundfradraget. </P>  \r\n\r\n<P>Den gamle helt tilfældige afgrænsning af afgiftspligtige lån løses </P>  \r\n\r\n<P>ikke fuldstændig med beslutningsforslagets model, men med et </P>  \r\n\r\n<P>bundfradrag som foreslået begrænses disse problemer til et </P>  \r\n\r\n<P>minimum. </P>  \r\n\r\n<P>Endelig betyder de afviklingskrav, som stilles for herigennem at </P>  \r\n\r\n<P>slippe for afgiften, at personer med afgiftsbelagte boliglån </P>  \r\n\r\n<P>stilles ringere end personer med forbrugslån. Forbrugslån skal </P>  \r\n\r\n<P>som regel afvikles over en kort årrække. Derfor volder det ikke </P>  \r\n\r\n<P>problemer for personer med rene forbrugslån at opfylde </P>  \r\n\r\n<P>afviklingskravet for at blive afgiftsfri. Derimod er det en </P>  \r\n\r\n<P>umulighed for personer med store boliglån at afvikle et sådant </P>  \r\n\r\n<P>lån fuldstændig i den femårige overgangsperiode. Her betyder </P>  \r\n\r\n<P>bundfradraget, at boliglån ikke får en urimelig behandling. </P>  \r\n\r\n<P>Forslagets opsparingsfremmende virkning </P>  \r\n\r\n<P>Det har været en klar målsætning for Socialdemokratiet at fastholde </P>  \r\n\r\n<P>en mindst uændret opsparingsfremmende virkning af </P>  \r\n\r\n<P>forbrugsrenteafgiften. </P>  \r\n\r\n<P>Denne målsætning er efter vores opfattelse fuldt ud opfyldt med den </P>  \r\n\r\n<P>model, der er indeholdt i beslutningsforslaget. </P>  \r\n\r\n<P>Efter gældende regler har et meget stort antal husstande et negativt </P>  \r\n\r\n<P>afgiftsgrundlag i 1987. Det betyder, at disse familier uden at </P>  \r\n\r\n<P>blive pålagt renteafgift vil kunne optage nye lån. </P>  \r\n\r\n<P>Efter beslutningsforslagets model vil enhver forøgelse af </P>  \r\n\r\n<P>nettorenteudgifterne i forhold til 1987 derimod udløse en </P>  \r\n\r\n<P>renteafgift. </P>  \r\n\r\n<P>Herudover indebærer det opsparingsfremmende element - den kraftige </P>  \r\n\r\n<P>tilskyndelse til at nedbringe nettorenteudgifterne for de </P>  \r\n\r\n<P>300.000-350.000 husstande, som bliver berørt af </P>  \r\n\r\n<P>overgangsordningerne - en øget opsparing. </P>  \r\n\r\n<P>Provenumæssige virkninger </P>  \r\n\r\n<P>Det skønnes med betydelig usikkerhed, at et bundfradrag som </P>  \r\n\r\n<P>foreslået vil formindske provenuet af renteafgiften for 1988 med </P>  \r\n\r\n<P>ca. 900 mio. kr. Provenutabet vil være faldende i </P>  \r\n\r\n<P>overgangsperioden. Beløbet skal sammenholdes med det provenutab </P>  \r\n\r\n<P>på ca. 500 mio. kr., som regeringen var parat til at anvende til </P>  \r\n\r\n<P>finansiering af et bundfradrag på 2.500 kr. (5.000 kr. for </P>  \r\n\r\n<P>ægtepar). </P>  \r\n\r\n<P>Bilag </P>  \r\n\r\n<P>Eksempel på beregning af renteafgiften for de 300.000-350.000 </P>  \r\n\r\n<P>husstande, som bliver omfattet af overgangsordningen for gamle lån </P>  \r\n\r\n<P>Afgiftsåret 1987: </P>  \r\n\r\n<PRE>  \r\n\r\n Afgiftsgrundlag 1987             10.000 kr.  \r\n\r\n Nettorenteudgifter 1987          20.000 kr.  \r\n\r\n Reguleret afgiftsgrundlag 1987  \r\n\r\n (10.000 kr. - 6.500 kr.)          3.500 kr.  \r\n\r\n Afgiftsåret 1988:  \r\n\r\n Nettorenteudgifter 1988          18.000 kr.  \r\n\r\n 1) Nedbringelsesmål 1988  \r\n\r\n (20.000 kr. x 20 pct.)            4.000 kr.  \r\n\r\n Faktisk nedbringelse  \r\n\r\n (20.000 kr. - 18.000 kr.)         2.000 kr.  \r\n\r\n Afgiftsberegning:  \r\n\r\n Reguleret afgiftsgrundlag 1987    3.500 kr.  \r\n\r\n 2) - nedslag (3.500 kr. x  \r\n\r\n 2.000:4000)                       1.750 kr.  \r\n\r\n Afgiftsgrundlag 1988              1.750 kr.  \r\n\r\n Afgift 1988  \r\n\r\n (1.750 kr. x 20 pct.)               350 kr.  \r\n\r\n</PRE>  \r\n\r\n<P>1) Nedbringelsesmålet angiver det beløb, som nettorenteudgifterne </P>  \r\n\r\n<P>skal nedbringes med i 1988 (20 pct.) for at opnå fuldstændig </P>  \r\n\r\n<P>fritagelse for afgiften. </P>  \r\n\r\n<P>2) Da nettorenteudgifterne ikke er nedbragt med 20 pct., som giver </P>  \r\n\r\n<P>fuld afgiftsfritagelse, beregnes der et forholdsmæssigt nedslag i </P>  \r\n\r\n<P>afgiftsgrundlaget for 1988. </P>  \r\n\r\n<P>Eksempel 1: </P>  \r\n\r\n<PRE>  \r\n\r\n Afgiftsgrundlag 1987             20.000 kr.  \r\n\r\n Nettorenteudgifter 1987          20.000 kr.  \r\n\r\n Reguleret afgiftsgrundlag  \r\n\r\n for 1987 (20.000 - 6.500 kr.)    13.500 kr.  \r\n\r\n Nettorenteudgifter 1988          18.000 kr.  \r\n\r\n 1) Afgift                         1.350 kr.  \r\n\r\n Nettorenteudgifter 1989          25.000 kr.  \r\n\r\n 2) Afgift (2.700 + 1.000 kr.)     3.700 kr.  \r\n\r\n</PRE>  \r\n\r\n<P>1) Da nettorenteudgifterne kun er nedbragt med 10 pct. i 1988 i </P>  \r\n\r\n<P>forhold til 1987, dvs. med kun halvdelen af målsætningen på 20 </P>  \r\n\r\n<P>pct., gives der kun et nedslag på halvdelen af det regulerede </P>  \r\n\r\n<P>afgiftsgrundlag for 1987. </P>  \r\n\r\n<P>2) Da nettorenteudgifterne i 1989 er steget i forhold til 1987, </P>  \r\n\r\n<P>betales afgiften af det regulerede afgiftsgrundlag for 1987 </P>  \r\n\r\n<P>(13.500 kr.) med tillæg af afgift af stigningen i </P>  \r\n\r\n<P>nettorenteudgifterne (25.000 kr. - 20.000 kr.). </P>  \r\n\r\n<P>Eksempel 2: </P>  \r\n\r\n<PRE>  \r\n\r\n Afgiftsgrundlag 1987             20.000 kr.  \r\n\r\n Nettorenteudgifter 1987          40.000 kr.  \r\n\r\n Reguleret afgiftsgrundlag 1987  \r\n\r\n (20.000 - 6.500 kr.)             13.500 kr.  \r\n\r\n Nettorenteudgifter 1988          38.000 kr.  \r\n\r\n 1) Afgift                         2.025 kr.  \r\n\r\n</PRE>  \r\n\r\n<P>1) Da nettorenteudgifterne kun er nedbragt med 5 pct. i 1988 i </P>  \r\n\r\n<P>forhold til 1987, dvs. kun med en fjerdedel af målsætningen på 20 </P>  \r\n\r\n<P>pct., gives der kun et nedslag på en fjerdedel af det regulerede </P>  \r\n\r\n<P>afgiftsgrundlag for 1987. </P>  \r\n\r\n<P>Eksempel 3: </P>  \r\n\r\n<PRE>  \r\n\r\n Afgiftsgrundlag 1987              5.000 kr.  \r\n\r\n Nettorenteudgifter 1987           5.000 kr.  \r\n\r\n Reguleret afgiftsgrundlag 1987  \r\n\r\n (5.000 - 6.500 kr.)                   0 kr.  \r\n\r\n Nettorenteudgifter 1988           4.500 kr.  \r\n\r\n 1) Afgift 1988                        0 kr.  \r\n\r\n</PRE>  \r\n\r\n<P>1) Da afgiftsgrundlaget for 1987 er lavere end bundfradraget, skal </P>  \r\n\r\n<P>der ikke betales afgift af gamle lån. </P>  \r\n\r\n<P>Langt hovedparten af de afgiftspligtige vil på dette grundlag blive </P>  \r\n\r\n<P>fritaget for afgiften af gamle lån. </P>  \r\n\r\n<P>Eksempel 4: </P>  \r\n\r\n<PRE>  \r\n\r\n Afgiftsgrundlag 1987             -5.000 kr.  \r\n\r\n Nettorenteudgifter               15.000 kr.  \r\n\r\n</PRE>  \r\n\r\n<P>Reguleret afgiftsgrundlag 1987 </P>  \r\n\r\n<PRE>  \r\n\r\n (-5.000 -6.500 kr.)                   0 kr.  \r\n\r\n Nettorenteudgifter 1988          20.000 kr.  \r\n\r\n Afgift 1988                       1.000 kr.  \r\n\r\n</PRE>  \r\n\r\n<P>Med et negativt afgiftsgrundlag for 1987 fastsættes det regulerede </P>  \r\n\r\n<P>afgiftsgrundlag altid til 0 kr. </P>  \r\n\r\n<P>Ved en forhøjelse af nettorenteudgifterne i 1988 udløses en afgift </P>  \r\n\r\n<P>på 20 pct. af stigningen. </P>  \r\n\r\n<P>Efter gældende regler kan den gruppe af afgiftspligtige forøge deres </P>  \r\n\r\n<P>låntagning uden at blive omfattet af afgiften. Eksemplet ville </P>  \r\n\r\n<P>ikke udløse renteafgift efter gældende regler. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00147"
        },
        {
            "displayName": "Entydig dokumentidentifikation",
            "displayValue": "CL004520"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "147"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}