{
    "id": 63542,
    "title": "Lov om afgift af bekæmpelsesmidler ",
    "documentTypeId": "10",
    "isSagsforlobPeriodValid": false,
    "shortName": "LOV nr 416 af 14/06/1995",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Afgift af visse kemiske bekæmpelsesmidler</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Afgift af andre bekæmpelsesmidler</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Fællesbestemmelser</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Lov om afgift af bekæmpelsesmidler </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Afgift af visse kemiske bekæmpelsesmidler  \r\n\r\n</I> </P>  \r\n\r\n<P>Afgiftspligtigt vareområde og afgiftssatser </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Der betales afgift til statskassen af følgende  \r\n\r\n stoffer og produkter, der ved denne lovs ikrafttræden er godkendelsespligtige  \r\n\r\n efter kapitel 7 i lov om kemiske stoffer og produkter: </P>  \r\n\r\n<UL CLASS=PLAIN-LIST>  \r\n\r\n<LI>1) Kemiske midler til bekæmpelse af insekter, mider, snegle, utøj og  \r\n\r\n regnorme og lignende laverestående dyr bortset fra midler til bekæmpelse af  \r\n\r\n skadedyr i træ. </LI>  \r\n\r\n<LI>2) Kemiske midler til jorddesinfektion med henblik på plantebeskyttelse.  \r\n\r\n</LI>  \r\n\r\n<LI>3) Kemiske midler til bekæmpelse af plantevækst eksklusive algevækst.  \r\n\r\n</LI>  \r\n\r\n<LI>4) Kemiske midler til bekæmpelse af plantesygdomme. </LI>  \r\n\r\n<LI>5) Kemiske midler til regulering af plantevækst bortset fra egentlige  \r\n\r\n plantenæringsstoffer og grundforbedringsmidler. </LI>  \r\n\r\n<LI>6) Kemiske midler til afskrækkelse af insekter m.v. og vildtlevende  \r\n\r\n pattedyr og fugle. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Afgiften udgør for de i stk. 1, nr. 1 og 2,  \r\n\r\n nævnte midler 27 pct. af den afgiftspligtige værdi og for de i stk. 1, nr.  \r\n\r\n 3-6, nævnte midler 13 pct. af den afgiftspligtige værdi. Er et middel  \r\n\r\n omfattet af flere kategorier, betales den højeste afgiftssats. </P>  \r\n\r\n<P> <I>Afgiftspligtig værdi</I>  </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Den afgiftspligtige værdi er varens højeste  \r\n\r\n detailsalgspris uden rabatfradrag af nogen art inklusive afgift efter denne  \r\n\r\n lov, men eksklusive merværdiafgift. </P>  \r\n\r\n<P CLASS=STK> <I>Stk. 2. </I> For varer, der modtages fra udlandet, og som  \r\n\r\n ikke gøres til genstand for omsætning, fastsættes den afgiftspligtige værdi  \r\n\r\n af de statslige told- og skattemyndigheder på grundlag af indkøbsprisen med  \r\n\r\n tillæg af de omkostninger og den avance, der i almindelighed skønnes at indgå  \r\n\r\n i den afgiftspligtige værdi for sådanne varer. </P>  \r\n\r\n<P> <I>Registrerede virksomheder</I>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Virksomheder, der fremstiller eller med henblik  \r\n\r\n på salg modtager afgiftspligtige varer fra udlandet, skal registreres hos de  \r\n\r\n statslige told- og skattemyndigheder. </P>  \r\n\r\n<P CLASS=STK> <I>Stk. 2. </I> Til de registrerede virksomheder udstedes et  \r\n\r\n bevis for registreringen. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Registrerede virksomheder er berettiget til at  \r\n\r\n modtage afgiftspligtige varer fra andre registrerede virksomheder og fra  \r\n\r\n udlandet, uden at afgiften er berigtiget, såfremt varerne er bestemt til  \r\n\r\n videresalg. </P>  \r\n\r\n<P> <I>Emballering og prismærkning</I>  </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Afgiftspligtige varer skal, forinden de  \r\n\r\n udleveres fra de registrerede virksomheder, være pakket i fuldstændig lukkede  \r\n\r\n pakninger. Pakningen skal være forsynet med angivelse af navn og adresse på  \r\n\r\n den registrerede virksomhed. Der kan dog gives tilladelse til i stedet at  \r\n\r\n angive navn og adresse på den virksomhed, der har eneforhandling af den  \r\n\r\n pågældende vare her i landet. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Afgiftsberigtigede varer skal forsynes med et af  \r\n\r\n de statslige told- og skattemyndigheder fremstillet prismærke, der angiver  \r\n\r\n afgiftskategori samt varens højeste detailpris til den endelige forbruger  \r\n\r\n (prismærkeprisen) inklusive afgift efter denne lov og merværdiafgift. </P>  \r\n\r\n<P CLASS=STK> <I>Stk. 2. </I> Det er forbudt at afsætte afgiftspligtige varer  \r\n\r\n til højere pris end den, der er angivet på prismærket. </P>  \r\n\r\n<P CLASS=STK> <I>Stk. 3. </I> Prismærkerne fremstilles ved de statslige told-  \r\n\r\n og skattemyndigheders foranstaltning og udleveres af de statslige told- og  \r\n\r\n skattemyndigheder til de registrerede virksomheder. De registrerede  \r\n\r\n virksomheder må ikke sælge eller udlåne de modtagne prismærker. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Afgift af andre bekæmpelsesmidler </I> </P>  \r\n\r\n<P>Afgiftspligtigt vareområde og afgiftssats </P>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Der betales 3 pct. i afgift til statskassen af  \r\n\r\n den afgiftspligtige værdi af følgende bekæmpelsesmidler, der ved denne lovs  \r\n\r\n ikrafttræden er godkendelsespligtige efter kapitel 7 i lov om kemiske stoffer  \r\n\r\n og produkter: </P>  \r\n\r\n<UL CLASS=PLAIN-LIST>  \r\n\r\n<LI>1) Kemiske midler til bekæmpelse af træødelæggende svamp og skadedyr i  \r\n\r\n træ. </LI>  \r\n\r\n<LI>2) Kemiske midler til bekæmpelse af algevækst. </LI>  \r\n\r\n<LI>3) Kemiske midler til bekæmpelse af slimdannende organismer i papirmasse.  \r\n\r\n</LI>  \r\n\r\n<LI>4) Kemiske midler til bekæmpelse af rotter, mus, mosegrise, muldvarpe,  \r\n\r\n kaniner. </LI>  \r\n\r\n<LI>5) Mikrobiologiske plantebeskyttelsesmidler. </LI>  \r\n\r\n</UL>  \r\n\r\n<P> <I>Afgiftspligtig værdi</I>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Den afgiftspligtige værdi er det vederlag, som  \r\n\r\n modtageren skal yde for varerne inklusive afgift efter denne lov, men  \r\n\r\n eksklusive merværdiafgift. Kasserabatter og andre rabatter, der er betinget  \r\n\r\n af vilkår, som ikke er opfyldt ved leveringen, skal medregnes i den  \r\n\r\n afgiftspligtige værdi. Til den afgiftspligtige værdi medregnes endvidere i  \r\n\r\n alle tilfælde agentprovision og lignende. I tilfælde, hvor der ikke finder  \r\n\r\n modydelse sted, er den afgiftspligtige værdi virksomhedens almindelige pris  \r\n\r\n ved udleveringen af sådanne varer mod vederlag. Kan en sådan pris ikke  \r\n\r\n konstateres, fastsættes den afgiftspligtige værdi af de statslige told- og  \r\n\r\n skattemyndigheder på grundlag af virksomhedens indkøbspris med tillæg af de  \r\n\r\n omkostninger og den avance, der i almindelighed skønnes at indgå i den  \r\n\r\n afgiftspligtige værdi for sådanne varer. </P>  \r\n\r\n<P> <I>Registrerede virksomheder</I>  </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Virksomheder, der fremstiller eller med henblik  \r\n\r\n på salg modtager afgiftspligtige varer fra udlandet, skal registreres hos de  \r\n\r\n statslige told- og skattemyndigheder. </P>  \r\n\r\n<P CLASS=STK> <I>Stk. 2. </I> Til de registrerede virksomheder udstedes et  \r\n\r\n bevis for registreringen. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Registrerede virksomheder er berettiget til at  \r\n\r\n modtage afgiftspligtige varer fra andre registrerede virksomheder og fra  \r\n\r\n udlandet, uden at afgiften er berigtiget, såfremt varerne er bestemt til  \r\n\r\n videresalg. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Fællesbestemmelser </I> </P>  \r\n\r\n<P>Afgiftsperiode og opgørelse af den afgiftspligtige omsætning </P>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Afgiftsperioden er måneden. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> De registrerede virksomheder skal for hver  \r\n\r\n afgiftsperiode opgøre den afgiftspligtige omsætning som den afgiftspligtige  \r\n\r\n værdi af udleveringen af afgiftspligtige varer i perioden. </P>  \r\n\r\n<P CLASS=STK> <I>Stk. 2. </I> Overførsel af afgiftspligtige varer fra en  \r\n\r\n registreret virksomhed til eget detailudsalg skal indgå i den afgiftspligtige  \r\n\r\n omsætning. </P>  \r\n\r\n<P CLASS=STK> <I>Stk. 3. </I> De udleverede varer medregnes i opgørelsen  \r\n\r\n efter stk. 1, uanset om varerne er endeligt solgt eller leveret i  \r\n\r\n konsignation eller på anden måde. Til udleveringen efter stk. 1 medregnes  \r\n\r\n også varer, der er forbrugt af virksomheden eller udleveret uden modydelse.  \r\n\r\n</P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Til den afgiftspligtige omsætning medregnes  \r\n\r\n ikke værdien af </P>  \r\n\r\n<UL CLASS=PLAIN-LIST>  \r\n\r\n<LI>1) varer, der uden prismærker tilføres en anden registreret virksomhed,  \r\n\r\n</LI>  \r\n\r\n<LI>2) varer, der uden prismærker leveres til udlandet, </LI>  \r\n\r\n<LI>3) varer, der i den registrerede virksomhed eller under transport til  \r\n\r\n eller fra denne er gået tabt ved brand eller forlis. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> De statslige told- og skattemyndigheder kan  \r\n\r\n fastsætte kontrolforskrifter for fradrag efter stk. 1. </P>  \r\n\r\n<P> <I>Afgiftsfritagelse og afgiftsgodtgørelse</I>  </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Varer, der uden prismærker leveres til de i  \r\n\r\n toldlovens § 4 omhandlede diplomatiske repræsentationer, internationale  \r\n\r\n institutioner m.v. samt de hertil knyttede personer med diplomatiske  \r\n\r\n rettigheder, er fritaget for afgift. Skatteministeren kan fastsætte de  \r\n\r\n nærmere regler for afgiftsfritagelsen. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Ved returnering af afgiftsberigtigede varer til  \r\n\r\n den registrerede virksomhed, der har leveret varen, ydes der godtgørelse af  \r\n\r\n den erlagte afgift, såfremt køberen godtgøres varens pris indbefattet  \r\n\r\n afgiften og returneringen finder sted inden 1 år. Afgiftsgodtgørelse kan kun  \r\n\r\n ske med et beløb svarende til afgiften beregnet efter den på  \r\n\r\n returneringstidspunktet gældende afgiftssats. Afgiftsbeløb på under 50 kr.  \r\n\r\n udbetales ikke. </P>  \r\n\r\n<P CLASS=STK> <I>Stk. 2. </I> De statslige told- og skattemyndigheder kan  \r\n\r\n meddele bevilling til godtgørelse af afgiften af afgiftsberigtigede varer,  \r\n\r\n der leveres til udlandet. </P>  \r\n\r\n<P CLASS=STK> <I>Stk. 3. </I> De statslige told- og skattemyndigheder kan  \r\n\r\n fastsætte regnskabs- og kontrolforskrifter for afgiftsgodtgørelse efter stk.  \r\n\r\n 1 og 2. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Der er afgiftsfrihed for varer, der indføres  \r\n\r\n eller modtages fra udlandet, i samme omfang og under tilsvarende betingelser  \r\n\r\n som fastsat for afgiftsfrihed efter merværdiafgiftslovens § 35, stk. 1, nr.  \r\n\r\n 1-3. </P>  \r\n\r\n<P> <I>Regnskabsbestemmelser</I>  </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Registrerede virksomheder skal føre regnskab  \r\n\r\n over modtagne prismærker, fremstilling, tilgang af uberigtigede varer og  \r\n\r\n udlevering af afgiftspligtige varer. Virksomhederne skal holde lageret af  \r\n\r\n afgiftsberigtigede varer adskilt fra lageret af uberigtigede varer. </P>  \r\n\r\n<P CLASS=STK> <I>Stk. 2. </I> De statslige told- og skattemyndigheder  \r\n\r\n fastsætter nærmere regler om de registrerede virksomheders </P>  \r\n\r\n<UL CLASS=PLAIN-LIST>  \r\n\r\n<LI>1) udlevering af varer, hvoraf afgiften ikke berigtiges, </LI>  \r\n\r\n<LI>2) fakturaudstedelse og </LI>  \r\n\r\n<LI>3) regnskabsførelse. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> De registrerede virksomheder skal opbevare  \r\n\r\n regnskabsmateriale, herunder fakturaer, fakturakopier og opgørelser, i 5 år  \r\n\r\n efter regnskabsårets udløb. </P>  \r\n\r\n<P> <I>Afregning af afgiften</I>  </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Registrerede virksomheder skal efter udløbet af  \r\n\r\n hver måned og senest den 15. i den følgende måned til de statslige told- og  \r\n\r\n skattemyndigheder angive den afgiftspligtige omsætning fordelt efter varernes  \r\n\r\n afgiftskategori opgjort efter reglerne i §§ 12 og 13. Angivelsen skal være  \r\n\r\n underskrevet af virksomhedens ansvarlige ledelse. </P>  \r\n\r\n<P CLASS=STK> <I>Stk. 2. </I> Afgives angivelse ikke inden udgangen af den i  \r\n\r\n stk. 1 nævnte frist, kan de statslige told- og skattemyndigheder inddrage  \r\n\r\n registreringen af virksomheden, indtil den manglende angivelse er de  \r\n\r\n statslige told- og skattemyndigheder i hænde. </P>  \r\n\r\n<P CLASS=STK> <I>Stk. 3. </I> Skatteministeren kan fastsætte bestemmelser  \r\n\r\n vedrørende angivelsen. </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Registrerede virksomheder skal indbetale  \r\n\r\n afgiften for en afgiftsperiode til de statslige told- og skattemyndigheder  \r\n\r\n senest den 15. i den måned, der følger efter afgiftsperioden. Udgør afgiften  \r\n\r\n under 50 kr., kan indbetaling af beløbet undlades. </P>  \r\n\r\n<P CLASS=STK> <I>Stk. 2. </I> Betales afgiften ikke rettidigt, skal der  \r\n\r\n betales 1,3 pct. i månedlig rente for hver påbegyndt måned fra den 1. i den  \r\n\r\n måned, i hvilken beløbet skal betales af virksomheden, dog mindst 50 kr. </P>  \r\n\r\n<P CLASS=STK> <I>Stk. 3. </I> Skatteministeren fastsætter regler for  \r\n\r\n afgiftens indbetaling. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> De statslige told- og skattemyndigheder kan  \r\n\r\n pålægge en virksomhed, der ikke betaler afgift rettidigt, at afgive  \r\n\r\n angivelsen for kortere perioder end en måned. </P>  \r\n\r\n<P CLASS=STK> <I>Stk. 2. </I> De statslige told- og skattemyndigheder kan  \r\n\r\n endvidere pålægge en virksomhed, der ikke betaler afgift rettidigt, en  \r\n\r\n kortere betalingsfrist end den i § 19, stk. 1, angivne og kræve, at der  \r\n\r\n stilles sikkerhed for afgiftens betaling. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Betales forfalden afgift ikke senest den 14.  \r\n\r\n dag efter betalingsfristens udløb, kan de statslige told- og  \r\n\r\n skattemyndigheder inddrage registreringen af virksomheden, indtil de  \r\n\r\n forfaldne afgifter er betalt. </P>  \r\n\r\n<P CLASS=STK> <I>Stk. 2. </I> Er der i henhold til § 20 sket forkortelse af  \r\n\r\n afgiftsperioden eller betalingsfristen, kan registreringen inddrages straks  \r\n\r\n efter betalingsfristens udløb. </P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Såfremt det konstateres, at en virksomhed har  \r\n\r\n afgivet urigtig angivelse af afgiftstilsvaret, således at virksomheden har  \r\n\r\n betalt for lidt i afgift, afkræves virksomheden det skyldige beløb til  \r\n\r\n betaling senest 14 dage efter påkrav. </P>  \r\n\r\n<P CLASS=STK> <I>Stk. 2. </I> Kan størrelsen af det afgiftsbeløb, som  \r\n\r\n påhviler virksomheden, ikke opgøres på grundlag af virksomhedens regnskaber,  \r\n\r\n kan de statslige told- og skattemyndigheder foretage en skønsmæssig  \r\n\r\n ansættelse af afgiftstilsvaret. Afgørelsen skal indeholde oplysning om den i  \r\n\r\n stk. 3 nævnte klageadgang. </P>  \r\n\r\n<P CLASS=STK> <I>Stk. 3. </I> Virksomheden kan indbringe ansættelsen for det  \r\n\r\n efter § 79 i merværdiafgiftsloven nedsatte nævn. </P>  \r\n\r\n<P CLASS=STK> <I>Stk. 4. </I> Betales afgiften efter stk. 1 og 2 ikke  \r\n\r\n rettidigt, skal der betales 1,3 pct. i månedlig rente for hver påbegyndt  \r\n\r\n måned fra den 1. i den måned, i hvilken beløbet skal betales af virksomheden,  \r\n\r\n dog mindst 50 kr. </P>  \r\n\r\n<P> <I>Afgift af varer, der erhverves i udlandet</I>  </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Der betales afgift af afgiftspligtige varer,  \r\n\r\n der indføres fra steder uden for EU eller indføres fra visse områder, der  \r\n\r\n ikke er omfattet af de pågældende EU-landes afgiftsområde, medmindre varerne  \r\n\r\n tilføres en registreret virksomhed. Afgiften afregnes efter reglerne i  \r\n\r\n toldlovens kapitel 4. </P>  \r\n\r\n<P CLASS=STK> <I>Stk. 2. </I> For varer, der indføres af en virksomhed  \r\n\r\n registreret efter § 29 i toldloven, finder reglerne i § 24 tilsvarende  \r\n\r\n anvendelse. </P>  \r\n\r\n</DIV>  \r\n\r\n<A NAME=\"\"P24\"\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> I andre tilfælde svares afgiften i forbindelse  \r\n\r\n med varemodtagelsen her i landet, medmindre varerne tilføres en registreret  \r\n\r\n virksomhed eller er fritaget efter § 14. Erhvervsdrivende varemodtagere skal,  \r\n\r\n inden varerne afsendes fra udlandet, anmelde sig hos de statslige told-og  \r\n\r\n skattemyndigheder. Anmeldelsen er gældende for 5 år. </P>  \r\n\r\n<P CLASS=STK> <I>Stk. 2. </I> De i stk. 1 nævnte erhvervsdrivende  \r\n\r\n varemodtagere skal efter udløbet af hver måned og senest den 15. i den  \r\n\r\n følgende måned til de statslige told- og skattemyndigheder angive værdien af  \r\n\r\n de varer, virksomheden har modtaget i måneden. Andre varemodtagere skal  \r\n\r\n angive ved modtagelsen. Angivelsen skal være underskrevet af varemodtageren.  \r\n\r\n</P>  \r\n\r\n<P CLASS=STK> <I>Stk. 3. </I> Afgiften skal indbetales til de statslige told-  \r\n\r\n og skattemyndigheder senest samtidig med indsendelse af den i stk. 2 nævnte  \r\n\r\n angivelse. Udgør afgiften under 50 kr., kan erhvervsdrivende undlade at  \r\n\r\n indbetale beløbet. </P>  \r\n\r\n<P CLASS=STK> <I>Stk. 4. </I> Betales afgiften ikke rettidigt, skal der  \r\n\r\n betales 1,3 pct. i månedlig rente for hver påbegyndt måned fra den 1. i den  \r\n\r\n måned, i hvilken beløbet skal betales af virksomheden, dog mindst 50 kr. </P>  \r\n\r\n<P CLASS=STK> <I>Stk. 5. </I> De statslige told- og skattemyndigheder kan  \r\n\r\n pålægge erhvervsdrivende varemodtagere, der gentagne gange ikke betaler  \r\n\r\n afgiften rettidigt, at afgive angivelse ved varernes modtagelse. De statslige  \r\n\r\n told- og skattemyndigheder kan endvidere pålægge virksomheden at betale  \r\n\r\n afgiften ved varernes modtagelse. </P>  \r\n\r\n<P CLASS=STK> <I>Stk. 6. </I> Bestemmelserne i § 17, stk. 1, 1. pkt., og § 22  \r\n\r\n finder tilsvarende anvendelse. </P>  \r\n\r\n<P CLASS=STK> <I>Stk. 7. </I> Skatteministeren kan fastsætte regler for  \r\n\r\n angivelse og indbetaling af afgiften. </P>  \r\n\r\n</DIV>  \r\n\r\n<A NAME=\"\"P25\"\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Bestemmelserne i § 24, stk. 2, 2. pkt., finder  \r\n\r\n tilsvarende anvendelse på erhvervsdrivende, der medbringer varer fra andre  \r\n\r\n EU-lande til brug i egen bedrift. </P>  \r\n\r\n</DIV>  \r\n\r\n<A NAME=\"\"P26\"\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Hvor afgift skal betales i forbindelse med  \r\n\r\n erhvervelsen i udlandet, udgør afgiften for de i § 1, stk. 1, nr. 1 og 2,  \r\n\r\n nævnte varer 27/73, for de i § 1, stk. 1, nr. 3-6, nævnte varer 13/87 og for  \r\n\r\n de i § 7, stk.1, nævnte varer 3/97 af en i overensstemmelse med reglerne om  \r\n\r\n toldværdien for værditoldpligtige varer fastsat værdi tillagt eventuel told.  \r\n\r\n For beregningen af den nævnte værdi gælder de i § 31, stk. 1, 2. pkt., i  \r\n\r\n merværdiafgiftsloven fastsatte bestemmelser. </P>  \r\n\r\n<P> <I>Kontrolbestemmelser</I>  </P>  \r\n\r\n</DIV>  \r\n\r\n<A NAME=\"\"P27\"\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> De statslige told- og skattemyndigheder er  \r\n\r\n berettiget til at foretage eftersyn i de virksomheder, der omfattes af loven,  \r\n\r\n og til at efterse virksomhedernes varebeholdninger, forretningsbøger og  \r\n\r\n øvrige regnskabsmateriale samt korrespondance m.v. </P>  \r\n\r\n<P CLASS=STK> <I>Stk. 2. </I> Virksomhedernes indehavere og de i  \r\n\r\n virksomhederne beskæftigede personer skal yde de statslige told- og  \r\n\r\n skattemyndigheder fornøden vejledning og hjælp ved foretagelsen af de i stk.  \r\n\r\n 1 omhandlede eftersyn. </P>  \r\n\r\n<P CLASS=STK> <I>Stk. 3. </I> Det i stk. 1 nævnte materiale skal på de  \r\n\r\n statslige told- og skattemyndigheders begæring udleveres eller indsendes til  \r\n\r\n de statslige told- og skattemyndigheder. </P>  \r\n\r\n<P CLASS=STK> <I>Stk. 4. </I> Registrerede virksomheder skal på begæring  \r\n\r\n meddele de statslige told- og skattemyndigheder oplysninger om deres  \r\n\r\n leverancer af varer til afgiftsfrie formål. </P>  \r\n\r\n<P CLASS=STK> <I>Stk. 5. </I> Leverandører af råvarer og emballage til  \r\n\r\n fremstilling af afgiftspligtige varer skal på begæring meddele de statslige  \r\n\r\n told- og skattemyndigheder oplysning om deres leverancer af varer til  \r\n\r\n virksomheder, der fremstiller afgiftspligtige varer. </P>  \r\n\r\n<P CLASS=STK> <I>Stk. 6. </I> Erhvervsdrivende skal på begæring meddele de  \r\n\r\n statslige told- og skattemyndigheder oplysninger om deres indkøb af  \r\n\r\n afgiftspligtige varer til virksomheden. </P>  \r\n\r\n<P CLASS=STK> <I>Stk. 7. </I> De statslige told- og skattemyndigheder er  \r\n\r\n berettiget til at foretage eftersyn af varer under transport, når disse varer  \r\n\r\n erhvervsmæssigt sælges fra udlandet eller erhvervsmæssigt transporteres til  \r\n\r\n andre end registrerede virksomheder. </P>  \r\n\r\n<P CLASS=STK> <I>Stk. 8. </I> De statslige told- og skattemyndigheder er  \r\n\r\n berettiget til at foretage eftersyn af varebeholdninger og regnskaber m.v.  \r\n\r\n hos de i stk. 5-7 omhandlede virksomheder. </P>  \r\n\r\n</DIV>  \r\n\r\n<A NAME=\"\"P28\"\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Offentlige myndigheder skal på begæring meddele  \r\n\r\n de statslige told- og skattemyndigheder enhver oplysning til brug ved  \r\n\r\n registrering af og kontrol med virksomheder, der omfattes af loven. </P>  \r\n\r\n<P CLASS=STK> <I>Stk. 2. </I> Politiet yder de statslige told- og  \r\n\r\n skattemyndigheder bistand efter regler, der fastsættes efter forhandling  \r\n\r\n mellem skatteministeren og justitsministeren. </P>  \r\n\r\n</DIV>  \r\n\r\n<A NAME=\"\"P29\"\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Skatteministeren kan fastsætte de bestemmelser  \r\n\r\n om kontrolforanstaltninger, der er nødvendige til lovens gennemførelse. </P>  \r\n\r\n<P> <I>Andre bestemmelser</I>  </P>  \r\n\r\n</DIV>  \r\n\r\n<A NAME=\"\"P30\"\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Virksomheder, der er registreret efter  \r\n\r\n merværdiafgiftslovens § 47, stk. 2, og som her til landet ved fjernsalg  \r\n\r\n sælger afgiftspligtige varer, skal anmeldes til registrering hos de statslige  \r\n\r\n told- og skattemyndigheder. For disse virksomheder opgøres den  \r\n\r\n afgiftspligtige omsætning som den afgiftspligtige værdi af varer,  \r\n\r\n virksomheden i perioden har solgt her til landet ved fjernsalg. </P>  \r\n\r\n</DIV>  \r\n\r\n<A NAME=\"\"P31\"\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Den, der overdrager, erhverver eller tilegner  \r\n\r\n sig varer, hvoraf der ikke er betalt afgift, som skulle være betalt efter  \r\n\r\n denne lov, skal betale afgift af varerne. </P>  \r\n\r\n<P CLASS=STK> <I>Stk. 2. </I> Afgiften af de nævnte varer kan afkræves til  \r\n\r\n betaling senest 14 dage efter påkrav. </P>  \r\n\r\n</DIV>  \r\n\r\n<A NAME=\"\"P32\"\"></A>\r\n\r\n<DIV CLASS=PARAGRAPH ID=\"P32\">  \r\n\r\n<P CLASS=PARAB> <B>§ 32. </B> Der skal betales et gebyr på 65 kr. for  \r\n\r\n erindringsskrivelser vedrørende betaling af afgift. </P>  \r\n\r\n</DIV>  \r\n\r\n<A NAME=\"\"P33\"\"></A>\r\n\r\n<DIV CLASS=PARAGRAPH ID=\"P33\">  \r\n\r\n<P CLASS=PARAB> <B>§ 33. </B> Det efter § 79 i merværdiafgiftsloven nedsatte  \r\n\r\n nævn har den endelige administrative afgørelse af: </P>  \r\n\r\n<UL CLASS=PLAIN-LIST>  \r\n\r\n<LI>1) Spørgsmål om varers afgiftspligt. </LI>  \r\n\r\n<LI>2) Spørgsmål om den afgiftspligtige værdi. </LI>  \r\n\r\n<LI>3) Klager over de statslige told- og skattemyndigheders skønsmæssige  \r\n\r\n ansættelser efter § 22, stk. 2. </LI>  \r\n\r\n<LI>4) Klager over den af de statslige told- og skattemyndigheder fastsatte  \r\n\r\n værdi, jf. § 8, stk. 1. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Reglerne i merværdiafgiftslovens § 79, stk. 5,  \r\n\r\n hvorefter spørgsmål af principiel karakter kan indbringes direkte for nævnet,  \r\n\r\n finder tilsvarende anvendelse på de i stk. 1, nr. 1 og 2, omhandlede  \r\n\r\n spørgsmål. </P>  \r\n\r\n<P CLASS=STK> <I>Stk. 3. </I> Anmodning om indbringelse for nævnet af de  \r\n\r\n statslige told- og skattemyndigheders afgørelser af de i stk. 1, nr. 1, 2 og  \r\n\r\n 4, nævnte spørgsmål skal være fremsat over for nævnet senest 3 måneder efter,  \r\n\r\n at der er truffet afgørelse. Anmodning om indbringelse for nævnet af de i  \r\n\r\n stk. 1, nr. 3, nævnte skønsmæssige ansættelser skal være fremsat over for  \r\n\r\n nævnet senest 4 uger efter, at der er truffet afgørelse. Nævnet kan dog se  \r\n\r\n bort fra en overskridelse af fristerne, hvis særlige forhold taler herfor.  \r\n\r\n</P>  \r\n\r\n<P CLASS=STK> <I>Stk. 4. </I> Spørgsmål om godkendelse af en vares  \r\n\r\n godkendelsespligt eller anvendelsesområde kan ikke indbringes for nævnet.  \r\n\r\n</P>  \r\n\r\n</DIV>  \r\n\r\n<A NAME=\"\"P34\"\"></A>\r\n\r\n<DIV CLASS=PARAGRAPH ID=\"P34\">  \r\n\r\n<P CLASS=PARAB> <B>§ 34. </B> Skatteministeren kan fastsætte bestemmelser om  \r\n\r\n adgangen til at klage over afgørelser efter denne lov. </P>  \r\n\r\n<P CLASS=STK> <I>Stk. 2. </I> Ministeren kan bestemme, at afgørelser, der er  \r\n\r\n truffet af Told- og Skattestyrelsen, ikke kan indbringes for højere  \r\n\r\n administrativ myndighed, jf. dog § 33. </P>  \r\n\r\n</DIV>  \r\n\r\n<A NAME=\"\"P35\"\"></A>\r\n\r\n<DIV CLASS=PARAGRAPH ID=\"P35\">  \r\n\r\n<P CLASS=PARAB> <B>§ 35. </B> Reglerne om eftergivelse og henstand i  \r\n\r\n merværdiafgiftslovens § 83 finder tilsvarende anvendelse på afgift, renter,  \r\n\r\n gebyrer og administrative bøder efter denne lov. Reglerne finder ligeledes  \r\n\r\n anvendelse på beløb, som personer er pligtige at betale som erstatning for  \r\n\r\n selskabers manglende betaling af afgiften. </P>  \r\n\r\n</DIV>  \r\n\r\n<A NAME=\"\"P36\"\"></A>\r\n\r\n<DIV CLASS=PARAGRAPH ID=\"P36\">  \r\n\r\n<P CLASS=PARAB> <B>§ 36. </B> Skatteministeren kan fastsætte nærmere regler  \r\n\r\n om henstand med betaling af afgift i forbindelse med klager over de statslige  \r\n\r\n told- og skattemyndigheders afgørelser. </P>  \r\n\r\n<P CLASS=STK> <I>Stk. 2. </I> Reglerne i merværdiafgiftslovens § 80, stk.  \r\n\r\n 2-5, om indbringelse af klager m.v. finder tilsvarende anvendelse på klager  \r\n\r\n m.v. over afgørelser efter denne lov. </P>  \r\n\r\n</DIV>  \r\n\r\n<A NAME=\"\"P37\"\"></A>\r\n\r\n<DIV CLASS=PARAGRAPH ID=\"P37\">  \r\n\r\n<P CLASS=PARAB> <B>§ 37. </B> For betaling af afgift efter bestemmelserne i  \r\n\r\n denne lov hæfter den, der som ejer, forpagter eller lignende driver  \r\n\r\n virksomheden for egen regning. </P>  \r\n\r\n</DIV>  \r\n\r\n<A NAME=\"\"P38\"\"></A>\r\n\r\n<DIV CLASS=PARAGRAPH ID=\"P38\">  \r\n\r\n<P CLASS=PARAB> <B>§ 38. </B> Det er forbudt virksomheder, der ikke er  \r\n\r\n registreret, at modtage afgiftspligtige varer, der ikke er forsynet med  \r\n\r\n prismærke efter reglerne i denne lov. Virksomheden er forpligtet til, såfremt  \r\n\r\n varerne er leveret, uden at disse forskrifter er overholdt, omgående at give  \r\n\r\n de statslige told- og skattemyndigheder meddelelse herom. </P>  \r\n\r\n<P CLASS=STK> <I>Stk. 2. </I> Det er forbudt andre end de statslige told- og  \r\n\r\n skattemyndigheder her i landet at fremstille eller lade fremstille eller fra  \r\n\r\n udlandet modtage mærker af samme slags eller lignende dem, der i nærværende  \r\n\r\n lov foreskrives som prismærker. Ligeledes er det forbudt her i landet at  \r\n\r\n fremstille eller lade fremstille eller fra udlandet modtage de til sådanne  \r\n\r\n mærkers fremstilling og mangfoldiggørelse nødvendige stempler, klicheer og  \r\n\r\n lign. </P>  \r\n\r\n<P CLASS=STK> <I>Stk. 3. </I> Skatteministeren kan fastsætte de nærmere  \r\n\r\n regler om prismærker, herunder om betaling for prismærkerne. </P>  \r\n\r\n</DIV>  \r\n\r\n<A NAME=\"\"P39\"\"></A>\r\n\r\n<DIV CLASS=PARAGRAPH ID=\"P39\">  \r\n\r\n<P CLASS=PARAB> <B>§ 39. </B> Med steder uden for EU sidestilles med hensyn  \r\n\r\n til bestemmelserne i denne lov Færøerne og Grønland samt Københavns Frihavn.  \r\n\r\n</P>  \r\n\r\n<P> <I>Straffebestemmelser</I>  </P>  \r\n\r\n</DIV>  \r\n\r\n<A NAME=\"\"P40\"\"></A>\r\n\r\n<DIV CLASS=PARAGRAPH ID=\"P40\">  \r\n\r\n<P CLASS=PARAB> <B>§ 40. </B> Med bøde straffes den, der forsætligt eller  \r\n\r\n groft uagtsomt </P>  \r\n\r\n<UL CLASS=PLAIN-LIST>  \r\n\r\n<LI>1) afgiver urigtige eller vildledende oplysninger eller fortier  \r\n\r\n oplysninger til brug for afgiftskontrollen, </LI>  \r\n\r\n<LI>2) overtræder § 3, stk. 1, § 5, 1. og 2. pkt., § 6, stk. 1 og 2, § 9,  \r\n\r\n stk. 1, § 17, stk. 1 og 3, § 18, stk. 1, § 24, stk. 1, 2. pkt., og stk. 2, §  \r\n\r\n 27, stk. 2-6, § 30, 1. pkt., § 38, stk. 1 og 2, og § 42, stk. 3-7, </LI>  \r\n\r\n<LI>3) tilsidesætter vilkår, der er fastsat i medfør af § 14, 2. pkt., </LI>  \r\n\r\n<LI>4) undlader at efterkomme et i medfør af § 20, stk. 1, og § 24, stk. 5,  \r\n\r\n meddelt påbud, </LI>  \r\n\r\n<LI>5) fortsætter driften af en afgiftspligtig virksomhed, hvis registrering  \r\n\r\n de statslige told- og skattemyndigheder har inddraget efter § 18, stk. 2,  \r\n\r\n eller § 21, stk. 1, </LI>  \r\n\r\n<LI>6) overdrager, erhverver eller tilegner sig varer, hvoraf der ikke er  \r\n\r\n betalt afgift, som skulle have været betalt efter loven, eller forsøger  \r\n\r\n herpå. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> I forskrifter, der udstedes i medfør af loven,  \r\n\r\n kan der fastsættes straf af bøde for den, der forsætligt eller groft uagtsomt  \r\n\r\n overtræder bestemmelser i forskrifterne. </P>  \r\n\r\n<P CLASS=STK> <I>Stk. 3. </I> Den, der begår en af de nævnte overtrædelser  \r\n\r\n med forsæt til at unddrage statskassen afgift, straffes med bøde, hæfte eller  \r\n\r\n fængsel indtil 2 år. </P>  \r\n\r\n<P CLASS=STK> <I>Stk. 4. </I> For overtrædelser, der begås af selskaber,  \r\n\r\n foreninger, selvejende institutioner, fonde eller lignende, kan der pålægges  \r\n\r\n den juridiske person som sådan bødeansvar. Er overtrædelsen begået af en  \r\n\r\n kommune eller et kommunalt fællesskab, jf. § 60 i lov om kommunernes  \r\n\r\n styrelse, kan der pålægges kommunen eller det kommunale fællesskab  \r\n\r\n bødeansvar. </P>  \r\n\r\n</DIV>  \r\n\r\n<A NAME=\"\"P41\"\"></A>\r\n\r\n<DIV CLASS=PARAGRAPH ID=\"P41\">  \r\n\r\n<P CLASS=PARAB> <B>§ 41. </B> Skønnes en overtrædelse ikke at ville medføre  \r\n\r\n højere straf end bøde, kan skatteministeren eller den, ministeren bemyndiger  \r\n\r\n dertil, tilkendegive den pågældende, at sagen kan afgøres uden retslig  \r\n\r\n forfølgning, såfremt den pågældende erkender sig skyldig i overtrædelsen og  \r\n\r\n erklærer sig rede til inden for en nærmere angivet frist, der efter begæring  \r\n\r\n kan forlænges, at betale en i tilkendegivelsen angivet bøde. <I>Stk. 2.</I>  \r\n\r\n Med hensyn til den i stk. 1 nævnte tilkendegivelse finder bestemmelsen om  \r\n\r\n tiltalerejsning i retsplejelovens § 930, jf. § 926, tilsvarende anvendelse.  \r\n\r\n</P>  \r\n\r\n<P CLASS=STK> <I>Stk. 3. </I> Betales bøden i rette tid, eller bliver den  \r\n\r\n efter vedtagelsen inddrevet eller afsonet, bortfalder videre forfølgning.  \r\n\r\n</P>  \r\n\r\n<P CLASS=STK> <I>Stk. 4. </I> Ransagning i sager om overtrædelse af  \r\n\r\n bestemmelser i denne lov sker i overensstemmelse med retsplejelovens regler  \r\n\r\n om ransagning i sager, som efter loven kan medføre frihedsstraf. </P>  \r\n\r\n<P> <I>Overgangs- og ikrafttrædelsesbestemmelser</I>  </P>  \r\n\r\n</DIV>  \r\n\r\n<A NAME=\"\"P42\"\"></A>\r\n\r\n<DIV CLASS=PARAGRAPH ID=\"P42\">  \r\n\r\n<P CLASS=PARAB> <B>§ 42. </B> Skatteministeren fastsætter tidspunktet for  \r\n\r\n lovens ikrafttræden. Skatteministeren kan herved bestemme, at bestemmelserne  \r\n\r\n i § 3, stk. 1, og § 9, stk. 1, skal træde i kraft forud for lovens øvrige  \r\n\r\n bestemmelser. </P>  \r\n\r\n<P CLASS=STK> <I>Stk. 2. </I> Loven finder anvendelse på varer, der fra og  \r\n\r\n med lovens ikrafttræden udleveres fra registrerede virksomheder, angives til  \r\n\r\n fortoldning, modtages eller medbringes fra udlandet. </P>  \r\n\r\n<P CLASS=STK> <I>Stk. 3. </I> Virksomheder, der registreres fra lovens  \r\n\r\n ikrafttræden, skal opgøre lagerbeholdningen af afgiftspligtige varer ved  \r\n\r\n lovens ikrafttræden. Virksomhederne skal indsende opgørelsen over  \r\n\r\n lagerbeholdningen af afgiftspligtige varer til de statslige told- og  \r\n\r\n skattemyndigheder senest 15 dage efter lovens ikrafttræden. De statslige  \r\n\r\n told- og skattemyndigheder fastsætter de nærmere regler for opgørelsen. </P>  \r\n\r\n<P CLASS=STK> <I>Stk. 4. </I> Virksomheder, der med henblik på videresalg ved  \r\n\r\n lovens ikrafttræden har en lagerbeholdning, hvis samlede indkøbspris udgør  \r\n\r\n 1.000 kr. eksklusive moms eller derover, skal senest 15 dage efter lovens  \r\n\r\n ikrafttræden til de statslige told- og skattemyndigheder fremsende en  \r\n\r\n opgørelse over deres samlede lagerbeholdning ved lovens ikrafttræden. </P>  \r\n\r\n<P CLASS=STK> <I>Stk. 5. </I> Andre virksomheder, der ved lovens ikrafttræden  \r\n\r\n har en lagerbeholdning, hvis samlede indkøbspris udgør 1.000 kr. eksklusive  \r\n\r\n moms eller derover, og som er indkøbt efter lovforslagets fremsættelse, skal  \r\n\r\n senest 15 dage efter lovens ikrafttræden til de statslige told- og  \r\n\r\n skattemyndigheder fremsende en opgørelse over deres samlede lagerbeholdning  \r\n\r\n ved lovens ikrafttræden. </P>  \r\n\r\n<P CLASS=STK> <I>Stk. 6. </I> Virksomheder, der er omfattet af stk. 3-5, skal  \r\n\r\n give de statslige told- og skattemyndigheder adgang til at kontrollere de  \r\n\r\n indsendte opgørelser ved eftersyn af lagre, forretningsbøger m.v.  \r\n\r\n Virksomhedernes indehavere og de i virksomhederne beskæftigede personer skal  \r\n\r\n yde de statslige told- og skattemyndigheder al fornøden vejledning og hjælp.  \r\n\r\n</P>  \r\n\r\n<P CLASS=STK> <I>Stk. 7. </I> Virksomheder, der er omfattet af stk. 4 og 5,  \r\n\r\n skal senest 15 dage efter indsendelsen af lageropgørelsen indbetale afgift af  \r\n\r\n lagerbeholdningen af afgiftspligtige varer til de statslige told- og  \r\n\r\n skattemyndigheder, bortset fra varer, hvor afgiften er uændret. Betales  \r\n\r\n afgiften ikke rettidigt, finder § 19, stk. 2, tilsvarende anvendelse. </P>  \r\n\r\n</DIV>  \r\n\r\n<A NAME=\"\"P43\"\"></A>\r\n\r\n<DIV CLASS=PARAGRAPH ID=\"P43\">  \r\n\r\n<P CLASS=PARAB> <B>§ 43. </B> Virksomheder, der ved lovens ikrafttræden har  \r\n\r\n et lager af bekæmpelsesmidler, som er afgiftsberigtiget efter lov om visse  \r\n\r\n miljøafgifter, kan få afgiftsgodtgørelse af den nævnte lagerbeholdning,  \r\n\r\n såfremt lagerbeholdningen afgiftsberigtiges efter § 42. </P>  \r\n\r\n<P CLASS=STK> <I>Stk. 2. </I> Det er en betingelse for at opnå  \r\n\r\n afgiftsgodtgørelse efter stk. 1, at en specificeret opgørelse over den  \r\n\r\n godtgørelse, som kræves, er de statslige told- og skattemyndigheder i hænde  \r\n\r\n senest 15 dage efter lovens ikrafttræden. De statslige told- og  \r\n\r\n skattemyndigheder kan gøre godtgørelsen betinget af, at virksomheden  \r\n\r\n fremlægger dokumentation for, at den afgift, der kræves godtgjort, er betalt  \r\n\r\n af virksomheden. </P>  \r\n\r\n<P CLASS=STK> <I>Stk. 3. </I> Virksomheder, der ansøger om  \r\n\r\n afgiftsgodtgørelse, skal give de statslige told- og skattemyndigheder adgang  \r\n\r\n til at kontrollere de indsendte opgørelser ved eftersyn af lagre,  \r\n\r\n forretningsbøger m.v. Virksomhedernes indehavere og de i virksomhederne  \r\n\r\n beskæftigede personer skal yde de statslige told- og skattemyndigheder al  \r\n\r\n fornøden vejledning og hjælp. </P>  \r\n\r\n<P CLASS=STK> <I>Stk. 4. </I> Den, der forsætligt eller groft uagtsomt  \r\n\r\n afgiver urigtige eller vildledende oplysninger eller fortier oplysninger til  \r\n\r\n brug ved beregning af afgiftsgodtgørelsen, straffes med bøde, hæfte eller  \r\n\r\n fængsel indtil 2 år. </P>  \r\n\r\n<P CLASS=STK> <I>Stk. 5. </I> For overtrædelser, der begås af aktieselskaber,  \r\n\r\n andelsselskaber, anpartsselskaber eller lignende, kan der pålægges selskabet  \r\n\r\n som sådant bødeansvar. </P>  \r\n\r\n</DIV>  \r\n\r\n<A NAME=\"\"P44\"\"></A>\r\n\r\n<DIV CLASS=PARAGRAPH ID=\"P44\">  \r\n\r\n<P CLASS=PARAB> <B>§ 44. </B> I lov om visse miljøafgifter, jf.  \r\n\r\n lovbekendtgørelse nr. 620 af 30. juni 1994, foretages følgende ændringer:  \r\n\r\n</P>  \r\n\r\n<P> <B>1.</B>  <I>§ 1</I> affattes således: </P>  \r\n\r\n</DIV>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>&#187;§ 1. </B> Der svares afgift til statskassen af  \r\n\r\n engangsservice.&#171; </P>  \r\n\r\n<P> <B>2.</B>  <I>§ 10, stk. 1,</I> affattes således: </P>  \r\n\r\n<P>&#187;Afgiften udgør for de i § 1 nævnte varer 1/3 af den afgiftspligtige  \r\n\r\n værdi.&#171; </P>  \r\n\r\n<P> <B>3.</B> I <I>§ 10, stk. 2, 1. pkt.,</I> ændres &#187;for de i § 1, nr.  \r\n\r\n 1, nævnte varer 50 pct. og for de i § 1, nr. 2, nævnte varer 20 pct.&#171;  \r\n\r\n til: &#187;50 pct.&#171; </P>  \r\n\r\n<P> <B>4.</B> I <I>§ 10, stk. 3,</I> ændres &#187;for de i § 1, nr. 1, nævnte  \r\n\r\n varer 50 pct. og for de i § 1, nr. 2, nævnte varer 20 pct.&#171; til:  \r\n\r\n &#187;50 pct.&#171; </P>  \r\n\r\n</DIV>  \r\n\r\n<A NAME=\"\"P45\"\"></A>\r\n\r\n<DIV CLASS=PARAGRAPH ID=\"P45\">  \r\n\r\n<P CLASS=PARAB> <B>§ 45. </B> I lov om kemiske stoffer og produkter, jf.  \r\n\r\n lovbekendtgørelse nr. 583 af 9. juli 1993, som ændret senest ved lov nr. 438  \r\n\r\n af 1. juni 1994, foretages følgende ændringer: </P>  \r\n\r\n<P> <B>1.</B>  <I>§ 36, stk. 1,</I> affattes således: </P>  \r\n\r\n<P>&#187;Den, der har en godkendelse efter § 33, og den, der har registrering  \r\n\r\n af et middel, der af Giftnævnet er klassificeret som et bekæmpelsesmiddel,  \r\n\r\n jf. § 13 i lov nr. 118 af 3. maj 1961, betaler en afgift på 500 kr. pr.  \r\n\r\n kalenderår.&#171; </P>  \r\n\r\n<P> <B>2.</B>  <I>§ 36, stk. 2-6,</I> ophæves. </P>  \r\n\r\n<P CLASS=STK> <I>Stk. 7 </I> og 8 bliver herefter stk. 2 og 3. </P>  \r\n\r\n<P> <B>3.</B>  <I>§ 36, stk. 7,</I> der bliver stk. 2, affattes således: </P>  \r\n\r\n<P CLASS=STK> <I>&#187;Stk. 2. </I> Miljø- og energiministeren kan fastsætte  \r\n\r\n nærmere regler om betaling af afgiften og om afgiftspligtige virksomheders  \r\n\r\n oplysningspligt om salg af godkendelsespligtige bekæmpelsesmidler. Der  \r\n\r\n betales et gebyr på 65 kr. for erindringsskrivelser vedrørende betaling af  \r\n\r\n afgiften.&#171; </P>  \r\n\r\n<P> <B>4.</B> I <I>§ 36, stk. 8,</I> der bliver stk. 3, udgår &#187;hel  \r\n\r\n eller&#171;. </P>  \r\n\r\n<P> <B>5.</B>  <I>§ 59, stk. 1, nr. 6,</I> ophæves. </P>  \r\n\r\n<P CLASS=STK> <I>Stk. 2. </I> Afgift vedrørende 1995 opkræves efter de hidtil  \r\n\r\n gældende regler. </P>  \r\n\r\n</DIV>  \r\n\r\n<A NAME=\"\"P46\"\"></A>\r\n\r\n<DIV CLASS=PARAGRAPH ID=\"P46\">  \r\n\r\n<P CLASS=PARAB> <B>§ 46. </B> Virksomheder, der ved lovens ikrafttræden har  \r\n\r\n et lager af varer, der er afgiftsberigtiget efter kapitel 7, § 36, stk. 2-6,  \r\n\r\n i lov om kemiske stoffer og produkter, kan, såfremt nævnte lagerbeholdning  \r\n\r\n afgiftsberigtiges efter bestemmelserne i § 42, få afgiftsgodtgørelse af den  \r\n\r\n nævnte lagerbeholdning af: </P>  \r\n\r\n<UL CLASS=PLAIN-LIST>  \r\n\r\n<LI>1) Kemiske midler til bekæmpelse af insekter, mider, snegle, utøj og  \r\n\r\n regnorme og lignende laverestående dyr bortset fra midler til bekæmpelse af  \r\n\r\n skadedyr i træ. </LI>  \r\n\r\n<LI>2) Kemiske midler til jorddesinfektion med henblik på plantebeskyttelse.  \r\n\r\n</LI>  \r\n\r\n<LI>3) Kemiske midler til bekæmpelse af plantevækst eksklusive algevækst.  \r\n\r\n</LI>  \r\n\r\n<LI>4) Kemiske midler til bekæmpelse af plantesygdomme. </LI>  \r\n\r\n<LI>5) Kemiske midler til regulering af plantevækst bortset fra egentlige  \r\n\r\n plantenæringsstoffer og grundforbedringsmidler. </LI>  \r\n\r\n<LI>6) Kemiske midler til afskrækkelse af insekter m.v. og vildtlevende  \r\n\r\n pattedyr og fugle. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Det er en betingelse for at opnå  \r\n\r\n afgiftsgodtgørelse efter stk. 1, at en specificeret opgørelse over den  \r\n\r\n godtgørelse, som kræves, er de statslige told- og skattemyndigheder i hænde  \r\n\r\n senest 15 dage efter lovens ikrafttræden. De statslige told- og  \r\n\r\n skattemyndigheder kan gøre godtgørelsen betinget af, at virksomheden  \r\n\r\n fremlægger dokumentation for, at den afgift, der kræves godtgjort, er betalt  \r\n\r\n af virksomheden. </P>  \r\n\r\n<P CLASS=STK> <I>Stk. 3. </I> Virksomheder, der ansøger om  \r\n\r\n afgiftsgodtgørelse, skal give de statslige told- og skattemyndigheder adgang  \r\n\r\n til at kontrollere de indsendte opgørelser ved eftersyn af lagre,  \r\n\r\n forretningsbøger m.v. Virksomhedernes indehavere og de i virksomhederne  \r\n\r\n beskæftigede personer skal yde de statslige told- og skattemyndigheder al  \r\n\r\n fornøden vejledning og hjælp. </P>  \r\n\r\n<P CLASS=STK> <I>Stk. 4. </I> Den, der forsætligt eller groft uagtsomt  \r\n\r\n afgiver urigtige eller vildledende oplysninger eller fortier oplysninger til  \r\n\r\n brug ved beregning af afgiftsgodtgørelsen, straffes med bøde, hæfte eller  \r\n\r\n fængsel indtil 2 år. </P>  \r\n\r\n<P CLASS=STK> <I>Stk. 5. </I> For overtrædelser, der begås af aktieselskaber,  \r\n\r\n andelsselskaber, anpartsselskaber eller lignende, kan der pålægges selskabet  \r\n\r\n som sådant bødeansvar. </P>  \r\n\r\n</DIV>  \r\n\r\n<A NAME=\"\"P47\"\"></A>\r\n\r\n<DIV CLASS=PARAGRAPH ID=\"P47\">  \r\n\r\n<P CLASS=PARAB> <B>§ 47. </B> Loven gælder ikke for Færøerne og Grønland.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 14.  \r\n\r\n juni 1995 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/Carsten Koch </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/06/1995"
        },
        {
            "displayName": "Accession",
            "displayValue": "A19950041630"
        },
        {
            "displayName": "Entydig dokumentidentifikation",
            "displayValue": "CM022562"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "19/01/2007"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "416"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "14/06/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Skattemin. j.nr. 8.94-231-90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}