{
    "id": 188275,
    "title": "Forslag til folketingsbeslutning om en analyse af afgift på biomasse til fjernvarme",
    "documentTypeId": "480",
    "isSagsforlobPeriodValid": true,
    "shortName": "2016/1 BSF 92",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 21. marts 2017 af Søren Egge Rasmussen (EL), Maria Reumert Gjerding (EL) og Rune Lund (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om en analyse af afgift på biomasse til fjernvarme</p>\r\n<p class=\"Tekst1Sp\">Folketinget pålægger regeringen at fremlægge en analyse af effekter og konsekvenser ved en afgift på biomasse til fjernvarme senest den 1. september 2017.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Mens regeringen igen og igen udsætter afgiftsanalysen på energiområdet, ombygges landets fjernvarmeforsyning hastigt til biomasse, der alene er driftsøkonomisk attraktivt, fordi det er afgiftsfritaget. For staten betyder det et stigende afgiftstab, men samtidig på papiret en CO<span class=\"Subscript\">2</span>-reduktion, hvilket dog kan diskuteres, og det fremstiller Danmark som  grøn og CO<span class=\"Subscript\">2</span>-reducerende, selv om det vælter ud med CO<span class=\"Subscript\">2</span> fra de biomassefyrende fjernvarmeværker. Samtidig overvejer flere fjernvarmeselskaber aktuelt, hvordan de kan komme med på biomassebølgen.</p>\r\n<p class=\"NormalInd\">\r\n</p>\r\n<p class=\"NormalInd\">Afgiftsfritagelsen for biomasse er ulogisk, for det er ikke CO<span class=\"Subscript\">2</span>-neutralt at brænde træ af, selv om det bliver opgjort sådan i EU’s kvotesystem. Hvor meget det bidrager til den globale opvarmning, afhænger af, hvad det er for en biomasse, der er tale om, og hvorledes kulstofkredsløbet ser ud, det vil sige, hvor lang tid det tager at optage den udledte CO<span class=\"Subscript\">2</span> som biomasse igen.</p>\r\n<p class=\"NormalInd\">\r\n</p>\r\n<p class=\"NormalInd\">Selv om energibranchen har indført en frivillig aftale om at benytte såkaldt bæredygtig biomasse, indgår kulstofkredsløbet ikke heri, og kun en begrænset mængde af den anvendte biomasse er omfattet af aftalen. Derfor er der også en stigende tilslutning til, at biomasse kun skal være et overgangsbrændsel til mere ren vedvarende energi – ikke mindst fordi den udbredte brug af biomasse blokerer for udviklingen af et fleksibelt energisystem, der udnytter den vedvarende energi fra sol og vind mere optimalt. F.eks betyder en afgiftsfritagelse, at der stort set ikke er store varmepumper i fjernvarmen, og som det beskrives i Energistyrelsens screeningsrapport om geotermi, hindrer den manglende afgift på biomasse, at geotermi er konkurrencedygtigt, jf. »Landsdækkende screening af geotermi i 28 fjernvarmemåler – Beregning af geotermianlæg og muligheder for indpasning i fjernvarmeforsyningen« fra september 2015.</p>\r\n<p class=\"NormalInd\">\r\n</p>\r\n<p class=\"NormalInd\">Klimarådet har i deres rapport »Omstilling med omtanke – Status og udfordringer for dansk klimapolitik« fra november 2015 anbefalet regeringen og Folketinget at lægge afgifter på biomasse, fordi afgiftsfritagelsen medvirker til, at fjernvarmeselskaberne vælger biomasse i stedet for eldrevne varmepumper. Også Det Miljøøkonomiske Råd har i dets rapport »Økonomi og Miljø« offentliggjort den 28. februar 2017 anbefalet, at biobrændsler pålægges en ny og harmoniseret energiafgift. Det vil endda give en samfundsøkonomisk gevinst, hvilket regeringen ellers ikke holder sig tilbage med at benytte som et hovedargument for en ændring.</p>\r\n<p class=\"NormalInd\">\r\n</p>\r\n<p class=\"NormalInd\">I dette forslag forstås biomasse kun som den biomasse, der anvendes til at producere fjernvarme, idet det er her, at langt den største del af biomassen anvendes. Den tidligere aftalte biomasseafgift, der blev markedsført under betegnelsen forsyningssikkerhedsafgiften, forsøgte at omfavne al biomasse. Dette medførte, at afgiften slet ikke blev indført, fordi ministerierne bag forslaget ville inddrage selv hegnspæle og halm til heste, fordi det i princippet kan brændes, og fordi det blev for bureaukratisk at undtage.</p>\r\n<p class=\"NormalInd\">\r\n</p>\r\n<p class=\"NormalInd\">Hensigten med forslaget er at forcere fremlæggelsen af en effektanalyse, såfremt der pålægges en afgift på biomasse, der anvendes i fjernvarmeforsyningen. Dette skal sikre, at resultatet kan indgå i forhandlingerne om en ny energiaftale. Analysen bør tage afsæt i en afgift, der er på niveau med afgift på andre brændsler, og bør indeholde en indfasning af afgiften over en årrække. Analysen bør endvidere give en vurdering af, hvilke konsekvenser en sådan afgift vil medføre, dels i forhold til allerede etablerede biomasseanlæg og dels i forhold til den videre udbygning/omlægning af fjernvarmen, herunder i hvilket omfang en afgift på biomassen vil fremme brugen af varmepumper, solvarme og udbygning med geotermisk varme.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Søren Egge Rasmussen </span>(EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om en analyse af afgift på biomasse til fjernvarme.</p>\r\n<p class=\"ForslagsNummer\">(Beslutningsforslag nr. B 92)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2016/1 BF 92",
            "stateLabel": "Forkastet",
            "references": [
                {
                    "shortName": "2016/1 BSF 92",
                    "title": "Forslag til folketingsbeslutning om en analyse af afgift på biomasse til fjernvarme",
                    "presentationName": "Beslutningsforslag som fremsat",
                    "documentTypeId": 480,
                    "documentId": 188275,
                    "eliUri": "/eli/ft/20161BB00092",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20161/beslutningsforslag/b92/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "22/03/2017"
        },
        {
            "displayName": "Accession",
            "displayValue": "20161BB00092"
        },
        {
            "displayName": "Entydig dokumentidentifikation",
            "displayValue": "AX019808"
        },
        {
            "displayName": "Dato for førstegangsindlæggelse",
            "displayValue": "22/03/2017"
        },
        {
            "displayName": "Dato for indlæggelse",
            "displayValue": "22/03/2017"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "92"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}