{
    "id": 106338,
    "title": "1997 BSF 51   FORSLAG TIL FOLKETINGSBESLUTNING OM FORBUD MOD BRUG AF ATOMVÅBEN ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 51",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 51 </P>  \r\n\r\n<P></P>  \r\n\r\n<P>Forslag til folketingsbeslutning om forbud mod brug af atomvåben </P>  \r\n\r\n<P></P>  \r\n\r\n<P>Fremsat af Keld Albrechtsen (EL) Gert Petersen (SF) </P>  \r\n\r\n<P></P>  \r\n\r\n<P>den 5. november 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til i de relevante internationale  \r\n\r\n sammenhænge, herunder i NATO, at fremsætte forslag om forbud mod brug af  \r\n\r\n atomvåben i forlængelse af den erklæring, som FN's Internationale Domstol kom  \r\n\r\n med den 8. juli 1996. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>&#187;Jeg er i den privilegerede situation, at jeg mentalt set kan træde  \r\n\r\n et skridt tilbage og betragte betydningen af at have brugt fire milliarder  \r\n\r\n dollars og fremstillet 70.000 atomvåben, og jeg indser, at den opfattelse, at  \r\n\r\n atomvåben fører sikkerhed med sig - forestillingen om, at det på en eller  \r\n\r\n anden måde var os, der styrede det hele, at systemet var ufejlbarligt og  \r\n\r\n kontrollabelt, og at vi kunne få det til at fungere - hele den opfattelse er  \r\n\r\n fuldstændig fejlagtig&#171;, sagde den amerikanske fhv. top-general George  \r\n\r\n Lee Butler til Politiken den 31. december 1996. Sammen med 60 andre  \r\n\r\n generaler, admiraler og politikere fra øst og vest offentliggjorde han den 1.  \r\n\r\n januar 1997 en erklæring, som opfordrede til yderligere reducering af verdens  \r\n\r\n atomvåbenlagre med henblik på en gradvis og total eliminering af disse. </P>  \r\n\r\n<P>Han sagde endvidere, at kun ved hjælp af vidtgående tiltag som en kampagne  \r\n\r\n for den totale eliminering af atomvåben over hele verden kan man komme en  \r\n\r\n atomkatastrofe i forkøbet. Tre år tidligere havde George Lee Butler været  \r\n\r\n øverstkommanderende på det militære hovedkvarter i Omaha, Nevada og hørte til  \r\n\r\n den militære inderkreds, som sammen med den amerikanske præsident på 15  \r\n\r\n minutter skulle tage stilling til en situation, som kunne involvere brugen af  \r\n\r\n atomvåben. </P>  \r\n\r\n<P>I erklæringen fra de 60 personer, som omfatter 36 russiske og amerikanske  \r\n\r\n generaler og admiraler, opfordres atommagterne til at afskaffe deres  \r\n\r\n våbenarsenaler i forbindelse med udarbejdelsen af nye traktater samt fjerne  \r\n\r\n atomsprænghovederne fra missilerne. General Butler lægger speciel vægt på det  \r\n\r\n sidste, fordi det vil betyde, at alle missiler for første gang i 37 år vil  \r\n\r\n blive fjernet fra det herskende alarmberedskab. </P>  \r\n\r\n<P>En lang række af de tidligere ansvarlige for henholdsvis det amerikanske  \r\n\r\n og russiske/sovjetiske militær undsiger således hele atomstrategien, d.v.s.  \r\n\r\n at koldkrigsdogmatikken om atomvåben som en fælles afskrækkelsesstrategi ikke  \r\n\r\n holder, men snarere er direkte farlig. Nu hvor den gamle kolde krig er slut,  \r\n\r\n opfordrer de atommagterne til en systematisk afvikling af atomvåben. </P>  \r\n\r\n<P>På den anden side har vi FN's Internationale Domstol, som den 8. juli 1996  \r\n\r\n i en såkaldt &#187;Advisory Opinion&#171; erklærede brugen af atomvåben for  \r\n\r\n en krigsforbrydelse. I denne erklæring er der kun nævnt een undtagelse, som  \r\n\r\n der var stor uenighed om. Et flertal af Domstolens medlemmer mener, at man  \r\n\r\n kan tillade brugen af atomvåben &#187;&#187;..i en ekstrem situation af  \r\n\r\n selvforsvar, hvor statens eksistens står på spil&#171;. </P>  \r\n\r\n<P>14 ud af Domstolens 15 dommere var enige om, at brugen af atomvåben  \r\n\r\n &#187;i almindelighed strider mod de internationale retsregler for væbnede  \r\n\r\n konflikter og især mod principper og regler i humanitær ret&#171;. Brugen af  \r\n\r\n atomvåben er ulovlig og umoralsk, fordi det går ud over civilbefolkningen og  \r\n\r\n er et &#187;blindt&#171; våben, som rammer i flæng. Et &#187;blindt&#171;  \r\n\r\n våben, der ikke skelner eller kan skelne mellem militære mål og  \r\n\r\n civilbefolkningen. &#187;Blinde&#171; våben som atomvåben er forbudt i de  \r\n\r\n konventioner, som er vedtaget efter 1945, sidst med aftalen fra 1981, som  \r\n\r\n specielt gælder inhumane' våben. </P>  \r\n\r\n<P>Det er oplagt, at den ene undtagelse, som et flertal i FN-Domstolen fik  \r\n\r\n med i erklæringen, omfatter USA's brug af atomvåben over for Japan i  \r\n\r\n Hiroshima og Nagasaki ved slutningen af 2. verdenskrig. I dag ville en sådan  \r\n\r\n atombombning blive defineret som en krigsforbrydelse. Hvad den efter  \r\n\r\n forslagsstillernes mening også var i 1945. Intet politisk eller militært  \r\n\r\n rationale kan undskylde brugen af atomvåben over for den japanske befolkning  \r\n\r\n og de titusindvis af civile ofre, som var resultatet af historiens første  \r\n\r\n brug af atomvåben. </P>  \r\n\r\n<P>Der har været bemærkelsesværdig ringe opmærksomhed omkring erklæringen fra  \r\n\r\n FN-Domstolen. Den er øjensynlig kommet meget på tværs af de herskende  \r\n\r\n interesser i forhold til den konkret førte sikkerhedspolitik i NATO og Den  \r\n\r\n Vesteuropæiske Union (WEU). I begge organers strategier indgår  \r\n\r\n atomafskrækkelse som et væsentligt element. Ingen af organisationerne eller  \r\n\r\n deres respektive medlemslande kan seriøst betegnes som stater, der er udsat  \r\n\r\n for en ekstrem trussel, som eventuelt kunne retfærdiggøre brugen af  \r\n\r\n atomvåben. </P>  \r\n\r\n<P>Et enigt FN erklærede i 1978, at eksistensen af atomvåben var en trussel  \r\n\r\n mod selve menneskehedens overlevelse, og hvert år siden har der været forslag  \r\n\r\n i FN om afskaffelse af atomvåben og andre masseødelæggelsesvåben. Danmark har  \r\n\r\n underskrevet forbudene imod kemisk og bakteriologisk krigsførelse, og Danmark  \r\n\r\n har vedtaget ikke at bruge landminer i sit forsvar. Nu har FN-Domstolen meget  \r\n\r\n klart erklæret brugen af atomvåben for ulovlig og umoralsk og en forbrydelse  \r\n\r\n imod civilbefolkningen. Den danske regering bør derfor arbejde for denne  \r\n\r\n opfattelse i de militære og politiske organisationer, som Danmark er medlem  \r\n\r\n af: FN, NATO, OSCE, EU og via observatørposten i Den Vesteuropæiske Union  \r\n\r\n (WEU). </P>  \r\n\r\n<P>Under den kolde krig blev den fælles atomvåben- baserede  \r\n\r\n afskrækkelsesstrategi brugt som bortforklaring over for dem, som  \r\n\r\n karakteriserede hele atomvåbenstrategien som værende både katastrofal og  \r\n\r\n forfejlet. I den nuværende situation er de hidtidige nedrustningsaftaler slet  \r\n\r\n ikke nok. Den indgåede START II-aftale fra 1993 vil kun nedbringe  \r\n\r\n atomvåbenlagrene til niveauet i 1972, hvor atomkapløbet var i fuld gang.  \r\n\r\n Samtidig er denne aftale ikke ratificeret i den russiske Duma, og udsigterne  \r\n\r\n til dette er ikke lovende på grund af den planlagte NATO-udvidelse. Denne  \r\n\r\n helt perspektivløse NATO-udvidelse er på denne måde med til at lægge gift for  \r\n\r\n START II-aftalen og yderligere stærkt tiltrængte nedskæringer på det atomare  \r\n\r\n område. Rusland vil formodentlig være ret uvillig til yderligere nedskæringer  \r\n\r\n på det atomare område, fordi atomvåben efterhånden er det eneste effektive  \r\n\r\n afskrækkelsesvåben, som landet er i besiddelse af. Samtidig er det tydeligt,  \r\n\r\n at der ikke i USA er megen vilje blandt herskende meningsdannere i State  \r\n\r\n Department og Pentagon til at overveje den strategiske afvikling af  \r\n\r\n atomvåben. Tværtimod kommer der nye rapporter om, at USA er i gang med en  \r\n\r\n modernisering af sine termonukleare atomvåben. The Guardian skrev den 19.  \r\n\r\n august i år, at USA var ved at opbygge et nyt atomarsenal. Det skulle bestå i  \r\n\r\n en ny type af våben, som dels ikke behøver at skulle testes under jorden, og  \r\n\r\n dels ved en udbygget præcision af atommissilerne. Ifølge the Guardian handler  \r\n\r\n det om via en udbygget atomar præcision at kunne vinde en eventuel atomkrig,  \r\n\r\n hvor man kan slå først og med høj præcision sætte modstanderens atomare  \r\n\r\n beredskab ud af kraft. På denne måde håber man at kunne komme ud over den  \r\n\r\n hidtidige atomafskrækkelsesstrategi: MAD - &#187;Mutual Assured  \r\n\r\n Destruction&#171;, som bygger på, at ingen af de atomførende magter vil være  \r\n\r\n den første til at bruge atomvåben ud fra den antagelse, at modparten så kan  \r\n\r\n slå igen og ødelægge ens eget land. </P>  \r\n\r\n<P>I en kommentar til den atomvåbenbaserede afskrækkelsesstrategi siger  \r\n\r\n general Butler til Jyllands Posten den 1. marts 1997: &#187;De indbyggede  \r\n\r\n intellektuelle modsætninger i atomafskrækkelsen er aldrig blevet løst.  \r\n\r\n Modsætningen er, at absolut usårlighed er ensbetydende med absolut sårbarhed  \r\n\r\n for dette lands fjende. Hvis vi opnåede fuld beskyttelse, ville  \r\n\r\n Sovjetunionens styrker være værdiløse og sårbare over for et  \r\n\r\n førstegangsangreb fra USA. Det er hele forklaringen på atomkapløbet&#171;.  \r\n\r\n</P>  \r\n\r\n<P>Dermed kan man også konstatere, at hvis USA går i gang med en  \r\n\r\n viderudvikling af sine hidtidige atomvåben i retning af en atomar præcision,  \r\n\r\n der vil sætte USA i stand til at rette et førstegangsangreb på de russiske  \r\n\r\n atomare baser, som vil destruere disse, så har man lagt grundstenen til et  \r\n\r\n nyt atomkapløb i stedet for en gradvis atomar nedrustning og endelig  \r\n\r\n afskaffelse af atomvåben. </P>  \r\n\r\n<P>Ud fra en sådan militær og sikkerhedspolitisk tankegang kommer det aldrig  \r\n\r\n til andet end taktiske nedrustninger. Dvs. man vil fortsætte med den rent  \r\n\r\n kvantitative nedrustning, men ikke sætte spørgsmålstegn ved  \r\n\r\n atomvåbenstrategien som sådan. Den amerikanske regering og Kongressen har  \r\n\r\n bevilget 4 milliarder dollars til ovenstående progam. Journalisten Martin  \r\n\r\n Bucharth spørger i Information den 21. august 1997: </P>  \r\n\r\n<P>&#187;Er det vitterligt nødvendigt at bevare tropper på 10.000 forskere  \r\n\r\n for at bevare USA's kernevåbenarsenal i samme stand som nu i de næste 25  \r\n\r\n år?&#187;. </P>  \r\n\r\n<P>Samtidig kan man i et telegram fra Ritzaus Bureau fra den 24. september  \r\n\r\n 1997 læse, at den person, som var udset til at være ansvarlig for USA's  \r\n\r\n atomvåbenpolitik, Rose Gottemoeller, blev droppet, ifølge Washington Post  \r\n\r\n angiveligt på grund af hendes anbefaling af yderligere atomnedrustning. Den  \r\n\r\n amerikanske forsvarsminster havde tilbudt Gottemoeller posten som  \r\n\r\n viceforsvarsminister med ansvar for den internationale sikkerhedspolitik.  \r\n\r\n Ritzau skriver, at &#187;...Gottemoellers alvorlige synd, set med  \r\n\r\n republikanske øjne, består angivelig i, at hun har anbefalet en  \r\n\r\n forsvarsrapport om straks at stræbe efter yderligere markante nedskæringer i  \r\n\r\n det amerikanske atomarsenal, så USA og Rusland på kort sigt kommer ned på  \r\n\r\n 1000 atomsprænghoveder - og i sidste ende med få hundrede. En sådan  \r\n\r\n fremgangsmåde ville kollidere med den amerikanske præsident, Bill Clintons  \r\n\r\n hidtidige politik om, at der ikke kan forhandles om ny atomnedrustning, før  \r\n\r\n det russsiske parlament har ratificeret START II-aftalen fra 1993. Denne  \r\n\r\n aftale sætter et loft på 3500 atomsprænghoveder i missiler, som hvert land  \r\n\r\n har udstationeret&#171;. </P>  \r\n\r\n<P>Derfor er det nødvendigt, at der tages internationale initiativer for at  \r\n\r\n fremme debatten i retning af afvikling af atomvåben. Hvis det ikke sker, nu  \r\n\r\n hvor den kolde krig er overstået, hvornår vil det så være muligt? Hvornår vil  \r\n\r\n betingelserne være bedre? Derfor håber forslagsstillerne, at regeringen og et  \r\n\r\n flertal blandt Folketingets partier vil genoverveje den holdning, som kom til  \r\n\r\n udtryk, da Folketinget førstebehandlede B 29 den 15. november 1996, som  \r\n\r\n drejede sig om at fremme etableringen af atomvåbenfri zoner i Europa. Her  \r\n\r\n sagde udenrigsministeren bl.a.: &#187;Det er regeringens holdning, at  \r\n\r\n oprettelse af atomvåbenfri zoner i forskellige dele af verden kan yde et  \r\n\r\n værdifuldt bidrag til forhindring af spredning af atomvåben ... men det må  \r\n\r\n også konstateres, at der under de nuværende omstændigheder tilsyneladende  \r\n\r\n ikke blandt de europæiske regeringer er den samme interesse for at fremme  \r\n\r\n tanken om atomvåbenfri zoner i Europa som tidligere&#171;. </P>  \r\n\r\n<P>Venstres ordfører Ulla Tørnæs gik så langt som til at sige at: &#187;I  \r\n\r\n Venstre ønsker vi imidlertid ikke at fraskrive os muligheden for at få eller  \r\n\r\n have atomvåben oplagret i tilfælde af en krigssituation. Vi ønsker også  \r\n\r\n fortsat at kunne deltage fuldt ud i militære øvelser med vore allierede, og  \r\n\r\n vi ønsker ikke at afskære muligheden for forstærkning fra vore allierede i  \r\n\r\n krigs- eller krisesituationer&#171;. </P>  \r\n\r\n<P>Samtidig gav hun udtryk for, at: &#187;Det synes, som om SF og  \r\n\r\n Enhedslisten endnu ikke har opdaget, at Muren er faldet&#171;. I givet fald  \r\n\r\n må det jo så heller ikke være gået op for de 60 tidligere generaler,  \r\n\r\n admiraler og politikere, som har underskrevet erklæringen af den 1. januar  \r\n\r\n 1997 om en total afvikling af atomvåben. Man skulle ellers tro, at netop den  \r\n\r\n kolde krigs ophør og Murens fald, Sovjetunionens opløsning og Warszawapagtens  \r\n\r\n nedlæggelse kunne være nogle hovedstene, som gav anledning til et opgør med  \r\n\r\n den dogmatiske militære- og atomare afskrækkelsesstrategi, som har været  \r\n\r\n herskende siden anden verdenskrig. </P>  \r\n\r\n<P>Det er vigtigt, at den strategiske diskussion om atomvåbnene holdes i  \r\n\r\n gang, og at det diskuteres, hvordan man kan udvikle en forebyggende  \r\n\r\n sikkerhedsstrategi, som ikke bygger på brug af atomvåben. Under den kolde  \r\n\r\n krig blev der produceret tonsvis af litteratur i form af artikler og bøger om  \r\n\r\n faren ved den atomare udvikling. Dengang var den danske regering langt mere  \r\n\r\n aktiv i forhold til nedrustning, til etableringen af atomvåbenfri zoner, i  \r\n\r\n forhold til at arbejde for konfliktforebyggende aktiviteter. Der er behov for  \r\n\r\n lignende aktiviteter i dag. Den danske regering skal derfor ikke ligge  \r\n\r\n underdrejet i forhold til andre EU-partneres og NATO's generelle  \r\n\r\n atomvåbenbaserede afskrækkelsesstrategi. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Keld Albrechtsen</B> (EL): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om forbud mod brug af atomvåben.</I>  \r\n\r\n</P>  \r\n\r\n<P>(Beslutningsforslag nr. B 51). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "05/11/1997"
        },
        {
            "displayName": "Accession",
            "displayValue": "19971BA00051"
        },
        {
            "displayName": "Entydig dokumentidentifikation",
            "displayValue": "CL008043"
        },
        {
            "displayName": "Dato for førstegangsindlæggelse",
            "displayValue": "05/11/1997"
        },
        {
            "displayName": "Dato for indlæggelse",
            "displayValue": "05/11/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "51"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}