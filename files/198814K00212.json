{
    "id": 107756,
    "title": "1988 BTL 212   BETÆNKNING OVER FORSLAG TIL LOV OM ÆNDRING AF LOV OM DAGPENGE VED SYGDOM   ELLER FØDSEL (MINIMUMSYDELSE TIL SELVSTÆNDIGE ERHVERVSDRIVENDE)    NR L 212 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 212",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 212 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om dagpenge ved sygdom  \r\n\r\n eller fødsel (Minimumsydelse til selvstændige erhvervsdrivende) <BR>  \r\n\r\n Nr L 212 1988-89, 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19890413 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til socialministeren, som denne har besvaret </P>  \r\n\r\n<P>skriftligt. </P>  \r\n\r\n<P>Udvalget har endvidere modtaget skriftlige henvendelser fra De Danske  \r\n\r\n Landboforeninger og Danske Husmandsforeninger. </P>  \r\n\r\n<P>Der er af socialministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialdemokratiets og Centrum-Demokraternes medlemmer) lovforslaget til  \r\n\r\n<I>vedtagelse</I> med det af ministeren stillede ændringsforslag. </P>  \r\n\r\n<P>Et mindretal inden for flertallet (Socialistisk Folkepartis medlemmer af  \r\n\r\n udvalget) kan støtte lovforslaget, som mindretallet betragter som et  \r\n\r\n socialpolitisk fremskridt, under den bestemte forudsætning, at det er  \r\n\r\n udgiftsneutralt for det offentlige. </P>  \r\n\r\n<P>Et <I>mindretal</I> (Socialdemokratiets medlemmer af udvalget) indstiller  \r\n\r\n lovforslaget til <I>forkastelse</I> ved 3. behandling og kan heller ikke  \r\n\r\n støtte det af ministeren stillede ændringsforslag, idet mindretallet  \r\n\r\n bemærker, at det allerede ved 1. behandling af lovforslaget har  \r\n\r\n tilkendegivet, at det ikke kan støtte lovforslaget. </P>  \r\n\r\n<P>Baggrunden herfor er den klare forskelsbehandling, der foreligger ved  \r\n\r\n gennemførelsen af denne forsikringslov i modsætning til forsikringslove for  \r\n\r\n lønmodtagere. </P>  \r\n\r\n<P>Mindretallet ser således i denne lov for selvstændige erhvervsdrivende  \r\n\r\n mulighed for, at der kan udbetales højere dagpenge ved højere præmieydelse,  \r\n\r\n mens lønmodtagere, der har tegnet arbejdsløshedsforsikring og har fået pålagt  \r\n\r\n højere kontingenter igennem mere end 6 år med borgerligt ledede regeringer,  \r\n\r\n har fået stadig ringere ydelser. </P>  \r\n\r\n<P>Lovforslaget er også udtryk for regeringens manglende forståelse for at se  \r\n\r\n lovstoffet på sygedagpengeområdet som en helhed. Der henvises til det af  \r\n\r\n socialministeren nedsatte udvalg, der skal fremsætte forslag om en omfattende  \r\n\r\n ændring af hele sygedagpengesystemet, hvilket står umiddelbart foran sin  \r\n\r\n færdiggørelse. Elementerne i udvalgets oplæg til revision af  \r\n\r\n sygedagpengeloven kan opgøres i følgende hovedpunkter: </P>  \r\n\r\n<P>1) Arbejdsgiverperioden forlænges fra 1 til 2 uger. </P>  \r\n\r\n<P>2) Den særlige refusionsordning for 2.-5. uge bortfalder. </P>  \r\n\r\n<P>3) Den særlige ventetid for nyansatte forlænges fra 3 til 13 uger. </P>  \r\n\r\n<P>4) Stramning af reglerne om rettidig anmeldelse af sygdom. </P>  \r\n\r\n<P>5) Bortfald af den særlige &#187;tilbagefaldsregel&#171;. </P>  \r\n\r\n<P>6) Kravet om lægeerklæring lempes. </P>  \r\n\r\n<P>7) Lavere takst i forsikringsordningen for mindre arbejdsgivere. </P>  \r\n\r\n<P>Det havde været rimeligere at vente på udvalgets arbejde, således at hele  \r\n\r\n sygedagpengesystemet var blevet ændret på een gang. </P>  \r\n\r\n<P>Hertil kommer, at lovforslaget, der nemt kan medføre en tilgang af  \r\n\r\n nyforsikrede på 25 pct., i så fald vil give staten et provenutab på 16 mio.  \r\n\r\n kr. pr. år, som naturligvis så skal skattefinansieres. </P>  \r\n\r\n<P>Lovforslaget nærmer sig derfor i betænkelig grad at være i strid med  \r\n\r\n forudsætningen om at være omkostningsneutralt. </P>  \r\n\r\n<P>Et <I>andet mindretal</I> (Centrum-Demokraternes medlem af udvalget) vil  \r\n\r\n redegøre for sin stilling ved lovforslagets 2. behandling. </P>  \r\n\r\n<P>Ændringsforslag </P>  \r\n\r\n<P>Af <I>socialministeren,</I> tiltrådt af et <I>flertal</I> (KF, SF, V, FP,  \r\n\r\n RV og KRF): </P>  \r\n\r\n<P>Til § 1 </P>  \r\n\r\n<P>1) I den under <I>nr. 6</I> foreslåede affattelse af lovens <I>§ 41, stk.  \r\n\r\n 1, 2. pkt.,</I> ændres &#187;3/8&#171; til: &#187;40 pct.&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Under forhandling om lovforslagets økonomiske konsekvenser har kommunerne  \r\n\r\n skønnet, at der kun vil være beskedne besparelser på kontanthjælp ved at  \r\n\r\n indføre en minimumsydelse for selvstændige, idet selvstændige traditionelt  \r\n\r\n forsøger at klare sig længst muligt uden at søge kontanthjælp efter  \r\n\r\n bistandsloven. </P>  \r\n\r\n<P>På denne baggrund er der opnået enighed om at reducere skønnet over  \r\n\r\n besparelserne på kontanthjælp med 8 mio. kr. De økonomiske konsekvenser er  \r\n\r\n herefter en merudgift for det offentlige på 6 mio. kr. årligt, bestående af  \r\n\r\n en merudgift for kommunerne på 18 mio. kr. og en nettobesparelse for staten  \r\n\r\n på 12 mio. kr. </P>  \r\n\r\n<P>For at sikre, at lovforslaget er udgiftsneutralt for de offentlige,  \r\n\r\n foreslås det at hæve de selvstændiges egetbidrag fra 3/8 af udgifterne til  \r\n\r\n forsikringsordningen, svarende til 37,5 pct., til 40 pct. Herved opnås en  \r\n\r\n merindtægt for staten på 7 mio. kr. årligt. </P>  \r\n\r\n<P>Ændringen ville i 1989 have betydet, at det årlige bidrag skulle forhøjes  \r\n\r\n med 930 kr., dvs. fra 232 kr. til 1.162 kr. I forhold til de tidligere  \r\n\r\n beregninger vil ændringsforslaget kun betyde en mindre forhøjelse af den  \r\n\r\n foreslåede bidragsforhøjelse på i alt 72 kr. </P>  \r\n\r\n<P>Karen Højte Jensen (KF) Lizzie Lichtenberg (KF) Hans Kofoed (KF) Hanne  \r\n\r\n Severinsen (V) Jørgen Winther (V) Jane Oksen (FP) Kirsten Lee (RV) Bente  \r\n\r\n Juncker (CD) Kofod-Svendsen (KRF) fmd. <I>Jytte Andersen (S) Hanne Andersen  \r\n\r\n (S) Pernille Forchhammer (S) Jytte Hilden (S) Grete Schødts (S) Taanquist  \r\n\r\n (S)</I> nfmd. <I>Agerschou (SF) Birthe Hansen (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198814K00212"
        },
        {
            "displayName": "Entydig dokumentidentifikation",
            "displayValue": "CL004104"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "212"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}