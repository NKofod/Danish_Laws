{
    "id": 35143,
    "title": "Kommentar til afgørelser fra Den Sociale Ankestyrelse - af fuldmægtig Catharina S. Damgaard - 'Fradrag for fiktive beløb ved kontanthjælpsberegning' - ændret praksis ",
    "documentTypeId": "980",
    "isSagsforlobPeriodValid": false,
    "shortName": "KOM nr 19308 af 31/12/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ankestyrelsen har ændret praksis og fastslået, at der ikke skal ske  \r\n\r\n fradrag for fiktive beløb ved udmåling af kontanthjælp. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kommentar til afgørelser fra Den Sociale  \r\n\r\n Ankestyrelse - af fuldmægtig Catharina S. Damgaard - &#187;Fradrag for  \r\n\r\n fiktive beløb ved kontanthjælpsberegning&#171; - ændret praksis </H1>  \r\n\r\n<P></P>  \r\n\r\n<P>Ankestyrelsen har i et principielt møde behandlet 3 sager om der ved  \r\n\r\n udmålingen af kontanthjælp kan fratrækkes fiktive beløb. </P>  \r\n\r\n<P>To af sagerne drejede sig om udmåling af kontanthjælp til ægtepar i  \r\n\r\n tilfælde, hvor den ene ægtefælle var studerende og af formelle grunde ikke  \r\n\r\n kunne få SU. Den ikke-studerende ægtefælle var selvstændigt berettiget til  \r\n\r\n kontanthjælp. </P>  \r\n\r\n<P>Den tredje sag vedrørte et samlevende par, hvor kontanthjælpsmodtageren 2  \r\n\r\n måneder før og 1 måned efter fødslen af parrets fællesbarn fik foretaget  \r\n\r\n fradrag i kontanthjælpen svarende til det bidrag, som statsamtet efter lov om  \r\n\r\n børns retsstilling § 19, stk. 1, kan pålægge faderen til barnet at betale til  \r\n\r\n moderens underhold, men som statsamtet på grund af parrets samliv omkring  \r\n\r\n fødslen efter sædvanlig praksis ikke pålægger faderen at betale. </P>  \r\n\r\n<P>Statens Uddannelsesstøtte </P>  \r\n\r\n<P>I sagerne om udmåling af hjælp til en kontanthjælpsmodtager, hvis  \r\n\r\n ægtefælle var studerende, var der i det ene tilfælde tale om, at den  \r\n\r\n studerende på grund af ung alder (under 18 år) ikke kunne få SU. I det andet  \r\n\r\n tilfælde kunne den studerende ikke få SU, fordi han ikke var dansk  \r\n\r\n statsborger. </P>  \r\n\r\n<P>I den første sag havde Ankestyrelsen tidligere truffet afgørelse  \r\n\r\n (offentliggjort som SM O-5-91) om, at hjælpen til et ægtepar, hvor </P>  \r\n\r\n<P>den ene var studerende, skulle beregnes efter de sædvanlige regler for  \r\n\r\n ægtepar, men således at der ved beregningen skete fradrag for den del af  \r\n\r\n familiens forsørgelsesbehov, som den studerende ægtefælle måtte påtage sig.  \r\n\r\n</P>  \r\n\r\n<P>Ankestyrelsen fandt, at den studerendes forsørgelsespligt passende kunne  \r\n\r\n sættes til det beløb, som han ville have kunnet få, såfremt han ikke på grund  \r\n\r\n af sin alder havde været afskåret fra at modtage SU. </P>  \r\n\r\n<P>Folketingets Ombudsmand har i sin gennemgang af 100 principielle sager i  \r\n\r\n Ankestyrelsen udtalt, at det efter Ombudsmandens mening er uholdbart at  \r\n\r\n sidestille personer, som retligt er afskåret fra at modtage SU med personer,  \r\n\r\n der modtager denne ydelse. Ankestyrelsens afgørelse måtte derfor anses for  \r\n\r\n retlig mangelfuld. Ombudsmanden henstillede derfor, at Ankestyrelsen genoptog  \r\n\r\n sagen. </P>  \r\n\r\n<P>Ankestyrelsen har herefter påny behandlet sagen sammen med sagen om den  \r\n\r\n udenlandske statsborger. Ved afgørelserne fastslås det, at der ikke i  \r\n\r\n bistandsloven er hjemmel til at foretage fiktive fradrag i kontanthjælpen til  \r\n\r\n en studerendes ægtefælle, når den studerende er afskåret fra at få SU. </P>  \r\n\r\n<P>Ankestyrelsen har samtidig ophævet sin tidligere afgørelse. </P>  \r\n\r\n<P>Ankestyrelsen skal på baggrund af styrelsens nye afgørelser henstille til  \r\n\r\n ankenævn og kommuner, at eventuelle afgørelser, der er afgjort i  \r\n\r\n overensstemmelse med Ankestyrelsens tidligere afgørelse i SM-O-5-91, tages op  \r\n\r\n til ny vurdering. </P>  \r\n\r\n<P>Ankestyrelsens ændrede praksis fremgår af SM O-128-94. </P>  \r\n\r\n<P>Barselfærdsbidrag </P>  \r\n\r\n<P>Vedrørende spørgsmålet om beregning af et fiktivt barselfærdsbidrag har  \r\n\r\n Ankestyrelsen tidligere tiltrådt, at der blev foretaget fradrag i  \r\n\r\n kontanthjælpen for det fiktive bidrag. Afgørelsen er offentliggjort i  \r\n\r\n SM-O-39-89. </P>  \r\n\r\n<P>Ved Ankestyrelsens seneste afgørelse fastslås det, at der ikke i  \r\n\r\n bistandsloven er tilstrækkelig klar hjemmel til ved udmålingen af den  \r\n\r\n kontanthjælp, ansøger har modtaget i tiden omkring fødslen at foretage  \r\n\r\n fradrag for bidrag, der ikke er pålagt af statsamtet. </P>  \r\n\r\n<P>Ankestyrelsen ændrede således sin hidtidige praksis. </P>  \r\n\r\n<P>Praksisændringen vil være gældende for fremtidige afgørelser om  \r\n\r\n kontanthjælpsudmåling til kvinder, der lever sammen med faderen til det  \r\n\r\n ventede barn. </P>  \r\n\r\n<P>Der henvises til SM O-124-94. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort i Nyt fra Ankestyrelsen nr. 4, december 1994, side 5.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/10/1997"
        },
        {
            "displayName": "Accession",
            "displayValue": "W19941930827"
        },
        {
            "displayName": "Entydig dokumentidentifikation",
            "displayValue": "CA003078"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Kommentar"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19308"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "31/12/1994"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "Den Sociale Ankestyrelse"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}