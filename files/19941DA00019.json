{
    "id": 107237,
    "title": "1994 BTB 19   BETÆNKNING OVER FORSLAG TIL FOLKETINGSBESLUTNING OM SIKRING AF UVILDIG   ADVOKATBISTAND OG JURIDISK EKSPERTISE FOR STATEN    NR B 19 1994-95, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1994/1 BTB 19",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 19 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om sikring af uvildig  \r\n\r\n advokatbistand og juridisk ekspertise for staten <BR>  \r\n\r\n Nr B 19 1994-95, 1. samling </P>  \r\n\r\n<P></P>  \r\n\r\n<P>Afgivet af Det Politisk-Økonomiske Udvalg </P>  \r\n\r\n<P></P>  \r\n\r\n<P>Afgivet: 19950523 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har herunder  \r\n\r\n stillet spørgsmål til finansministeren, som denne har besvaret skriftligt.  \r\n\r\n Nogle af udvalgets spørgsmål til finansministeren og dennes svar herpå  \r\n\r\n tillige med et spørgsmål stillet i henhold til Folketingets Forretningsordens  \r\n\r\n § 20 samt nogle avisartikler er optrykt som bilag til betænkningen. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Det Radikale Venstres og Centrum-Demokraternes  \r\n\r\n medlemmer af udvalget) beslutningsforslaget til <I>forkastelse.</I>  </P>  \r\n\r\n<P>Et mindretal inden for flertallet (Venstres og Det Konservative  \r\n\r\n Folkepartis medlemmer af udvalget) finder, at det er vigtigt at sikre, at det  \r\n\r\n private erhvervsliv har mulighed for at vælge mellem et rimeligt antal  \r\n\r\n kvalificerede advokater, der ikke har eller arbejder på at få staten på  \r\n\r\n kundelisten. </P>  \r\n\r\n<P>Det er også nødvendigt at sikre, at staten fortsat har assistance af en  \r\n\r\n advokat, der ud over at varetage de store og prestigefyldte sager også skal  \r\n\r\n varetage de små, daglige sager på en seriøs måde. </P>  \r\n\r\n<P>Mindretallet er opmærksomt på, at samfundet i stadig stigende grad er  \r\n\r\n præget af specialisering, hvilket naturligt præger de sager, som staten har  \r\n\r\n behov for assistance i. Som følge deraf bør staten udvide Kammeradvokaturen  \r\n\r\n med et mindre antal faste eksperter, der kan anvendes i de sager, hvor  \r\n\r\n Kammeradvokatens ekspertise ikke er tilstrækkelig. </P>  \r\n\r\n<P>Et <I>mindretal</I> (Socialistisk Folkepartis, Fremskridtspartiets og  \r\n\r\n Enhedslistens medlemmer af udvalget) indstiller beslutningsforslaget til  \r\n\r\n<I>vedtagelse uændret.</I>  </P>  \r\n\r\n<P>Et mindretal inden for mindretallet (Fremskridtspartiets medlem af  \r\n\r\n udvalget) henviser i denne forbindelse til den som bilag til betænkningen  \r\n\r\n optrykte artikel fra Jyllands-Posten den 19. maj 1995: &#187;Staten må sikre  \r\n\r\n sig uvildig bistand&#171;. </P>  \r\n\r\n<P>Torben Lund (S) Ole Vagn Christensen (S) Ole Stavad (S) Hardy Hansen (S)  \r\n\r\n Sonja Mikkelsen (S) Jes Lunde (SF) fmd. <I>Bjørn Elmquist (RV) Frank Aaen  \r\n\r\n (EL) Erhard Jakobsen (CD) Anders Fogh Rasmussen (V)</I> nfmd. <I>Uffe  \r\n\r\n Ellemann-Jensen (V) Helge Sander (V) Peter Brixtofte (V) Hans Engell (KF)  \r\n\r\n Anne Birgitte Lundholt (KF) Pia Christmas-Møller (KF) Kirsten Jacobsen  \r\n\r\n (FP)</I>  <B>Bilag 1 </B></P>  \r\n\r\n<P>Nogle af udvalgets spørgsmål til finansministeren og dennes svar samt et  \r\n\r\n supplerende svar </P>  \r\n\r\n<P> <I>Spørgsmål 1:</I>  </P>  \r\n\r\n<P>&#187;Der ønskes en oversigt over de honorarer, det offentlige har  \r\n\r\n udbetalt til Kammeradvokaturen i årene 1994 og 1995.&#171; </P>  \r\n\r\n<P> <I>Svar:</I>  </P>  \r\n\r\n<P>I 1994 udgjorde Kammeradvokatens samlede honorar kr. 42.709.645,53 ekskl.  \r\n\r\n moms. For så vidt angår det samlede honorar til dato i 1995, er  \r\n\r\n Finansministeriet ikke bekendt hermed, idet opgørelse over honorarer først  \r\n\r\n modtages ved årets udgang. </P>  \r\n\r\n<P> <I>Spørgsmål 2:</I>  </P>  \r\n\r\n<P>&#187;Der ønskes en oversigt i skemaform over sager, hvor honoraret har  \r\n\r\n oversteget kr. 100.000. Oversigten skal omfatte de seneste 3 år med angivelse  \r\n\r\n af, hvilken sag det drejer sig om, samt honoratets størrelse.&#171; </P>  \r\n\r\n<P> <I>Svar på spørgsmål 2:</I>  </P>  \r\n\r\n<P>På Finansministeriets område har der i perioden 1992-1994 været følgende  \r\n\r\n sager, hvor honoraret (ekskl. moms) har oversteget kr. 100.000: </P>  \r\n\r\n<P>1992: 1 sag - honorar kr. 440.000 - sagsgenstanden vil snarest blive  \r\n\r\n oplyst </P>  \r\n\r\n<P>1993: Dr. polit. Erling Olsen og lektor Kjeld Rahbæk Møller mod  \r\n\r\n finansministeren - privatisering af Statsanstalten for Livsforsikring -  \r\n\r\n honorar kr. 780.800,00 </P>  \r\n\r\n<P>Højesteret, lektor Kjeld Rahbæk Møller mod finansministeren -  \r\n\r\n privatisering af Statsanstalten for Livsforsikring - honorar kr. 800.000,00  \r\n\r\n</P>  \r\n\r\n<P>1994: Salg af statens aktier i Københavns Lufthavne A/S - honorar kr.  \r\n\r\n 475.000,00 </P>  \r\n\r\n<P>Salg af 25 pct. af statens aktier i A/S EKR Eksportkredit  \r\n\r\n Forsikringsselskab - honorar kr. 335.000,00. </P>  \r\n\r\n<P>Med henblik på besvarelsen af spørgsmålet, for så vidt angår de øvrige  \r\n\r\n ministerier, har Finansministeriet iværksat en undersøgelse heraf, hvorefter  \r\n\r\n en samlet besvarelse tilstræbes at foreligge inden beslutningsforslagets 2.  \r\n\r\n behandling. </P>  \r\n\r\n<P> <I>Supplerende svar på spørgsmål 2:</I>  </P>  \r\n\r\n<P>Indledningsvis skal for så vidt angår Finansministeriets område følgende  \r\n\r\n korrigeres i forhold til tidligere besvarelse: </P>  \r\n\r\n<P>I 1992 var der ingen sager, hvor honoraret til Kammeradvokaten oversteg  \r\n\r\n kr. 100.000. Det tidligere oplyste beløb på kr. 440.000 vedrører et  \r\n\r\n rentebeløb påløbet Kammeradvokatens kassekredit som følge af Kammeradvokatens  \r\n\r\n samlede udlæg for statsadministrationen. </P>  \r\n\r\n<P>På Finansministeriets område var der ud over det tidligere oplyste 2 sager  \r\n\r\n i Statens Regnskabsdirektorat i perioden 1992-1994, hvor honoraret oversteg  \r\n\r\n kr. 100.000: </P>  \r\n\r\n<P>1992: Gennemgang af aftaleudkast vedrørende Jyske Banks  \r\n\r\n betalingsformidling af løn, pension m.v. kr. 117.120 </P>  \r\n\r\n<P>1994: Afløsning af pensionsbidrag i Tele Danmark A/S kr. 333.000 </P>  \r\n\r\n<P>For så vidt angår de øvrige ministeriers udgifter til honorarer over kr.  \r\n\r\n 100.000, er disse opgjort nedenfor. Det bemærkes, at nogle ministeriers  \r\n\r\n besvarelse ikke indeholder oplysninger vedrørende alle 3 år (1992-94),  \r\n\r\n ligesom nogle ministeriers besvarelse ikke angiver årene, udgifterne er  \r\n\r\n afholdt i. I det omfang udgifter i 1995 er medtaget i ministeriernes  \r\n\r\n besvarelse, er de tillige medtaget i opgørelsen nedenfor. </P>  \r\n\r\n<P> <I>Socialministeriet:</I>  </P>  \r\n\r\n<P>1993: Højesterets anerkendelse af en ryglidelse kr. 187.672 </P>  \r\n\r\n<P>1994: Opførelse af behandlingsinstitutionen Sundbyvang kr. 218.500 </P>  \r\n\r\n<P>1995: Ingen honorarer over kr. 100.000 </P>  \r\n\r\n<P> <I>Forskningsministeriet:</I>  </P>  \r\n\r\n<P>1992: Tele Danmark A/S kr. 180.560 </P>  \r\n\r\n<P>Højesteretssag anlagt af 4-Jan International ApS kr. 780.800 </P>  \r\n\r\n<P>1993: Tele Danmark A/S kr. 2.000.000 </P>  \r\n\r\n<P>1994: Tele Danmark A/S kr. 2.000.000 </P>  \r\n\r\n<P> <I>Justitsministeriet:</I>  </P>  \r\n\r\n<P>1993: Varetagelse af Justitsministeriets interesser i Østre Landsret og  \r\n\r\n Højesteret i sagsanlæg om gebyrers lovlighed kr. 3.454.079 Varetagelse af  \r\n\r\n Justitsministeriets interesser i sagsanlæg mod staten i anledning af  \r\n\r\n uhensigtsmæssig opbevarelse af beslaglagte genstande kr. 120.000 Bistand ved  \r\n\r\n udarbejdelse af en datakom- munikationskontrakt kr. 180.000 </P>  \r\n\r\n<P>1994: Bistand i forbindelse med afholdelse af EU-udbudsforretning kr.  \r\n\r\n 120.000 Bistand i forbindelse med afholdelse af EU-udbudsforretning kr.  \r\n\r\n 270.000 </P>  \r\n\r\n<P>1995: Varetagelse af Justitsministeriets interesser i sag ved Østre  \r\n\r\n Landsret om tinglysnings- ekspeditionstiden kr. 125.000 </P>  \r\n\r\n<P> <I>Arbejdsministeriet:</I>  Medlem, der modtog arbejdsløshedsdagpenge og  \r\n\r\n samtidig var tilmeldt universitetet kr. 117.084 Opfyldning af aftale om  \r\n\r\n levering af journalsystemer kr. 191.964 Anskaffelse af edb-udstyr m.v. til  \r\n\r\n AMU-centrene kr. 162.500 Det er alene anført, at udgifterne vedrører de  \r\n\r\n seneste 3 år. </P>  \r\n\r\n<P> <I>Skatteministeriet:</I>  </P>  \r\n\r\n<P>1992: Retssager vedrørende personer udgjorde følgende beløb kr. 120.000  \r\n\r\n kr. 488.000 kr. 195.200 kr. 117.120 kr. 292.800 Retssager vedrørende  \r\n\r\n selskaber udgjorde følgende beløb kr. 1.171.200 kr. 175.680 kr. 439.200 kr.  \r\n\r\n 488.000 kr. 195.200 kr. 488.000 kr. 117.200 kr. 312.320 Traktatudbudssagen  \r\n\r\n (ambi), herunder rådgivning om konsekvenserne af afgørelsen kr. 585.600  \r\n\r\n Vedrørende arbejdsgruppen angående ambi kr. 195.200 Inddragelse af  \r\n\r\n kapitalpensionskonto i kontohavers dødsbo kr. 292.800  \r\n\r\n Erhvervsinvesteringssager, sagskompleks kr. 780.800 Konkurssag kr. 292.800  \r\n\r\n</P>  \r\n\r\n<P>1993: Retssager vedrørende personer udgjorde følgende beløb kr. 160.000  \r\n\r\n kr. 500.000 kr. 200.000 kr. 200.000 kr. 180.000 kr. 200.000 kr. 117.120 kr.  \r\n\r\n 300.000 kr. 195.200 kr. 117.120 Retssager vedrørende selskaber udgjorde  \r\n\r\n følgende beløb kr. 150.000 kr. 120.000 kr. 300.000 kr. 300.000 kr. 300.000  \r\n\r\n kr. 136.640 kr. 195.200 kr. 400.000 kr. 488.000 kr. 585.600 Vedrørende  \r\n\r\n traktatbrudssagen (ambi) herunder rådgivning om konsekvenserne af afgørelsen  \r\n\r\n kr. 892.800 Aftale om betalingsformidling kr. 300.000 Udtalelse,  \r\n\r\n anpartsvirksomheder kr. 140.000 </P>  \r\n\r\n<P>1994: Retssager vedrørende personer udgjorde følgende beløb kr. 120.000  \r\n\r\n kr. 250.000 kr. 140.000 kr. 120.000 kr. 180.000 kr. 132.000 kr. 180.000 kr.  \r\n\r\n 300.000 kr. 180.000 Retssager vedrørende selskaber udgjorde følgende beløb  \r\n\r\n kr. 266.667 kr. 1.000.000 kr. 480.000 kr. 330.000 kr. 146.760 kr. 360.000 kr.  \r\n\r\n 148.000 Vedrørende arbejdsgruppen angående ambi kr. 1.100.000  \r\n\r\n Erstatningsansvar m.v., selskabstømning kr. 110.000 Rådgivning m.v.,  \r\n\r\n selskabstømning kr. 1.150.000 Konkurs-efterbeskatning kr. 110.000 Konkurssag  \r\n\r\n kr. 140.000 Udbud af erhvervssystem kr. 265.000 Rådgivning, systemeksport kr.  \r\n\r\n 120.000 Kæremål, udpantningssag kr. 160.000 Kæremål, restancesag kr. 140.000  \r\n\r\n Realrenteafgift kr. 120.000 </P>  \r\n\r\n<P> <I>Erhvervsministeriet:</I>  A/S EKR Forsikringsselskab Eksportkredit kr.  \r\n\r\n 390.400 Rekonstruktion af A/S Varde Bank kr. 235.000 Riis Shipping A/S m.fl.,  \r\n\r\n Danmarks Skibskreditfond kr. 250.000 Erhvervssygdomsrisici kr. 292.800  \r\n\r\n Københavns Handelsbank (a conto) kr. 195.200 Kreditforeningen Danmark kr.  \r\n\r\n 200.000 Himmerlandsbanken kr. 400.000 Lindknud-Hovborg kr. 133.750  \r\n\r\n Tvangsbødesagen mod Pharma Nord ApS kr. 120.000 Gyproc A/S - for lands- og  \r\n\r\n højesteret kr. 280.000 Forhandling af Facility Management aftale (edb) kr.  \r\n\r\n 140.000 Forhandling af Scanning Imagesystem (edb) kr. 450.000 Diners Club kr.  \r\n\r\n 127.600 Valideringsregler kr. 692.120 Vandsenge kr. 237.120 Diamanter kr.  \r\n\r\n 110.000 Anskaffelse af edb-system til adm. brug hos UNISYS kr. 109.800  \r\n\r\n Ændring af lov om erhvervsfremme kr. 146.400 Udbud af adm. opgaver i  \r\n\r\n forbindelse med garantigivning/eksportkredit kr. 187.500 </P>  \r\n\r\n<P>Beløbene vedrører perioden 1992-94, men er herudover ikke tilstrækkeligt  \r\n\r\n specificeret på udbetalingsår. </P>  \r\n\r\n<P> <I>Sundhedsministeriet:</I>  </P>  \r\n\r\n<P>1992: Bistand i forbindelse med omdannelse af Statens Seruminstitut til et  \r\n\r\n statsligt aktieselskab kr. 222.502 </P>  \r\n\r\n<P>1993: Vedrørende fejlbehandling på Odense Sygehus (Statens Seruminstitut)  \r\n\r\n kr. 150.000 Bistand til Levnedsmiddelstyrelsen i forbindelse med  \r\n\r\n kontraktindgåelse ved udlejningen af blok H kr. 120.000 </P>  \r\n\r\n<P>1994: Voldgiftssag i klagenævnet for udbud (Statens Seruminstitut) kr.  \r\n\r\n 150.000 </P>  \r\n\r\n<P> <I>Landbrugs- og Fiskeriministeriet:</I>  </P>  \r\n\r\n<P>1992: Rådgivning vedrørende indgåelse af kontrakt vedrørende et Generelt  \r\n\r\n Landbrugsregister og et Centralt Husdyrbrugsregister kr. 175.680  \r\n\r\n EU-direktoratet mod 1) Nowaco A/S og Nowaco Holding A/S, 2) SMC af 31.  \r\n\r\n december 1989 samt Steff Houlberg I/S kr. 1.073.600 </P>  \r\n\r\n<P>1993: Ingen sager over kr. 100.000 </P>  \r\n\r\n<P>1994: EU-direktoratet mod 1) Nowaco A/S og Nowaco Holding A/S, 2) SMC af  \r\n\r\n 31. december 1989 samt Steff Houlberg I/S kr. 348.080 </P>  \r\n\r\n<P> <I>Trafikministeriet:</I>  </P>  \r\n\r\n<P>1992: Udtalelse vedrørende henvendelse fra EF- Kommissionen vedrørende lov  \r\n\r\n om Københavns Havn kr. 131.760 Udarbejdelse af nyt regelsæt på bladområdet  \r\n\r\n &#187;Generelle betingelser for postbesørgelse af blade&#171; kr. 146.400  \r\n\r\n</P>  \r\n\r\n<P>1993: Salg af aktier i GiroBank A/S kr. 328.125 </P>  \r\n\r\n<P>1994: Landsretssag Haahr Petroleum mod Århus Havn kr. 250.000 Bistand til  \r\n\r\n udarbejdelse af lov om Post Danmark og lov om postvirksomhed kr. 248.437  \r\n\r\n Voldgiftssag Dansk Data Elektronik A/S (DDE) mod Statens Luftfartsvæsen kr.  \r\n\r\n 180.000 </P>  \r\n\r\n<P>Oversigten indeholder ikke eventuelle honorarer udbetalt af det tidligere  \r\n\r\n postvæsen, som formelt var en del af Generaldirektoratet for P&amp;T. </P>  \r\n\r\n<P> <I>Indenrigsministeriet:</I>  </P>  \r\n\r\n<P>1993: Bistand i forbindelse med statens køb af Avnstrup Plejehospital kr.  \r\n\r\n 161.450 </P>  \r\n\r\n<P>1994: Bistand i forbindelse med forligsforhandlinger med leverandøren af  \r\n\r\n Udlændingeregistret kr. 250.000 Bistand i forbindelse med sagen om tilbage-  \r\n\r\n betaling af de af asylansøgere deponerede midler til dækning af  \r\n\r\n underholdsudgifter i forbindelse med de pågældende asylansøgeres  \r\n\r\n asylansøgning i Danmark kr. 176.752 (Udbetalingstidspunktet er anført til  \r\n\r\n 1993-94) </P>  \r\n\r\n<P> <I>Statsministeriet:</I>  </P>  \r\n\r\n<P>Der har ikke i Statsministeriet i de seneste tre år været sager, hvor  \r\n\r\n honoraret til Kammeradvokaten har oversteget kr. 100.000. </P>  \r\n\r\n<P> <I>Kirkeministeriet:</I>  </P>  \r\n\r\n<P>Der har ikke i Kirkeministeriet i de seneste tre år været sager, hvor  \r\n\r\n honoraret til Kammeradvokaten har oversteget kr. 100.000. </P>  \r\n\r\n<P> <I>Undervisningsministeriet:</I>  </P>  \r\n\r\n<P>1992: Vedrørende udformningen af en kontrakt med et dansk firma/de  \r\n\r\n malaysiske myndigheder om levering af en edb-skole i Malaysia kr. 183.000  \r\n\r\n</P>  \r\n\r\n<P>1993: Højesteretssagen: Den selvejende institution Esbjerg Seminarium mod  \r\n\r\n Undervisnings- ministeriet (grundlovens § 73) kr. 300.000 Spørgsmålet om  \r\n\r\n ministerens rettigheder og pligter som patron for Herlufsholm kr. 229.360  \r\n\r\n COPY-DAN som mandatar for 3 personer mod Københavns Universitet, RUC og  \r\n\r\n Odense Universitet vedrørende erstatning for uhjemlet kopiering kr. 135.000  \r\n\r\n</P>  \r\n\r\n<P>1994: Klagenævnssag vedrørende udbud kr. 150.000 </P>  \r\n\r\n<P>1995: Ingen afsluttede sager </P>  \r\n\r\n<P>Det bemærkes, at besvarelsen ikke indeholder oplysninger om eventuelle  \r\n\r\n honorarer af den omhandlede størrelse afholdt af institutioner under  \r\n\r\n Undervisningsministeriet. Undervisningsministeriet vil kunne fremskaffe disse  \r\n\r\n oplysninger fra institutionerne. </P>  \r\n\r\n<P> <I>Boligministeriet:</I>  </P>  \r\n\r\n<P>1992: Boligministeriets sag mod BRF-Kredit A/S, vedrørende Øer Maritime  \r\n\r\n kr. 780.800 Landsforeningen Ungbo kr. 761.280 Voldgiftssag vedrørende  \r\n\r\n Skjoldhøjkollegiet kr. 251.907 Huslejesag for Danmarks Elektriske Materiel-  \r\n\r\n kontrol kr. 544.884 </P>  \r\n\r\n<P>1993: Landsforeningen Ungbo kr. 470.000 Sag vedrørende udmåling og  \r\n\r\n betaling af rentesikring i saneringssager kr. 297.275 Vedrørende omdannelse  \r\n\r\n af Danmarks Elektriske Materielkontrol til statsejet aktieselskab kr. 110.249  \r\n\r\n Bistand til Slots- og Ejendomsstyrelsen vedrørende køb af Holmens Kanal 24  \r\n\r\n kr. 252.600 </P>  \r\n\r\n<P>1994: Vedrørende brandsikring af Provianthuset kr. 175.000  \r\n\r\n Boligministeriets sag mod BRF-Kredit A/S vedrørende Øer Maritime kr. 404.739  \r\n\r\n Bistand til Elektricitetsrådet vedrørende kontrakter om markedskontrol og  \r\n\r\n standardiseringsarbejde kr. 187.825 </P>  \r\n\r\n<P> <I>Kulturministeriet:</I>  </P>  \r\n\r\n<P>1992: Voldgiftssag - Det Kongelige Teater kr. 651.000 </P>  \r\n\r\n<P>1993: Dansk BiblioteksCenter A/S - vedrørende nationalbibliografien kr.  \r\n\r\n 250.000 </P>  \r\n\r\n<P>1994: Ingen udgifter til Kammeradvokaten, der oversteg kr. 100.000 </P>  \r\n\r\n<P>1995: Ingen udgifter til Kammeradvokaten, der oversteg kr. 100.000 </P>  \r\n\r\n<P> <I>Miljø- og Energiministeriet:</I>  </P>  \r\n\r\n<P>1993: Nord-Schrot GmbH (Århus Amt betalte halvdelen af honoraret) kr.  \r\n\r\n 135.000 SEAS-sagen (betalingsperioden er angivet til 1993-94) kr. 150.000  \r\n\r\n</P>  \r\n\r\n<P>1994: Sejbæk Dambrug kr. 400.000 Landsretssag mod Gram A/S kr. 350.000  \r\n\r\n</P>  \r\n\r\n<P> <I>Økonomiministeriet:</I>  </P>  \r\n\r\n<P>1992: Vedrørende belysning af &#187;Regler til anvendelse af Rådets  \r\n\r\n forordninger (EØF nr. 3330/91)&#187; kr. 117.000 </P>  \r\n\r\n<P> <I>Udenrigsministeriet:</I>  </P>  \r\n\r\n<P>1992: Samarbejdsaftale om udgivelse af eksporthåndbog kr. 183.000 </P>  \r\n\r\n<P>1993: F.L. Smidth A/S mod Udenrigsministeriet vedrørende  \r\n\r\n investeringsgaranti for en investering i Benin kr. 305.125 </P>  \r\n\r\n<P>1994: EU-udbud af globalnet kr. 120.000 </P>  \r\n\r\n<P>1995: F.L. Smidth A/S mod Udenrigsministeriet vedrørende  \r\n\r\n investeringsgaranti for investering i Benin kr. 220.141 </P>  \r\n\r\n<P> <I>Forsvarsministeriet:</I>  </P>  \r\n\r\n<P>1992: Retssag vedrørende afskedigelsen af en seniorsergent i hæren  \r\n\r\n (verserer stadig) kr. 107.360 Søværnets Materielkommandos indgåelse af  \r\n\r\n kontrakt med Skibsteknisk Laboratorium/det britiske forsvarsministerium om  \r\n\r\n udvidelse af LYNX-helikopteres operationsområde kr. 109.790 </P>  \r\n\r\n<P>1993: Rådgivning vedrørende indgåelse af entreprenørkontrakt til ca. 500  \r\n\r\n mio. kr. efter EU-udbud kr. 320.000 Gennemførelse af syn og skøn samt  \r\n\r\n voldgiftssag (igennem 8 år) vedrørende udførelsen og vedligeholdelsen af  \r\n\r\n fortøjningsarrangement ved Frederikshavn kr. 280.000 Flyvematerielkommandoens  \r\n\r\n indgåelse af kontrakt med DANISH AEROTECH A/S kr. 120.000 </P>  \r\n\r\n<P>1994: Udarbejdelse af vedtægter for grundejer- foreningen på Holmen samt  \r\n\r\n rådgivning vedrørende udbudet af dele af Holmen kr. 160.000 Assistance til  \r\n\r\n Søværnets Materielkommando i.f.m. McDonnell Douglaskontrakt vedrørende  \r\n\r\n HARPOOEN Coastal Defence System kr. 129.600 </P>  \r\n\r\n<P>1995: Ingen udgifter over kr. 100.000 </P>  \r\n\r\n<P> <B>Bilag 2 </B></P>  \r\n\r\n<P>Et spørgsmål stillet i henhold til Folketingets Forretningsordens § 20 til  \r\n\r\n finansministeren og dennes skriftlige svar herpå </P>  \r\n\r\n<P>Finansministerens besvarelse af spørgsmål nr. S 65, stillet den 18.  \r\n\r\n oktober 1994 af </P>  \r\n\r\n<P>Kirsten Jacobsen (FP) </P>  \r\n\r\n<P> <I>Spørgsmål:</I>  </P>  \r\n\r\n<P>Hvorfor mener ministeren, at statens udgifter til Kammeradvokaten er  \r\n\r\n undtaget fra aktindsigt i lov om offentlighed i forvaltningen, og hvad agter  \r\n\r\n ministeren at foretage sig for at sikre, at befolkningen får kendskab til,  \r\n\r\n hvilke udgifter staten bruger på dette monopolforetagende? </P>  \r\n\r\n<P> <I>Begrundelse:</I>  </P>  \r\n\r\n<P>Begrundelsen for, at staten benytter et privat firma, Kammeradvokaten, er  \r\n\r\n jo, at man over for Folketinget skal kunne henvise til, at råd, udredninger  \r\n\r\n og notater fra dette firma er uvildige og uafhængige af statsadministrationen  \r\n\r\n og de enkelte ministre, men når det er en kendsgerning, at næsten hele  \r\n\r\n Kammeradvokaturens indtægt kommer fra staten, er denne uafhængighed jo en  \r\n\r\n illusion. Derfor må man gøre noget for at sikre, at uafhængigheden igen  \r\n\r\n bliver reel. Alternativet er jo at nedlægge Kammeradvokaturen og dermed spare  \r\n\r\n det offentlige for store millionbeløb, idet man så lige så godt kan lade de  \r\n\r\n enkelte ministres egne embedsmænd udarbejde de notater og give den  \r\n\r\n rådgivning, der er tale om. Når man ser på de beløb, staten har betalt i  \r\n\r\n sager som Himmerlandsbanken, Ungbo, &#187;Ask&#171; og &#187;Urd&#171; og  \r\n\r\n mange andre, må man for det første konstatere, at det arbejde,  \r\n\r\n Kammeradvokaturen har udført, ikke har haft en kvalitet, som berettiger til  \r\n\r\n de salærer, som er betalt. Derudover er det fuldstændig uantageligt, at  \r\n\r\n Folketinget og offentligheden ikke kan få oplyst, hvor store beløb staten  \r\n\r\n bruger til dårlige råd fra Kammeradvokaten i de enkelte sager, ligesom det  \r\n\r\n heller ikke er muligt at få at vide, hvor meget statens samlede udgifter pr.  \r\n\r\n år er til denne &#187;institution&#171;. </P>  \r\n\r\n<P> <I>Svar:</I>  </P>  \r\n\r\n<P>Kammeradvokatens samlede salærer fra staten for de seneste 5 år udgør:  \r\n\r\n</P>  \r\n\r\n<P>1989 kr. 18.161.837,46 ekskl. moms </P>  \r\n\r\n<P>1990 kr. 18.416.317,14 ekskl. moms </P>  \r\n\r\n<P>1991 kr. 23.469.163,06 ekskl. moms </P>  \r\n\r\n<P>1992 kr. 33.556.847,20 ekskl. moms </P>  \r\n\r\n<P>1993 kr. 44.374.143,36 ekskl. moms </P>  \r\n\r\n<P> <B>Bilag 3 </B></P>  \r\n\r\n<P>Morgenavisen Jyllands-Posten den 11. maj 1995 </P>  \r\n\r\n<P>Bredside mod Kammeradvokaten </P>  \r\n\r\n<P> <I>Af Kristian Halskov</I>  </P>  \r\n\r\n<P>Kammeradvokatens repræsentant, Søren Skov Knudsen, gav så dårlig  \r\n\r\n rådgivning omkring Spar Nords ulovlige skattefradrag, at der kan rejses  \r\n\r\n erstatningskrav. </P>  \r\n\r\n<P>Det er konklusionen på en rapport, som advokat Carsten Tvede-Møller fra  \r\n\r\n advokatfirmaet Plesner &amp; Lunøe har udarbejdet for skatteministeren. </P>  \r\n\r\n<P>Ifølge rapporten har Søren Skov Knudsen gjort sig skyldig i en rådgivning,  \r\n\r\n der &#187;af en domstol formentlig vil blive anset som  \r\n\r\n ansvarspådragende&#171;. </P>  \r\n\r\n<P>Det drejer sig om mangelfuld orientering af daværende skatteminister Ole  \r\n\r\n Stavad under telefonsamtaler i weekenden 21. til 23. august 1993, da Spar  \r\n\r\n Nord fik et ulovligt skattefradrag på 173 mio. kr. for at overtage  \r\n\r\n Himmerlandsbanken. Og det drejer sig om formuleringen af den telefax med det  \r\n\r\n ulovlige fradrag, der blev afsendt til Spar Nord. </P>  \r\n\r\n<P>Da Sø- og Handelsrettens præsident, Frank Poulsen, kom med sin  \r\n\r\n undersøgelsesrapport om Himmerlandsbanksagen i efteråret, blev Søren Skov  \r\n\r\n Knudsen øjeblikkeligt fyret fra Kammeradvokaten. Undersøgelsesrapporten  \r\n\r\n afslørede Kammeradvokatens råd som dårlige. Sagen kostede også Ole Stavad  \r\n\r\n posten som skatteminister. </P>  \r\n\r\n<P>Den nye skatteminister, Carsten Koch, bad allerede i oktober 1994 advokat  \r\n\r\n Carsten Tvede-Møller udarbejde en rapport - et såkaldt juridisk responsum -  \r\n\r\n over, hvorvidt de dårlige råd ligefrem var ansvarspådragende. Rapporten  \r\n\r\n forelå måneden efter - i november 1994. Men Carsten Koch har holdt den  \r\n\r\n hemmelig både over for Folketinget og over for medlemmerne af det såkaldte  \r\n\r\n Stavadudvalg. </P>  \r\n\r\n<P>Denne fortielse kritiseres nu kraftigt af den konservative leder, Hans  \r\n\r\n Engell. Og Fremskridtspartiets Kirsten Jacobsen vil have genoptaget debatten  \r\n\r\n om at afskedige Kammeradvokaten som statens advokat. </P>  \r\n\r\n<P> <B>Bilag 4 </B></P>  \r\n\r\n<P>Morgenavisen Jyllands-Posten den 19. maj 1995 </P>  \r\n\r\n<P>Staten må sikre sig uvildig bistand </P>  \r\n\r\n<P> <I>Af Kirsten Jacobsen, folketingsmedlem, ordfører på det  \r\n\r\n erhvervsfinansielle område for Fremskridtspartiet</I>  </P>  \r\n\r\n<P>I forbindelse med Sparekassen Nordjyllands overtagelse af  \r\n\r\n Himmerlandsbanken står det igen lysende klart, at den nuværende ordning, hvor  \r\n\r\n staten har en fast kammeradvokat, der dermed har monopol, må ophøre. </P>  \r\n\r\n<P> <I>Uheldige monopoler</I>  </P>  \r\n\r\n<P>Monopolvirksomheder er i sig selv uheldige, det viser historien.  \r\n\r\n Kammeradvokaten, eller &#187;monopoladvokaten&#171;, har i forbindelse med  \r\n\r\n bankovertagelsen ikke givet regeringen den juridiske ekspertise, der betales  \r\n\r\n for, og spørgsmålet er herefter, om staten bør anlægge en erstatningssag mod  \r\n\r\n Kammeradvokaturen. Det mener jeg bør ske - også for at få en domstols  \r\n\r\n vurdering af, hvor grænserne går i rådgivningsspørgsmål på det  \r\n\r\n erhvervsfinansielle område. </P>  \r\n\r\n<P>Hvad er det så, der har været galt med Kammeradvokaturens rådgivning? </P>  \r\n\r\n<P>Ifølge en fortrolig rapport til Skatteministeriet fra advokat Carsten  \r\n\r\n Tvede-Møller fra advokatfirmaet Plesner &amp; Lunøe (rapporten er bestilt af  \r\n\r\n Skatteministeriet) er der ydet en højst mangelfuld rådgivning fra  \r\n\r\n Kammeradvokaten. </P>  \r\n\r\n<P>Stort set hele den samlede dagspresse har omtalt den fortrolige rapport,  \r\n\r\n og af omtalen fremgår det, at Kammeradvokaten på to punkter har gjort sig  \r\n\r\n skyldig i forhold, der af en domstol formentlig vil blive opfattet som  \r\n\r\n ansvarspådragende. </P>  \r\n\r\n<P>Undersøgelsesdommer Frank Poulsen kom sidste efterår med sin rapport om  \r\n\r\n sagen, hvilket førte til en omgående fyring af den person fra  \r\n\r\n Kammeradvokaturen, det drejede sig om. </P>  \r\n\r\n<P>Sagen om bl.a. Himmerlandsbanken plus mange andre, f.eks. Ask og Urd,  \r\n\r\n Ungbo og branden i Proviantgården, rejser spørgsmålene om, hvorvidt  \r\n\r\n Kammeradvokaturen er sin opgave voksen, er i lommen på staten, om  \r\n\r\n rådgivningen er god nok, osv. </P>  \r\n\r\n<P>Her er det Fremskridtspartiets holdning - og det har vi allerede den 8.  \r\n\r\n november 1994 fremsat et forslag til folketingsbeslutning om - at regeringen  \r\n\r\n skal opsige aftalen mellem Finansministeriet og Kammeradvokaturen og fremover  \r\n\r\n indgå aftale om juridisk bistand med en række forskellige  \r\n\r\n advokatvirksomheder, der hver for sig har særlig ekspertise inden for de  \r\n\r\n enkelte juridiske specialområder. </P>  \r\n\r\n<P> <I>En række fordele</I>  </P>  \r\n\r\n<P>Inden for hvert område bør det således aftales med mindst to virksomheder.  \r\n\r\n Aftalerne skal genforhandles hvert tredje år. </P>  \r\n\r\n<P>En sådan ordning vil alt andet lige medføre en række fordele. </P>  \r\n\r\n<P>- Vi får ophævet det monopol, Kammeradvokaturen har på at være statens  \r\n\r\n advokat. </P>  \r\n\r\n<P>- Vi får gennemført den uvildighed i den juridiske advokatbistand og  \r\n\r\n ekspertise, der er forudsat. I dag modtager Kammeradvokaten op imod 75 pct.  \r\n\r\n af sine indtægter fra staten, og det fik den 23. oktober 1994 professor,  \r\n\r\n dr.jur. Erik Werlauff til her i Jyllands-Posten at skrive: &#187;Det giver  \r\n\r\n risiko for, at man oplever sig selv som kundens forlængede arm. Og det er  \r\n\r\n principielt usundt, hvis man ønsker en uafhængig juridisk bistand.&#171; </P>  \r\n\r\n<P>- Der bliver indført fri konkurrence på området, og erfaringerne viser så,  \r\n\r\n at staten sparer penge. </P>  \r\n\r\n<P>Det kan da godt være, at der på Kammeradvokatens kontor findes dygtige  \r\n\r\n jurister, men det er nu en gang umuligt for den enkelte virksomhed at dække  \r\n\r\n alle områder. Derfor er det også både sagligt og principielt rigtigt, at  \r\n\r\n staten frit kan vælge advokat inden for de forskellige sagsområder. </P>  \r\n\r\n<P>Tiden er nu inde til at vurdere Kammeradvokaturens rolle og at ophæve dens  \r\n\r\n nærmest monopolagtige status på at føre statens sager. Der er sket meget i  \r\n\r\n juraen, bl.a. på EU-området, siden Kammeradvokaturen blev oprettet i år 1700.  \r\n\r\n Derfor er der tale om et forældet begreb, der trænger til fornyelse og  \r\n\r\n konkurrence. </P>  \r\n\r\n<P>Det er det, Fremskridtspartiet lægger op til med beslutningsforslaget.  \r\n\r\n</P>  \r\n\r\n<P> <B>Bilag 5 </B></P>  \r\n\r\n<P>Berlingske Tidende den 22. oktober 1994 </P>  \r\n\r\n<P>Kammeradvokatens eneret undersøges </P>  \r\n\r\n<P> <I>Af Jakob Elkjær</I>  </P>  \r\n\r\n<P> <B>Monopol:</B>  <I>Kun i en ud af 2.000 sager har staten brugt en anden  \r\n\r\n advokat end Kammeradvokaten. Konkurrencerådet undersøger, om det er i strid  \r\n\r\n med de konkurrenceretlige regler</I>  </P>  \r\n\r\n<P>Konkurrencerådet er nu ved at undersøge, om en aftale med  \r\n\r\n konkurrencebegrænsninger mellem staten og Kammeradvokaten er i strid med de  \r\n\r\n konkurrenceretlige regler. Inden for det seneste år har Kammeradvokaten ført  \r\n\r\n 1.999 ud af 2.000 sager for staten, anslår Finansministeriet. &#187;Vi  \r\n\r\n undersøger, om aftalen giver konkurrenceretlige problemer&#171;, siger  \r\n\r\n direktør Lars Skov Madsen, Konkurrencerådet. </P>  \r\n\r\n<P>Kirsten Jakobsen (Frp) har bebudet, at hun vil fremsætte et forslag om  \r\n\r\n ændring af Kammeradvokaturen, så det ikke længere er et firma, men et stribe  \r\n\r\n af eksperter, der rådgiver staten. </P>  \r\n\r\n<P>Det er det private advokatfirma Poul Schmith, der siden 1986 har haft en  \r\n\r\n aftale med Finansministeriet om at føre statens sager. I spidsen for firmaet  \r\n\r\n står Michael Gregers Larsen, som er kongeligt udnævnt til Kammeradvokat. </P>  \r\n\r\n<P>I aftalen mellem Kammeradvokaten og Finansministeriet står der, at  \r\n\r\n Kammeradvokaten varetager retssager for staten, mod at Kammeradvokaten kun  \r\n\r\n får to tredjedele af det sædvanlige advokathonorar. Kun hvis en  \r\n\r\n statsinstitution i &#187;særlige tilfælde&#171; ønsker anden advokat, kan  \r\n\r\n ministeriet give dispensation. </P>  \r\n\r\n<P>Ud af 2.000 sager er der kun søgt om dispensation i tre sager. Kun i en  \r\n\r\n enkelt er der givet dispensation inden for det seneste år, anslår  \r\n\r\n Finansministeriet. Der skal nemlig helt specielle forhold til, før  \r\n\r\n ministeriet giver dispensation, oplyser kommitteret Karsten Olsen: &#187;Det  \r\n\r\n kan for eksempel være indkøb af krigsmateriel i udlandet, hvor det er  \r\n\r\n praktisk at have en advokat på stedet.&#171; </P>  \r\n\r\n<P>Det meget begrænsede antal dispensationer kan blive afgørende for  \r\n\r\n Konkurrencerådets afgørelse i sagen: &#187;Ud fra en rent principiel  \r\n\r\n betragtning vil monopolets omfang være grundlæggende for vores stillingtagen  \r\n\r\n i enhver sag&#171;, siger direktør Lars Skov Madsen. Han understreger, at  \r\n\r\n Konkurrencerådet først tager stilling i sagen, når Kammeradvokaturen er  \r\n\r\n blevet hørt i løbet af efteråret. </P>  \r\n\r\n<P>Finansministeriet begrunder Kammeradvokaturens eneret med tradition siden  \r\n\r\n 1684 samt det praktiske i at have en fast forbindelse, som kender statens  \r\n\r\n forhold. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/08/1995"
        },
        {
            "displayName": "Accession",
            "displayValue": "19941DA00019"
        },
        {
            "displayName": "Entydig dokumentidentifikation",
            "displayValue": "CL000580"
        },
        {
            "displayName": "Dato for førstegangsindlæggelse",
            "displayValue": "17/08/1995"
        },
        {
            "displayName": "Dato for indlæggelse",
            "displayValue": "17/08/1995"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "19"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}