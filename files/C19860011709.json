{
    "id": 54983,
    "title": "Cirkulære om visse kvalitetsnormer for beboelsesejendomme m.v., jfr. lov om byfornyelse og boligforbedring ",
    "documentTypeId": "140",
    "isSagsforlobPeriodValid": false,
    "shortName": "CIR nr 117 af 07/10/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om visse kvalitetsnormer for  \r\n\r\n beboelsesejendomme m.v., jfr. lov om byfornyelse og boligforbedring </H1>  \r\n\r\n<P></P>  \r\n\r\n<BR>  \r\n\r\n<P> <I>Indledning</I>  </P>  \r\n\r\n<P>Reglerne om kvalitetsnormer for beboelsesejendomme er indeholdt i  \r\n\r\n byfornyelseslovens § 3, jfr. lovbekendtgørelse nr. 342 af 10. juli 1985.  \r\n\r\n Disse normer er nærmere omtalt i boligstyrelsens cirkulære af 11. maj 1983 om  \r\n\r\n byfornyelsesbeslutningers indhold pkt. 5. </P>  \r\n\r\n<P>I medfør af byfornyelseslovens § 3, stk. 2, har boligstyrelsen i  \r\n\r\n bekendtgørelse nr. 703 af 7. oktober 1986 om kvalitetsnormer for  \r\n\r\n beboelsesejendomme mv. fastsat supplerende bestemmelser om bl.a.  \r\n\r\n energibegrænsende foranstaltninger, brandsikringsforanstaltninger og  \r\n\r\n bygningers el-installationer. </P>  \r\n\r\n<P>I dette cirkulære redegøres der for disse bestemmelser. </P>  \r\n\r\n<P CLASS=PUNKT> <B>1.</B> Bygningers energiforbrug </P>  \r\n\r\n<P>Bygninger, der istandsættes i forbindelse med byfornyelse og  \r\n\r\n boligforbedring, skal søges bragt op på det energimæssige niveau, der kræves,  \r\n\r\n for at der kan udstedes energiattest, jfr. Byggestyrelsens bekendtgørelse nr.  \r\n\r\n 187 af 29. april 1985 om varmesyn, energiattest og energikonsulenter. </P>  \r\n\r\n<P>Det bemærkes, at der ved rentabilitetsberegningen for de energibesparende  \r\n\r\n foranstaltninger ikke må tages hensyn til, at der ydes rentebidrag til  \r\n\r\n foranstaltningen. </P>  \r\n\r\n<P CLASS=PUNKT> <B>2.</B> Brandsikring af beboelsesbygninger </P>  \r\n\r\n<P>Ejendommen skal opfylde de krav, der kan stilles i henhold til  \r\n\r\n Byggestyrelsens bekendtgørelse nr. 184 af 6. maj 1983 om brandsikring af  \r\n\r\n beboelsesbygninger opført år 1900 og senere. </P>  \r\n\r\n<P>Bekendtgørelsen om kvalitetsnormer for beboelsesejendomme mv. åbner  \r\n\r\n herudover mulighed for, at der i forbindelse med byfornyelses~ eller  \r\n\r\n boligforbedringsarbejder på ejendommen kan gennemføres yderligere  \r\n\r\n brandsikringsforanstaltninger som nævnt i bekendtgørelsens § 2, stk. 2, nr.  \r\n\r\n 1)-4), i det omfang, det skønnes hensigtsmæssigt i forhold til de øvrige  \r\n\r\n byggearbejder, der skal gennemføres. </P>  \r\n\r\n<P>Til belysning af disse yderligere brandsikringsforanstaltninger kan  \r\n\r\n anføres: </P>  \r\n\r\n<UL CLASS=PLAIN-LIST>  \r\n\r\n<LI>1) &#187;Hver boligenhed i hver etage har eet redningsvindue, som  \r\n\r\n uhindret kan nås af brandvæsenets redningsstiger&#171;. Bestemmelsen giver  \r\n\r\n mulighed for, at der i forbindelse med udskiftning af vinduer i en ejendom  \r\n\r\n kan etableres eet redningsvindue i hver boligenhed i hver etage. Et  \r\n\r\n redningsvindue er et vindue, som opfylder kravene i bygningsreglement 82,  \r\n\r\n kap. 6.6.1., og vinduet træder i stedet for kravet om eet oplukkeligt vindue  \r\n\r\n i hver boligenhed i hver etage. </LI>  \r\n\r\n<LI>2) &#187;Vægge mellem lejligheder (lejlighedsskel) svarer til  \r\n\r\n BD-bygningsdel 60&#171;. Dette krav kan opfyldes hvis arbejderne medfører, at  \r\n\r\n vægkonstruktionen omfattes. </LI>  \r\n\r\n<LI>3) &#187;Åbninger i brandvægge og tilsvarende adskillende konstruktioner  \r\n\r\n lukkes med en konstruktion svarende til væggen. For døre dog svarende til  \r\n\r\n BS-dør 60&#171;. Hensigten er, at eventuelle tidligere murgennembrydninger i  \r\n\r\n forbindelse med arbejder, der omfatter vægkonstruktionerne, skal lukkes  \r\n\r\n således, at lukningen opnår samme kvalitet som den eksisterende væg. </LI>  \r\n\r\n<LI>4) &#187;Loft i kælder har overflader svarende til beklædning af klasse  \r\n\r\n 1&#171;. Omfatter arbejderne i ejendommen etagedækket mod kælderen, f.eks.  \r\n\r\n isolering mod kælderen, er det hensigten at sikre, at overfladerne svarer til  \r\n\r\n klasse 1-beklædning jfr. BR-82, bilag 4. </LI>  \r\n\r\n</UL>  \r\n\r\n<P> <I>Bygningens el-installationer</I> Bygningens el-installationer skal  \r\n\r\n være i forsvarlig stand, hvilket indebærer, at el-installationerne ikke må  \r\n\r\n medføre berørings- eller kortslutningsfare. Der henvises til  \r\n\r\n stærkstrømsreglementets bestemmelser i afsnit 11, § 3.2.1., hvorefter ejeren  \r\n\r\n er ansvarlig for installationens tilstand og vedligeholdelse. Ejeren skal  \r\n\r\n lade fejl og mangler afhjælpe og træffe foranstaltninger for at hindre, at  \r\n\r\n fejl og mangler kan foranledige fare for personer eller gods. Man må herunder  \r\n\r\n være opmærksom på, om ekstra beskyttelsesforanstaltninger som jordforbindelse  \r\n\r\n m.m. er i lovlig stand. </P>  \r\n\r\n<P>Såfremt der udføres arbejder på ejendommen kan der under hensyntagen til  \r\n\r\n bygningens restlevetid, som udgangspunkt udføres forbedringsarbejder på  \r\n\r\n el-installationerne i et omfang, der svarer til de arbejder der i øvrigt skal  \r\n\r\n udføres på ejendommen. Det skal understreges, at disse forbedringsarbejder  \r\n\r\n kun kan udføres når de ikke isoleret set medfører følgearbejder. </P>  \r\n\r\n<P>Dette betyder, at der, såfremt der ikke udføres arbejder i selve  \r\n\r\n boligerne, ikke kan udføres forbedringsarbejder på el-installationerne. Der  \r\n\r\n kan dog gennemføres udskiftning af stigstreng og målertavler, hvis der i  \r\n\r\n øvrigt udføres arbejder i det rum, hvor stigstrengen er placeret - normalt  \r\n\r\n trapperummet. </P>  \r\n\r\n<P>Udføres der el-arbejder i selve boligen, kan der opsættes stikkontakter,  \r\n\r\n således at der findes een stikkontakt pr. rum. Det skal dog påses, at  \r\n\r\n eventuelle følgearbejder i form af retablering af vægge mv. minimeres. </P>  \r\n\r\n<P>Endvidere kan der udføres el-installationer på niveau med  \r\n\r\n stærkstrømsreglementets krav i de rum, der i forbindelse med ombygningen  \r\n\r\n skifter anvendelse, typisk i forbindelse med indretning af wc og baderum.  \r\n\r\n</P>  \r\n\r\n<P>Gennemføres der en sammenlægning af boliger eller en tilsvarende  \r\n\r\n omfattende renovering af bygningen, hvorunder boligen som helhed bringes op  \r\n\r\n på et niveau, der svarer til nybyggeri, kan stærkstrømsreglementets  \r\n\r\n bestemmelser søges opfyldt for boligen som helhed. Tilsvarende kan  \r\n\r\n stærkstrømsreglementets krav søges opfyldt for nyindrettede fællesrum. </P>  \r\n\r\n<P CLASS=PUNKT> <B>4.</B> Øvrige krav </P>  \r\n\r\n<P>Der er ikke i almindelighed adgang til i en byfornyelses- eller  \r\n\r\n boligforbedringsbeslutning at medtage indvendig vedligeholdelse af boliger i  \r\n\r\n området. Imidlertid kan væsentlige vedligeholdelsesmæssige mangler, der  \r\n\r\n f.eks. skyldes misligholdelse gennem en årrække, søges afhjulpet.  \r\n\r\n Bestemmelsen anvendes således kun, hvor det skønnes absolut påkrævet at  \r\n\r\n forlange afhjælpning af helt ekstraordinære og væsentlige  \r\n\r\n vedligeholdelsesmæssige mangler. </P>  \r\n\r\n<P>Ved gennemførelse af en byfornyelses- eller boligforbedringsbeslutning  \r\n\r\n skal det i henhold til bekendtgørelsens § 4, stk. 1, nr. 1, altid sikres, at  \r\n\r\n bygningens boliger og opholdsrum ikke efterlades med kondemnable forhold.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Boligstyrelsen, den 7. oktober 1986 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>H. E. RASMUSSEN </P>  \r\n\r\n<P CLASS=MINISTER ALIGN=RIGHT>/Søren Kruse </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/02/1987"
        },
        {
            "displayName": "Accession",
            "displayValue": "C19860011709"
        },
        {
            "displayName": "Entydig dokumentidentifikation",
            "displayValue": "CM013868"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "117"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "07/10/1986"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Kommunerne"
        },
        {
            "displayName": "Ressortministeriets journalnummer",
            "displayValue": "Boligmin. Boligstyrelsen 2.kt. A 421/3-15"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}