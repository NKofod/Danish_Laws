{
    "id": 42039,
    "title": "FORSVARSKOMMANDOBESTEMMELSE o.046-1 om retningslinier for fiskeriinspektion. ",
    "documentTypeId": "590",
    "isSagsforlobPeriodValid": false,
    "shortName": "BST nr 25065 af 30/09/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>FORSVARSKOMMANDOBESTEMMELSE o.046-1 om  \r\n\r\n retningslinier for fiskeriinspektion. </H1>  \r\n\r\n<P></P>  \r\n\r\n<BR>  \r\n\r\n<P>Ref.: FKODIR 0.046-1. </P>  \r\n\r\n<P> FORMÅL </P>  \r\n\r\n<P CLASS=PUNKT> <B>1.</B> Bestemmelsen har til formål at fastsætte  \r\n\r\n hovedretningslinier for planlægning og udførelse af fiskeriinspektion inden  \r\n\r\n for Forsvarskommandoens (FKO) myndighedsområde. </P>  \r\n\r\n<P> GENERELT </P>  \r\n\r\n<P CLASS=PUNKT> <B>2.</B> Fiskeriinspektion er en del af de maritime  \r\n\r\n fredstidsopgaver, som forsvaret er pålagt. </P>  \r\n\r\n<P> UDØVENDE MYNDIGHEDER </P>  \r\n\r\n<P CLASS=PUNKT> <B>3.</B> Inden for FKO myndighedsområde er følgende  \r\n\r\n operative myndigheder pålagt at udføre fiskeriinspektionsopgaver: - Færøernes  \r\n\r\n Kommando (FRK). - Grønlands Kommando (GLK). - Søværnets operative Kommando  \r\n\r\n (SOK). </P>  \r\n\r\n<P>Flyvertaktisk Kommando (FTK) stiller fiskeriinspektionsfly til rådighed  \r\n\r\n for FRK og GLK, som beordret af FKO. </P>  \r\n\r\n<P>Kommandoerne udgiver inden for eget område detailbestemmelser for  \r\n\r\n fiskeriinspektionens udførelse. Opgaven udføres med de inspektionsenheder,  \r\n\r\n der til enhver tid er stillet til rådighed med henblik på opnåelse af  \r\n\r\n målsætningen i henhold til ref. </P>  \r\n\r\n<P>Efterstående hovedretningslinier for anvendelse af inspektionsenheder  \r\n\r\n følges, idet dog øvrige pålagte opgaver løses efter behov og i den  \r\n\r\n udstrækning, det er muligt med tildelte inspektionsenheder. </P>  \r\n\r\n<P> INSPEKTIONSENHEDERS ANVENDELSE, FÆRØERNE OG GRØNLAND </P>  \r\n\r\n<P CLASS=PUNKT> <B>4.</B> Med inspektionsfly, -helikoptere, -skibe og  \r\n\r\n -kuttere overvåges fiskeriterritoriet, fiskeriet registreres og kontrolleres,  \r\n\r\n og konstaterede ulovligheder bringes til ophør. De enkelte inspektionsenheder  \r\n\r\n har hver sine fordele i relation til løsning af den samlede opgave eller dele  \r\n\r\n heraf. Overvågningsindsatsen danner grundlaget for den umiddelbare videre  \r\n\r\n indsættelse og tjener samtidig det mere langsigtede mål at registrere  \r\n\r\n fiskeriets mønster i de enkelte områder (etablering af -normalbilleder-). Ved  \r\n\r\n lokal disponering af enheder skal også den præventive effekt af  \r\n\r\n inspektionsenhedernes blotte tilstedeværelse i områderne haves for øje. </P>  \r\n\r\n<P>Indsatsen med de til rådighed værende inspektionsenheder koordineres  \r\n\r\n således, at inspektionsopgaven løses effektivt og efter omstændighederne  \r\n\r\n hensigtsmæssigt, også i relation til andre opgaver. </P>  \r\n\r\n<P>5. Inspektionsfly. </P>  \r\n\r\n<P>Inspektionsfly anvendes primært som overvågningsplatforme, hvormed  \r\n\r\n territoriet overvåges i henhold til målsætningen med særlig opmærksomhed på  \r\n\r\n den fiskbare del, områder med særlige restriktioner eller grænseområder. </P>  \r\n\r\n<P>Overvågningen udføres som radarovervågning. Observerede mål lokaliseres og  \r\n\r\n identificeres med mindre andet er beordret, f.eks. i forbindelse med større  \r\n\r\n koncentrationer af fiskefartøjer, hvor opfølgende indsats med andre  \r\n\r\n inspektionsenheder er planlagt. </P>  \r\n\r\n<P>Formodet ulovlig aktivitet registreres med alle midler med henblik på  \r\n\r\n etablering af et grundlag for efterfølgende retsforfølgning. Ulovligheder  \r\n\r\n søges bragt til ophør ved kommunikation på radio med vedkommende fiskefartøj.  \r\n\r\n Der rapporteres herom til kommandoen og andre inspektionsenheder. </P>  \r\n\r\n<P>I det grønlandske område udføres fiskeriinspektion med det på Grønland  \r\n\r\n stationerede inspektionsfly i henhold til GLK nærmere bestemmelse. </P>  \r\n\r\n<P>I det færøske område vil et inspektionsfly i perioder være afgivet til FRK  \r\n\r\n med henblik på udførelse af fiskeriinspektion i henhold til FRK bestemmelse.  \r\n\r\n FRK bestemmer i samråd med Flyvertaktisk Kommando (FTK), hvornår og hvordan  \r\n\r\n fly indsættes i perioden. Indsættelsen kan principielt ske på en af følgende  \r\n\r\n tre måder: a. Inspektionsflyet indsættes fra flyvestation i Danmark til  \r\n\r\n udførelse af fiskeriinspektion i beordret område. Flyet returnerer og lander  \r\n\r\n på dansk flyvestation. b. Inspektionsflyet starter fra dansk flyvestation,  \r\n\r\n udfører fiskeriinspektion i beordret område og lander på Vagar flyveplads.  \r\n\r\n Her fra flyves fiskeriinspektion i resterende område efterfulgt af  \r\n\r\n hjemflyvning med landing på dansk flyvestation. c. Inspektionsflyet forlægger  \r\n\r\n til Vagar flyveplads, hvorfra det udfører fiskeriinspektion i beordrede  \r\n\r\n områder. Hjemflyvning foregår som transitflyvning. </P>  \r\n\r\n<P>Den valgte måde vil først og fremmest afhænge af fiskeriets mønster og  \r\n\r\n intensitet samt vejrsituationen på Færøerne. Det skal dog tilstræbes, at måde  \r\n\r\n c. anvendes i mindre end halvdelen af perioderne, hvor FRK har inspektionsfly  \r\n\r\n til rådighed. </P>  \r\n\r\n<P>Ved beordring og rapportering i forbindelse med  \r\n\r\n fiskeriinspektionsmissioner med inspektionsfly anvendes ATP-34. </P>  \r\n\r\n<P>Teoretisk kan et inspektionsfly overvåge 9450 kvadratsømil (270 x 35) pr.  \r\n\r\n time. Udførelse af identifikationer formindsker det pr. tidsenhed dækkede  \r\n\r\n areal. </P>  \r\n\r\n<P> 6. Inspektionshelikoptere. </P>  \r\n\r\n<P>Helikopter anvendes til overvågning af territoriet eller dele heraf, i  \r\n\r\n princippet på samme måde som inspektionsfly. Helikopteren er særlig  \r\n\r\n anvendelig til opklaring og identifikation i områder med koncentrationer af  \r\n\r\n fiskefartøjer. </P>  \r\n\r\n<P>Inspektionshelikopter er normalt baseret på et inspektionsskib, og  \r\n\r\n overvågning med helikopter danner det umiddelbare grundlag for skibets videre  \r\n\r\n operationer, normalt med henblik på udførelse af kontrolbesøg. Skibet kan  \r\n\r\n udføre andre opgaver samtidig med, at helikopteren udfører fiskeriinspektion  \r\n\r\n selvstændigt i forholdsvis stor afstand fra skibet, eller helt uafhængigt af  \r\n\r\n dette fra anden, temporær base. </P>  \r\n\r\n<P>Kontrolhold kan overføres fra helikopter, når det er hensigtsmæssigt. </P>  \r\n\r\n<P>Ved formodede ulovligheder etableres med helikopteren, enten selvstændigt  \r\n\r\n eller i samarbejde med skibet, med alle midler det bedst mulige grundlag for  \r\n\r\n en efterfølgende retsforfølgelse. </P>  \r\n\r\n<P>Med helikopter kan teoretisk overvåges 4200 kvadratsømil (120 x 35) pr.  \r\n\r\n time afhængig af identifikationsomfanget. </P>  \r\n\r\n<P> 7. Inspektionsskibe. </P>  \r\n\r\n<P>Inspektionsskibet er i kraft af dets udholdenhed velegnet til  \r\n\r\n længerevarende tilstedeværelse ved kendte fiskepladser eller andre områder,  \r\n\r\n der har interesse i relation til fiskeriinspektionsopgaven. </P>  \r\n\r\n<P>Inspektionsskibets indsats effektiviseres ved anvendelse af helikopter.  \r\n\r\n</P>  \r\n\r\n<P>I overensstemmelse med kommandoens disponering af  \r\n\r\n fiskeriinspektionsenhederne foretager inspektionsskibet overvågning af og  \r\n\r\n kontrolbesøg i fiskefartøjerne, idet der tilstræbes en bred dækning af alle  \r\n\r\n typer fartøjer, nationer og fangstrejser. Ved kontrolbesøg opnås der udover  \r\n\r\n den aktuelle kontrol en mere langsigtet virkning ved  \r\n\r\n &quot;efterretningsmæssig indhentning&quot; af oplysninger vedrørende  \r\n\r\n fiskeriet og derved, at kontrolholdets demonstrerede viden og evne til at  \r\n\r\n afsløre uregelmæssigheder eller ulovligheder har en præventiv virkning. </P>  \r\n\r\n<P>Inspektionsskibet kan med radar lokalisere fiskefartøjer på en afstand af  \r\n\r\n op til 15 sømil og kan således teoretisk overvåge ca. 8000 kvadratsømil pr.  \r\n\r\n døgn ved normal patruljefart. Skibet kan også pejle radiotransmissioner fra  \r\n\r\n fiskefartøjer, specielt i VHF-båndet, i en afstand op til 30 sømil.  \r\n\r\n Fiskefartøjerne identificeres enten ved observation af skrognumre eller ved  \r\n\r\n fjernkending, men også ved at inspektionsskibet på radio anmoder observerede  \r\n\r\n fartøjer om at opgive egen identitet, og eventuelt oplysninger om andre  \r\n\r\n fiskefartøjer i området. </P>  \r\n\r\n<P>Kontrolbesøg kan udføres både ved dag og nat ved overførsel med gummibåd,  \r\n\r\n i op til vindstyrke 6 og tilsvarende sø. Overførsel med helikopter sker kun  \r\n\r\n ved dag. Kontrolbesøget varer 2-4 timer afhængig af hvilken type fiskefartøj,  \r\n\r\n der er tale om. I en kortvarig periode vil et skib kunne udføre flere besøg  \r\n\r\n pr. døgn. </P>  \r\n\r\n<P>For at sikre flexibilitet i forbindelse med disponering af  \r\n\r\n inspektionsskibe skal alle skibe under kommando til stadighed have komplette  \r\n\r\n sæt af bestemmelser, ordrer og andre oplysninger, der er nødvendige for  \r\n\r\n fiskeriinspektionsopgaven, for såvel GLK som FRK område ombord. </P>  \r\n\r\n<P> 8. Inspektionskuttere. </P>  \r\n\r\n<P>Inspektionskutteren kan anvendes som inspektionsskib, men har lavere fart,  \r\n\r\n mindre sødygtighed, og mindre udholdenhed. Den er generelt ikke egnet til at  \r\n\r\n overvåge hele territoriet, men er egnet til at afpatruljere og overvåge  \r\n\r\n kendte fiskepladser, områder belagt med særlige restriktioner og  \r\n\r\n grænselinier, og koncentrationer af fiskefartøjer. Den er bedre egnet til  \r\n\r\n overvågning af kystfarvande og indenskærs områder, men har som  \r\n\r\n inspektionsskibet også som primær opgave at udføre kontrolbesøg, dog kun  \r\n\r\n under rimelige vejrforhold. Dens normale operationsområde er de  \r\n\r\n vestgrønlandske/færøske kystfarvande. I sommerhalvåret kan den anvendes til  \r\n\r\n besejling af den grønlandske østkyst. </P>  \r\n\r\n<P>Inspektionskutteren kan med radar lokalisere fiskefartøjer på en afstand  \r\n\r\n af op til 15 sømil og kan således teoretisk overvåge ca. 6000 kvadratsømil  \r\n\r\n pr. døgn ved normal patruljefart. Den kan som inspektionsskibet pejle  \r\n\r\n radiotransmissioner fra fiskefartøjer og bruge de samme midler til at  \r\n\r\n indhente oplysninger om fartøjer for identifikation. </P>  \r\n\r\n<P>Kontrolbesøg kan udføres både ved dag og nat ved overførsel med gummibåd,  \r\n\r\n i op til vindstyrke 4 og tilsvarende sø. I en kortvarig periode kan der  \r\n\r\n udføres flere besøg pr. døgn. </P>  \r\n\r\n<P> I DANSKE FARVANDE </P>  \r\n\r\n<P CLASS=PUNKT> <B>9.</B> I danske farvande udføres fiskeriinspektion efter  \r\n\r\n SOK nærmere bestemmelse. Fiskeriinspektionen udføres normalt med de i  \r\n\r\n farvandsovervågningen indgående skibe, fly og helikoptere. Herudover kan  \r\n\r\n inspektionsskibe udføre fiskeriinspektion i danske farvande (Nordsøen) under  \r\n\r\n forlægninger til og fra Grønland/Færøerne. Endvidere udfører inspektionsfly  \r\n\r\n fiskeriinspektion i forbindelse med træningsflyvninger, idet  \r\n\r\n træningsflyvninger i danske farvande så vidt muligt udføres som  \r\n\r\n fiskeriinspektionsflyvninger, som planlægges og udføres i samarbejde med SOK.  \r\n\r\n</P>  \r\n\r\n<P>Fiskerikontrol udføres af Fiskeriministeriet. </P>  \r\n\r\n<P> RAPPORTERING </P>  \r\n\r\n<P CLASS=PUNKT> <B>10.</B> Fiskeriinspektion medtages i de operative  \r\n\r\n kommandoers pålagte rapportering (kvartalsrapporter eller anden rapportering  \r\n\r\n i henhold til særlige instrukser), således at den aktuelt udførte  \r\n\r\n fiskeriinspektion anføres kvantitativt (enheders indsats, kontrolbesøg,  \r\n\r\n forbrugt flyvetid m. v.) med tilhørende bemærkninger og vurderinger. </P>  \r\n\r\n<P>EB </P>  \r\n\r\n<P>B. E. AMLED </P>  \r\n\r\n<P>generalmajor </P>  \r\n\r\n<P>Chef for Operationsstaben </P>  \r\n\r\n<P>Fordeling: Standardfordeling + FLVESK </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19832506508"
        },
        {
            "displayName": "Entydig dokumentidentifikation",
            "displayValue": "CM000536"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Bestemmelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25065"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "30/09/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}