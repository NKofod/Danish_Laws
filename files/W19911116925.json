{
    "id": 35973,
    "title": "Kontaktformidlingsinstitut, Norge, edb-servicebureau, oplysningstyper (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11169 af 24/07/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Antaget, at et kontaktformidlingsbureaus oversendelse af oplysninger  \r\n\r\n til edb-mæssig bearbejdning i Norge krævede tilladelse efter lov om private  \r\n\r\n registre § 21, stk. 2. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kontaktformidlingsinstitut, Norge,  \r\n\r\n edb-servicebureau, oplysningstyper (* 1) </H1>  \r\n\r\n<P></P>  \r\n\r\n<BR>  \r\n\r\n<P>Et kontaktformidlingsbureau ønskede at overlade de af de registrerede  \r\n\r\n personer udfyldte spørgeskemaer til edb-mæssig bearbejdning hos en virksomhed  \r\n\r\n i Norge. Forinden videregivelsen agtede bureauet at slette oplysninger om de  \r\n\r\n registreredes navn, adresser og telefonnumre i spørgeskemaerne. Under de  \r\n\r\n pågældende registreringsnumre ville besvarelserne i spørgeskemaet herefter  \r\n\r\n blive indtastet i et edb-system som talkoder. Umiddelbart herefter ville  \r\n\r\n spørgeskemaerne blive returneret til bureauet. </P>  \r\n\r\n<P>I Norge skulle oplysningerne alene anvendes til udførelse af  \r\n\r\n arbejdsopgaver for kontaktformidlingsbureauet. </P>  \r\n\r\n<P>Formålet med den edb-mæssige bearbejdning var at undersøge, hvilke  \r\n\r\n registreringsnumre (personer) der ville kunne passe sammen. </P>  \r\n\r\n<P>Det var Registertilsynets opfattelse, at kontaktformidlingsbureauets  \r\n\r\n videresendelse af spørgeskemaerne til Norge til edb-mæssig bearbejdning måtte  \r\n\r\n anses for systematisk indsamling og overladelse af oplysninger som nævnt i  \r\n\r\n lovens § 3, stk. 2, hvilket kræver tilladelse fra Registertilsynet i henhold  \r\n\r\n til § 21, stk. 2. </P>  \r\n\r\n<P>Under henvisning hertil oplyste Registertilsynet, at tilsynet agtede at  \r\n\r\n meddele bureauet tilladelse i henhold til lov om private registre § 21, stk.  \r\n\r\n 2, jf. stk. 3, til at indsamle og overlade spørgeskemaernes oplysninger til  \r\n\r\n virksomheden i Norge til elektronisk databehandling på følgende vilkår: </P>  \r\n\r\n<P>1. Bureauet skal fjerne navn, adresse og telefonnummer på hvert enkelt  \r\n\r\n spørgeskema, inden overladelse finder sted. </P>  \r\n\r\n<P>2. Den i Norge udskrevne edb-liste må alene indeholde talværdier, og  \r\n\r\n udover registreringsnummeret må der ikke anføres oplysninger, der vil kunne  \r\n\r\n identificere den enkelte person. </P>  \r\n\r\n<P>Listen skal opbevares hos bureauet i et aflåst skab i et aflåst lokale, og  \r\n\r\n den skal makuleres en uge efter modtagelsen, hvor en ny liste modtages. </P>  \r\n\r\n<P>3. De registrerede oplysninger skal slettes senest et år efter, at  \r\n\r\n registreringen har fundet sted, medmindre klienten udtrykkeligt ønsker  \r\n\r\n yderligere et års medlemskab ved indbetaling af et gebyr. </P>  \r\n\r\n<P>Oplysningerne skal i øvrigt slettes snarest muligt, såfremt klienten  \r\n\r\n fremsætter begæring herom. </P>  \r\n\r\n<P>4. Bureauet skal inden 4 uger meddele den registrerede indholdet af de  \r\n\r\n registrerede oplysninger, når den pågældende fremsætter begæring herom. </P>  \r\n\r\n<P>5. Oplysninger, der viser sig urigtige eller vildledende, skal snarest  \r\n\r\n muligt slettes eller berigtiges. </P>  \r\n\r\n<P>6. Der skal træffes de fornødne sikkerhedsforanstaltninger mod, at de  \r\n\r\n registrerede oplysninger bliver misbrugt eller kommer til uvedkommendes  \r\n\r\n kendskab. </P>  \r\n\r\n<P>7. Registertilsynet skal have underretning om væsentlige forandringer i  \r\n\r\n eller ophør af registerførelsen. </P>  \r\n\r\n<P>Det bemærkedes, at tilladelsen kunne tilbagekaldes, såfremt vilkårene ikke  \r\n\r\n blev overholdt. </P>  \r\n\r\n<P>Registertilsynet henledte endvidere opmærksomheden på lov om private  \r\n\r\n registre § 20 om edb-servicebureauers virksomhed, hvoraf bl.a. fremgår, at  \r\n\r\n virksomheden ikke uden samtykke fra ejeren af registeret må anvende de  \r\n\r\n modtagne oplysninger i andet øjemed end til udførelsen af den opgave, aftalen  \r\n\r\n vedrører, samt at virksomheden skal træffe fornødne  \r\n\r\n sikkerhedsforanstaltninger mod, at oplysningerne bliver misbrugt eller kommer  \r\n\r\n til uvedkommendes kendskab. Bestemmelsen kunne ikke direkte antages at gælde  \r\n\r\n for bearbejdningen i Norge, men Registertilsynet var af den opfattelse, at  \r\n\r\n kontaktformidlingsbureauet burde betinge sig, at de grundlæggende regler i  \r\n\r\n denne bestemmelse blev overholdt. Således fandt Registertilsynet, at bureauet  \r\n\r\n burde betinge sig, at virksomheden i Norge ikke uden samtykke fra bureauet  \r\n\r\n anvendte de modtagne oplysninger i andet øjemed end til den opgave, som  \r\n\r\n aftalen vedrørte. </P>  \r\n\r\n<P>Registertilsynet oplyste i øvrigt, at det var tilsynets hensigt sammen med  \r\n\r\n kopi af afgørelsen at meddele Datatilsynet i Norge, at der ville ske  \r\n\r\n edb-mæssig behandling af bureauets registre hos virksomheden i Norge. </P>  \r\n\r\n<P>Bureauet indbetalte det krævede gebyr på 1.000 kr. og har efterfølgende  \r\n\r\n fået Registertilsynets endelige tilladelse. </P>  \r\n\r\n<P>Sagen er nærmere omtalt i afsnit 5.3.1. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1991 side 136. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911116925"
        },
        {
            "displayName": "Entydig dokumentidentifikation",
            "displayValue": "CA003908"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11169"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "24/07/1991"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1991-1200-052"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}