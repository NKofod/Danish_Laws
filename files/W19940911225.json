{
    "id": 40190,
    "title": "Partistøttenævnets brev til en lokal partiforening ",
    "documentTypeId": "240",
    "isSagsforlobPeriodValid": false,
    "shortName": "KEN nr 9112 af 14/02/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En lokal partiforening, der agtede at videreføre en kandidatlistes  \r\n\r\n politiske arbejde, opfyldte som en del af den pågældende kandidatliste  \r\n\r\n betingelserne for partistøtte for det pågældende år </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Partistøttenævnets brev til en lokal  \r\n\r\n partiforening </H1>  \r\n\r\n<P></P>  \r\n\r\n<P>I brev af 27. april 1993 til Partistøttenævnet har X-Partiets  \r\n\r\n lokalforening anført, at X-Partiets lokalforening agter at videreføre  \r\n\r\n F-Listens politiske virksomhed i 1993, selv om det ene af de to valgte  \r\n\r\n byrådsmedlemmer har forladt F-Listen. Partistøttenævnet har opfattet brevet  \r\n\r\n som en klage over Indenrigsministeriets udtalelse af 7. april 1993 og over  \r\n\r\n Kommunens afgørelse af 15. april 1993 om, at der ikke kan udbetales økonomisk  \r\n\r\n støtte for 1993 til F-Listen. </P>  \r\n\r\n<P>Indenrigsministeriet udtalte i brev af 7. april 1993, at da den tidligere  \r\n\r\n T-Liste har trukket sig ud af samarbejdet i F-Listen, synes der at foreligge  \r\n\r\n en situation, hvor der er tale om, at kandidatlistens politiske arbejde ikke  \r\n\r\n agtes videreført, og hvor betingelserne for fortsat udbetaling af tilskud til  \r\n\r\n kandidatlisten dermed ikke er opfyldt. </P>  \r\n\r\n<P>Partistøttenævnet har forelagt sagen for byrådet, der i brev af 25. juni  \r\n\r\n 1993 har udtalt, at på baggrund af Indenrigsministeriets brev af 7. april  \r\n\r\n 1993 til kommunen har kommunen den 15. april 1993 meddelt X-Partiets  \r\n\r\n lokalafdeling, at der ikke kan udbetales økonomisk støtte for 1993. </P>  \r\n\r\n<P>Partistøttenævnet har endvidere forelagt sagen for X-Partiets  \r\n\r\n lokalforening, der i brev af 10. september 1993 har udtalt, at man kan  \r\n\r\n henholde sig til udtalelse af 24. juni 1993 fra det byrådsmedlem, som er det  \r\n\r\n tilbageblevne medlem valgt på F-Listen, og som tillige er medlem af  \r\n\r\n X-Partiets lokalafdeling. I udtalelsen er bl.a. anført følgende: </P>  \r\n\r\n<P>&#187;T-Listen trak sig ikke ud af F-Listens samarbejde, som det er  \r\n\r\n beskrevet i kommunens redegørelse. Der er i samarbejdsaftalen mellem  \r\n\r\n X-Partiets lokalforening og T-Listen, ikke en procedure for, at den ene part  \r\n\r\n kan trække sig ud af aftalen eller ensidigt nedlægge F-Listen. T-Listen har  \r\n\r\n aldrig kontaktet X-Partiets lokalforening for at få en forhandling om  \r\n\r\n nedlæggelse af samarbejdet, men blot meddelt X-Partiets lokalforening, at  \r\n\r\n T-Listen i kommunen var nedlagt. </P>  \r\n\r\n<P>X-Partiets lokalforening meddelte da også umiddelbart derefter til den  \r\n\r\n lokale presse og i byrådet, at X-Partiets lokalforening ville fortsætte  \r\n\r\n F-Listens politiske arbejde. Samtidig inviterede X-Partiets lokalforening  \r\n\r\n medlemmer af den tidligere T-Liste til et samarbejde om at videreføre  \r\n\r\n F-Listens politiske arbejde. </P>  \r\n\r\n<P>Samarbejdet var ikke betinget af, at medlemmerne af den tidligere T-Liste  \r\n\r\n skulle melde sig ind i X-Partiets lokalforening, men tværtimod skulle  \r\n\r\n samarbejdet fortsætte som hidtil, hvilket blev understreget af X-Partiets  \r\n\r\n lokalforening. </P>  \r\n\r\n<P>X-Partiets lokalforening mener derfor ikke, at man <B>kan</B> nægte at  \r\n\r\n udbetale partistøtte med begrundelse i, at F-Listens politiske arbejde ikke  \r\n\r\n agtes videreført.&#171; </P>  \r\n\r\n<P>Det fremgår af sagen, at kandidatlisten F-Listen i kommunen ikke formelt  \r\n\r\n er blevet nedlagt, men at det ene byrådsmedlem nu har forladt kandidatlisten  \r\n\r\n og har meldt sig ind i A-Partiet og tilsluttet sig A-Partiets byrådsgruppe.  \r\n\r\n</P>  \r\n\r\n<P>I denne anledning skal Partistøttenævnet udtale følgende: </P>  \r\n\r\n<P>F-Listen er en kandidatliste, der er omfattet af reglerne i  \r\n\r\n partistøttelovens § 11, jf. § 8, stk. 3. For lister, der er omfattet af denne  \r\n\r\n bestemmelse, skal tilskud udbetales til den tegningsberettigede stiller, jf.  \r\n\r\n § 25, stk. 3, i lov nr. 140 af 8. marts 1989 om kommunale valg, eller til  \r\n\r\n den/dem, der i henhold til den kommunlae valglovs § 44 måtte være anmeldt som  \r\n\r\n den/dem, der er berettiget til at ansøge om og modtage tilskud. Hvis den  \r\n\r\n pågældende ikke mere er vælger i amtskommunen eller er udtrådt af det  \r\n\r\n politiske arbejde for kandidatlisten, kan en anden vælger i amtskommunen  \r\n\r\n indtræde som ansøger eller modtager af tilskud, såfremt vedkommende er  \r\n\r\n berettiget til at optræde som repræsentant for kandidatlisten. </P>  \r\n\r\n<P>Efter § 11, jf. § 10, stk. 2, i partistøtteloven er det en betingelse for  \r\n\r\n modtagelse af partistøttebeløb, at tilskudsbeløbet for det foregående år er  \r\n\r\n anvendt til politisk arbejde i kommunen, samt at dette agtes videreført. </P>  \r\n\r\n<P>Det fremgår af de i sagen foreliggende udtalelser fra såvel X-Partiets  \r\n\r\n lokalforening som fra F-Listens tilbageblevne repræsentant, at denne ville  \r\n\r\n videreføre F-Listens politiske arbejde. Det er ikke fra kommunen eller fra  \r\n\r\n anden side blevet anført, at byrådsmedlemmet ikke har videreført F-Listens  \r\n\r\n politiske arbejde. </P>  \r\n\r\n<P>Efter Partistøttenævnets opfattelse opfyldte X-Partiets partiforening som  \r\n\r\n en del af F-Listen herefter betingelserne for partistøtte i 1993. </P>  \r\n\r\n<P>Partistøttenævnet fastsætter herefter, at det partistøttebeløb, som  \r\n\r\n kandidatlisten F-Listen var berettiget til for 1993, skal udbetales til  \r\n\r\n X-Partiets partiforening i kommunen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Afgørelsen er optaget i Ministerialtidende 1994, side 1601 (nr. 150) </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19940911225"
        },
        {
            "displayName": "Entydig dokumentidentifikation",
            "displayValue": "CA008128"
        },
        {
            "displayName": "Dato for indlæggelse",
            "displayValue": "18/12/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9112"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "14/02/1994"
        },
        {
            "displayName": "Administrerende myndighed",
            "displayValue": "Partistøttenævnet"
        },
        {
            "displayName": "Ressortministeriets journalnummer",
            "displayValue": "1. k.kt. 1993/4334-2"
        },
        {
            "displayName": "Stikord",
            "displayValue": "PARTISTØTTE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}