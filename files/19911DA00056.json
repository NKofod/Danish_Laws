{
    "id": 107215,
    "title": "1991 BTB 56   BETÆNKNING OVER FORSLAG TIL FOLKETINGSBESLUTNING OM OPRETTELSE AF   KLAGENÆVN FOR DET ALMENNYTTIGE BOLIGOMRÅDE    NR B 56 1991-92, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1991/1 BTB 56",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 56 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om oprettelse af  \r\n\r\n klagenævn for det almennyttige boligområde <BR>  \r\n\r\n Nr B 56 1991-92, 1. samling </P>  \r\n\r\n<P></P>  \r\n\r\n<P>Afgivet af Boligudvalget </P>  \r\n\r\n<P></P>  \r\n\r\n<P>Afgivet: 19920611 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har </P>  \r\n\r\n<P>herunder stillet spørgsmål til boligministeren, som denne har </P>  \r\n\r\n<P>besvaret skriftligt. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Venstres, Centrum-Demokraternes og Kristeligt  \r\n\r\n Folkepartis medlemmer af udvalget) beslutningsforslaget til  \r\n\r\n<I>forkastelse</I> . </P>  \r\n\r\n<P>Et mindretal inden for flertallet (Socialdemokratiets medlemmer af  \r\n\r\n udvalget) er, som Socialdemokratiets ordfører gav udtryk for ved 1.  \r\n\r\n behandling af forslaget, principielt enigt i forslagets intentioner, nemlig  \r\n\r\n at give lejere i almennyttigt boligbyggeri en klageadgang. </P>  \r\n\r\n<P>Socialdemokratiet mener imidlertid, at dette forslag til oprettelse af et  \r\n\r\n klagenævn er forkert i sit indhold. Det vil nemlig kun gælde for lejere i de  \r\n\r\n kommuner, hvor der eksisterer huslejenævn. Socialdemokratiet ønsker  \r\n\r\n huslejenævn oprettet i samtlige kommuner, men det er som bekendt ikke  \r\n\r\n tilfældet nu, og derfor vil forslaget virke skævt og ikke stille alle lejere  \r\n\r\n ens. </P>  \r\n\r\n<P>Hertil kommer, at Socialdemokratiet ønsker alle lejeres retsstilling  \r\n\r\n forbedret, også lejere i privat udlejningsbyggeri. Dette ønske er ikke  \r\n\r\n imødekommet med beslutningsforslaget. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget)  \r\n\r\n indstiller beslutningsforslaget til <I>vedtagelse uændret</I> . Mindretallet  \r\n\r\n støtter forslaget, som det er formuleret, men gør opmærksom på, at der i  \r\n\r\n forslagets bemærkninger ikke er taget tilstrækkelig højde for, at forholdene  \r\n\r\n inden for det almennyttige byggeri adskiller sig afgørende fra  \r\n\r\n ejendomsforholdene i den private udlejningssektor. Efter mindretallets  \r\n\r\n opfattelse må regler om klagenævn udformes sådan, at lejerrepræsentationen  \r\n\r\n bliver virkelig repræsentativ for lejerne i den almennyttige sektor.  \r\n\r\n Ordningen må formentlig, især hvor beboerdemokratiet er helt gennemført,  \r\n\r\n udformes som en mindretalsbeskyttelse for den enkelte eller flere lejere, der  \r\n\r\n i boligselskaberne udsættes for urimeligheder fra et flertal. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller beslutningsforslaget til <I>vedtagelse uændret</I> . </P>  \r\n\r\n<P>Ved 1. behandling af forslaget udtrykte stort set alle, herunder også  \r\n\r\n boligministeren, sig positivt over for tanken om, at også lejere i sociale  \r\n\r\n boligselskaber gennem et ankenævn skulle have mulighed for at klage over  \r\n\r\n deres husleje. Lejerne havde derfor en naturlig forventning om, at der så  \r\n\r\n også skete noget på området. </P>  \r\n\r\n<P>Den massive afvisning af forslaget, der er tale om, tyder på, at  \r\n\r\n flertallet ikke har ment noget med alle de fine ord. Argumenterne for ikke at  \r\n\r\n støtte forslaget har først og fremmest været, at bemærkningerne ikke kunne  \r\n\r\n accepteres. Det er en dårlig undskyldning. For det første lovgives der ikke  \r\n\r\n på bemærkninger, og for det andet er der tale om et forslag til  \r\n\r\n folketingsbeslutning, som pålægger boligministeren at fremkomme med et  \r\n\r\n forslag. Det, der stemmes nej til, er i virkeligheden, at man ikke ønsker et  \r\n\r\n forslag fra boligministeren på dette område. Forslagsstillerne var under  \r\n\r\n udvalgsarbejdet indstillet på, at der kun blev afgivet en beretning, som  \r\n\r\n opfordrede boligministeren til at komme med et forslag til efteråret. Men for  \r\n\r\n at samle udvalget skulle beretningen være så &#187;tynd&#171;, at der ikke  \r\n\r\n var nogen mening tilbage. </P>  \r\n\r\n<P>Det er kedeligt, at lejere i socialt boligbyggeri fortsat skal have  \r\n\r\n dårligere retsbeskyttelse i deres lejeforhold end lejere i privat  \r\n\r\n udlejningsbyggeri. Fremskridtspartiet mener, at en sådan diskriminering er  \r\n\r\n uacceptabel, og de berørte lejere kan med rette føle sig som Folketingets  \r\n\r\n &#187;stedbørn&#171;. </P>  \r\n\r\n<P>Et <I>tredje mindretal</I> (Det Radikale Venstres medlem af udvalget) vil  \r\n\r\n redegøre for sin stilling til beslutningsforslaget ved 2. (sidste)  \r\n\r\n behandling. </P>  \r\n\r\n<P>Baadsgaard (S) fmd. <I>Pia Gjellerup (S) Lissa Mathiasen (S) Jørn Pedersen  \r\n\r\n (S) Grete Schødts (S) Else Marie Mortensen (S) Holger K. Nielsen (SF) Pelle  \r\n\r\n Voigt (SF) Svend Aage Jensen (CD) Pernille Sams (KF) Fischer (KF) John  \r\n\r\n Vinther (KF) Mejdahl (V) Bodil Thrane (V) Kirsten Jacobsen (FP)</I> nfmd.  \r\n\r\n<I>Jørgen Estrup (RV) Lysholm Christensen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/07/1992"
        },
        {
            "displayName": "Accession",
            "displayValue": "19911DA00056"
        },
        {
            "displayName": "Entydig dokumentidentifikation",
            "displayValue": "CL002088"
        },
        {
            "displayName": "Dato for førstegangsindlæggelse",
            "displayValue": "01/07/1992"
        },
        {
            "displayName": "Dato for indlæggelse",
            "displayValue": "01/07/1992"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "56"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}