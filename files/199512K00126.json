{
    "id": 112432,
    "title": "1995 LSF 126   FORSLAG TIL LOV OM ÆNDRING AF LOV OM POST DANMARK ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 126",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 126 </P>  \r\n\r\n<P></P>  \r\n\r\n<P>Forslag til Lov om ændring af lov om Post Danmark </P>  \r\n\r\n<P></P>  \r\n\r\n<P>Fremsat af trafikministeren (Jan Trøjborg) </P>  \r\n\r\n<P></P>  \r\n\r\n<P>den 6. december 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 15. december 1995 </P>  \r\n\r\n<P></P>  \r\n\r\n<P><a href=\"document.aspx?accn=A19950112530\"> Lov nr. 1125 af 20/12/1995</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om Post Danmark, jf. lov nr. 88 af 8. februar 1995, foretages  \r\n\r\n følgende ændringer: </P>  \r\n\r\n<P> <B>1.</B> I <I>§ 3, stk. 1. 1. pkt.,</I> ændres &#187;er forpligtet til  \r\n\r\n med eneret for GiroBank A/S&#171; til: &#187;kan indgå en  \r\n\r\n eneforhandlingsaftale med et pengeinstitut om&#171;. </P>  \r\n\r\n<P> <B>2.</B>  <I>§ 3, stk. 1, 2. pkt.,</I> affattes således: </P>  \r\n\r\n<P>&#187;Ved indgåelse af en eneforhandlingsaftale med et pengeinstitut om  \r\n\r\n udførelse af finansielle serviceydelser vil Post Danmarks forpligtelser i  \r\n\r\n medfør af denne aftale også gælde over for tredjemand, som pengeinstituttet  \r\n\r\n måtte have indgået aftale med om udførelse af finansielle  \r\n\r\n serviceydelser.&#171; </P>  \r\n\r\n<P> <B>3.</B> I <I>§ 3, stk. 2,</I> ændres &#187;GiroBank A/S&#171; til:  \r\n\r\n &#187;pengeinstituttet&#171;. </P>  \r\n\r\n<P> <B>4.</B> I <I>§ 3</I> indsættes som <I>stk. 7</I> og <I>8:</I>  </P>  \r\n\r\n<P> <I>&#187;Stk. 7.</I> Post Danmark og dets ansatte er fra det  \r\n\r\n pengeinstitut, der indgås eneforhandlingsaftale med, berettiget til at få  \r\n\r\n adgang til de oplysninger, der findes nødvendige i forbindelse med Post  \r\n\r\n Danmarks varetagelse af opgaver vedrørende finansielle serviceydelser, som  \r\n\r\n udføres på grundlag af eneforhandlingsaftalen. Post Danmark har adgang til  \r\n\r\n pengeinstituttets edb-systemer, i det omfang det er nødvendigt for, at Post  \r\n\r\n Danmark kan udføre de pågældende opgaver for pengeinstituttet. </P>  \r\n\r\n<P> <I>Stk. 8.</I> Aftaler og vedtagelser indgået af Post Danmark og  \r\n\r\n pengeinstituttet, der omfattes af konkurrenceloven, er uanset  \r\n\r\n konkurrencelovens § 10 undtaget fra aktindsigt og offentliggørelse, i den  \r\n\r\n udstrækning de vedrører samarbejdet mellem parterne eller med andre om  \r\n\r\n opgaver, der normalt udføres inden for et pengeinstituts egne rammer, og i  \r\n\r\n den udstrækning offentliggørelse vil give andre virksomheder en uberettiget  \r\n\r\n konkurrencemæssig fordel. Sådanne oplysninger meddeles til Konkurrencerådets  \r\n\r\n medlemmer, i den udstrækning udøvelse af Rådets beføjelser efter  \r\n\r\n konkurrencelovens kapitel 4 gør det nødvendigt, jf. konkurrencelovens § 10,  \r\n\r\n stk. 5, 2. pkt.&#171; </P>  \r\n\r\n<P> <B>§ 2</B>  </P>  \r\n\r\n<P>Tidspunktet for lovens ikrafttræden fastsættes af trafikministeren. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I Lov om Post Danmark, jf. lov nr. 88 af 8. februar 1995, foretages  \r\n\r\n følgende ændringer: </P>  \r\n\r\n<P> <B>1.</B> I <I>§ 3, stk 1. 1. pkt.</I> ændres &#187;er forpligtet til med  \r\n\r\n eneret for GiroBank A/S&#171; til: &#187;kan indgå en eneforhandlingsaftale  \r\n\r\n med et pengeinstitut om&#171;. </P>  \r\n\r\n<P> <B>2.</B> I <I>§ 3, stk. 1, 2. pkt.</I> affattes således: </P>  \r\n\r\n<P>&#187;Ved indgåelse af en eneforhandlingsaftale med et pengeinstitut om  \r\n\r\n udførelse af finansielle serviceydelser, vil Post Danmarks forpligtelser i  \r\n\r\n medfør af denne aftale også gælde over for tredjemand, som pengeinstituttet  \r\n\r\n måtte have indgået aftale med om udførelse af finansielle  \r\n\r\n serviceydelser&#171;. </P>  \r\n\r\n<P> <B>3.</B> I <I>§ 3, stk. 2</I> ændres &#187;GiroBank A/S&#171; til:  \r\n\r\n &#187;pengeinstituttet&#171;. </P>  \r\n\r\n<P> <B>4.</B> I <I>§ 3</I> indsættes som stk. 7 og stk. 8: </P>  \r\n\r\n<P>&#187; <I>Stk. 7.</I> Post Danmark og dets ansatte er fra det  \r\n\r\n pengeinstitut, der indgås eneforhandlingsaftale med, berettiget til at få  \r\n\r\n adgang til de oplysninger, der findes nødvendige i forbindelse med Post  \r\n\r\n Danmarks varetagelse af opgaver vedrørende finansielle serviceydelser, som  \r\n\r\n udføres på grundlag af eneforhandlingsaftalen. Post Danmark har adgang til  \r\n\r\n pengeinstituttets edb-systemer i det omfang, det er nødvendigt for, at Post  \r\n\r\n Danmark kan udføre de pågældende opgaver for pengeinstituttet. </P>  \r\n\r\n<P> <I>Stk. 8.</I> Aftaler og vedtagelser indgået af Post Danmark og  \r\n\r\n pengeinstituttet, der omfattes af konkurrenceloven, er uanset  \r\n\r\n konkurrencelovens § 10 undtaget fra aktindsigt og offentliggørelse i den  \r\n\r\n udstrækning, de vedrører samarbejdet mellem parterne eller med andre om  \r\n\r\n opgaver, der normalt udføres inden for et pengeinstituts egne rammer, og i  \r\n\r\n den udstrækning, offentliggørelse vil give andre virksomheder en uberettiget  \r\n\r\n konkurrencemæssig fordel. Sådanne oplysninger meddeles til Konkurrencerådets  \r\n\r\n medlemmer i den udstrækning, at udøvelse af Rådets beføjelser efter  \r\n\r\n konkurrencelovens kapitel 4 gør det nødvendigt, jf. konkurrencelovens § 10,  \r\n\r\n stk. 5, 2. punktum.&#171; </P>  \r\n\r\n<P> <B>§ 2</B>  </P>  \r\n\r\n<P>Tidspunktet for lovens ikrafttræden fastsættes af trafikministeren. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Regeringen, Venstre og Det Konservative Folkeparti har indgået aftale om,  \r\n\r\n at lov om GiroBank A/S ophæves, at lov om Post Danmark ændres, at GiroBank  \r\n\r\n A/S fusionerer med Sparekassen Bikuben A/S, at Post Danmark på kommercielle  \r\n\r\n vilkår indgår en eneforhandlingsaftale med pengeinstituttet om benyttelse af  \r\n\r\n posthusnettet til udførelse af finansielle serviceydelser, og at staten  \r\n\r\n afhænder sine aktier i forbindelse med fusionen. </P>  \r\n\r\n<P>Aftalen er vedlagt som bilag til dette lovforslag. Heri er baggrunden for  \r\n\r\n fusionen, principperne for det kommende samarbejde mellem Post Danmark og  \r\n\r\n pengeinstituttet samt fremgangsmåden for ændringerne nærmere beskrevet. Dette  \r\n\r\n lovforslag skal ses som et led i udmøntningen af denne aftale. </P>  \r\n\r\n<P>Regeringen og Socialistisk Folkeparti er, i overensstemmelse med aftale af  \r\n\r\n 21. november 1994 om omdannelse og modernisering af Postvæsenet, enige om at  \r\n\r\n gennemføre de nedenfor beskrevne ændringer af lov om Post Danmark med henblik  \r\n\r\n på, at virksomheden kan indgå en eneforhandlingsaftale med pengeinstituttet.  \r\n\r\n</P>  \r\n\r\n<P>SF har derimod ikke del i aftalen om, at lov om GiroBank A/S ophæves og  \r\n\r\n det dermed tilknyttede salg af statens aktier. </P>  \r\n\r\n<P>Efter ophævelse af lov om GiroBank A/S bortfalder det lovpligtige  \r\n\r\n samarbejde mellem GiroBank A/S og Post Danmark om udførelse af finansielle  \r\n\r\n serviceydelser på posthusene. Lov om ændring af lov om Post Danmark skal  \r\n\r\n således sikre, at Post Danmark har adgang til i samarbejde med et  \r\n\r\n pengeinstitut fortsat at kunne udføre finansielle serviceydelser på  \r\n\r\n posthusene på grundlag af en eneforhandlingsaftale. Et sådant samarbejde er  \r\n\r\n af afgørende betydning for opretholdelsen af et landsdækkende posthusnet,  \r\n\r\n hvor udførelsen af finansielle serviceydelser beslaglægger ca. 40 pct. af  \r\n\r\n posthuspersonalets arbejdstid. </P>  \r\n\r\n<P>Varetagelsen af de forpligtelser, der påhviler den danske stat i henhold  \r\n\r\n til Verdenspostforeningens overenskomster om finansielle ydelser  \r\n\r\n (postanvisninger og giro samt de særlige postanvisninger/indbetalingskort,  \r\n\r\n som benyttes i forbindelse med postopkrævninger) har hidtil påhvilet GiroBank  \r\n\r\n A/S. I forlængelse af ophævelse af lov om GiroBank A/S, jf. det samtidigt  \r\n\r\n fremsatte lovforslag, nr. L 125, vil disse forpligtelser blive henlagt til  \r\n\r\n Post Danmark. </P>  \r\n\r\n<P>De nævnte tjenester er ifølge Verdenspostforeningens overenskomster  \r\n\r\n postale finansielle ydelser, og henlæggelsen til Post Danmark vil derfor  \r\n\r\n kunne ske inden for rammerne af lov om postvirksomhed samt Post Danmarks  \r\n\r\n koncession. </P>  \r\n\r\n<P>Henlæggelsen til Post Danmark sker med henblik på via den i § 3, stk. 1,  \r\n\r\n nævnte eneforhandlingsaftale at overføre forpligtelserne vedrørende disse  \r\n\r\n finansielle ydelser til det pengeinstitut, Post Danmark indgår samarbejde  \r\n\r\n med. </P>  \r\n\r\n<P> <I>A. Forhold til EU-retten</I>  </P>  \r\n\r\n<P>Det at der gives en offentlig virksomhed adgang til at indgå en aftale med  \r\n\r\n et enkelt pengeinstitut, der indebærer, at det pågældende pengeinstitut, mod  \r\n\r\n betaling, opnår eneret på benyttelsen af posthusnettet til udførelse af  \r\n\r\n finansielle serviceydelser, kan indebære, at der kan rejses spørgsmål om,  \r\n\r\n hvorvidt aftalen og de lovforslag, som skal muliggøre indgåelsen af aftalen,  \r\n\r\n indeholder statstøtteelementer efter EU-rettens bestemmelser herom. </P>  \r\n\r\n<P>Det er opfattelsen, at lovforslaget og aftalen ikke indeholder sådanne  \r\n\r\n statstøtteelementer, men for at imødegå, at der rejses tvivl herom,  \r\n\r\n notificeres i medfør af EU's statstøtteregler, jf. EF-traktatens artikel 93,  \r\n\r\n stk. 3, følgende: </P>  \r\n\r\n<P>- Udkast til lov om ophævelse af lov om GiroBank A/S og lov om ændring af  \r\n\r\n lov om Post Danmark. </P>  \r\n\r\n<P>- Udkast til samarbejdsaftale mellem Post Danmark og GiroBank A/S/  \r\n\r\n Sparekassen Bikuben A/S om anvendelse af posthusnettet. </P>  \r\n\r\n<P>Endvidere kan der rejses spørgsmål om, hvorvidt den påtænkte aftale, der  \r\n\r\n har karakter af en eneforhandlingsaftale, kan medføre en overtrædelse af  \r\n\r\n EF-traktatens konkurrencebestemmelser, jf. Traktatens artikel 85 og 86.  \r\n\r\n Trafikministeriet vil derfor tage kontakt til Europa-Kommissionens  \r\n\r\n generaldirektorat for konkurrence, DG 4, med henblik på prækonsultation  \r\n\r\n vedrørende den pågældende aftale. </P>  \r\n\r\n<P>Da lovforslaget notificeres for Kommissionen i medfør af EF-traktatens  \r\n\r\n artikel 93, stk. 3, skal Kommissionens godkendelse foreligge, før det  \r\n\r\n notificerede lovforslag kan sættes i kraft. </P>  \r\n\r\n<P> <I>B. Høring</I>  </P>  \r\n\r\n<P>Lovforslaget har været sendt til høring hos følgende: Erhvervsministeriet,  \r\n\r\n herunder Finanstilsynet og Konkurrencesekretariatet, Skatteministeriet,  \r\n\r\n Justitsministeriet, Arbejdsministeriet, Statsministeriet, Finansministeriet,  \r\n\r\n Indenrigsministeriet, Økonomiministeriet, Udenrigsministeriet,  \r\n\r\n Socialministeriet, Posttilsynet, Post Danmark, GiroBank A/S, Sparekassen  \r\n\r\n Bikuben A/S. </P>  \r\n\r\n<P> <I>C. Økonomiske- og administrative konsekvenser</I>  </P>  \r\n\r\n<P>Lovforslagets vedtagelse har ingen statsfinansielle virkninger. </P>  \r\n\r\n<P> <I>D. Miljømæssige konsekvenser</I>  </P>  \r\n\r\n<P>Forslaget har ingen miljømæssige konsekvenser. </P>  \r\n\r\n<P> <I>E. Erhvervsøkonomiske konsekvenser</I>  </P>  \r\n\r\n<P>Ved indgåelse af en aftale mellem Post Danmark og det kommende  \r\n\r\n pengeinstitut forventes der et større udbud af finansielle serviceydelser via  \r\n\r\n posthusnettet til gavn for kunderne. Dette vil samtidig bidrage til at skærpe  \r\n\r\n konkurrencen i pengeinstitutsektoren. </P>  \r\n\r\n<P> <I>Bemærkninger til de enkelte bestemmelser</I>  </P>  \r\n\r\n<P>Til nr. 1. </P>  \r\n\r\n<P>På baggrund af drøftelser mellem Post Danmark og GiroBank A/S og  \r\n\r\n Sparekassen Bikuben A/S er der opnået principiel enighed om et aftalegrundlag  \r\n\r\n for fusionsbankens, det vil sige den fortsættende bank efter fusionen mellem  \r\n\r\n GiroBank A/S og Sparekassen Bikuben A/S, benyttelse af posthusnettet til  \r\n\r\n udførelse af finansielle serviceydelser. Aftalen kan indgås, når der er  \r\n\r\n lovgivningsmæssigt grundlag herfor. </P>  \r\n\r\n<P>Post Danmarks kommende eneforhandlingsaftale med et pengeinstitut om  \r\n\r\n udførelse af finansielle serviceydelser på posthusene træder i stedet for den  \r\n\r\n samarbejdsaftale, der den 8. maj 1991 blev indgået mellem Post Danmark og  \r\n\r\n GiroBank A/S. Det følger af aftalegrundlaget, at pengeinstituttet vil være  \r\n\r\n forpligtet til at anvende hele posthusnettet, hvilket også følger af den  \r\n\r\n nugældende aftale mellem GiroBank A/S og Post Danmark. Aftalen skal sikre  \r\n\r\n Post Danmarks fortsatte mulighed for, på vegne af et pengeinstitut, at kunne  \r\n\r\n udføre finansielle serviceydelser via posthusene. </P>  \r\n\r\n<P>Finansielle serviceydelser defineres bredt som omfattende  \r\n\r\n pengeinstitutydelser efter bank- og sparekasselovgivningen,  \r\n\r\n realkreditprodukter efter realkreditlovgivningen samt forsikringsprodukter  \r\n\r\n efter forsikringslovgivningen. </P>  \r\n\r\n<P>Post Danmark er inden for rammerne af eneforhandlingsaftalen over for  \r\n\r\n pengeinstituttet forpligtet til at stille de til enhver tid eksisterende  \r\n\r\n posthuse, herunder faste anlæg og løsøre samt tilknyttet personale, til  \r\n\r\n rådighed for udførelsen af finansielle serviceydelser via posthusene. Post  \r\n\r\n Danmarks forpligtelser gælder også over for tredjemand, med hvem  \r\n\r\n pengeinstituttet måtte have indgået aftale med om udførelse af finansielle  \r\n\r\n serviceydelser. </P>  \r\n\r\n<P>Til gengæld forpligtes pengeinstituttet til gennem aftalen at anvende  \r\n\r\n samtlige Post Danmarks posthuse til udførelse af finansielle serviceydelser.  \r\n\r\n</P>  \r\n\r\n<P>Posthuse skal forstås bredt, således at betegnelsen også omfatter  \r\n\r\n samdriftsposthuse (postbutikker) og andre, med hvem Post Danmark måtte have  \r\n\r\n indgået en aftale med om udførelse af finansielle serviceydelser. </P>  \r\n\r\n<P>Det skal tilsikres, at pengeinstituttet ved benyttelsen af posthusene som  \r\n\r\n filialnet, kan få udført alle sine forretninger på posthusene i lighed med  \r\n\r\n andre pengeinstitutters benyttelse af eget filialnet. Post Danmark kan i  \r\n\r\n overensstemmelse med formålet i § 1, stk. 1 indgå eneforhandlingsaftale om  \r\n\r\n udførelse af andre forretninger, som pengeinstituttet ønsker at indføre i  \r\n\r\n filialnettet. </P>  \r\n\r\n<P>Det nu foreliggende aftalegrundlag vedrører primært finansielle  \r\n\r\n serviceydelser efter bank-og sparekasseloven. Såfremt der på et senere  \r\n\r\n tidspunkt indgås aftale om at udvide samarbejdet til også at omfatte  \r\n\r\n formidling af realkreditprodukter og forsikringsprodukter via posthusene, vil  \r\n\r\n en aftale herom skulle indgås efter de samme principper, som er beskrevet  \r\n\r\n vedrørende ovennævnte eneforhandlingsaftale om finansielle serviceydelser  \r\n\r\n efter bank- og sparekasseloven. </P>  \r\n\r\n<P>Forretningerne udføres under iagttagelse af bank- og sparekasseloven samt  \r\n\r\n forsikrings- og realkreditlovgivningen. </P>  \r\n\r\n<P>Grundet formuleringen i § 1, stk. 3, om, at Post Danmark drives på  \r\n\r\n forretningsmæssigt grundlag, kan betalingen indrettes efter, hvad der af  \r\n\r\n parterne må anses for mest hensigtsmæssigt i forhold til karakteren af de  \r\n\r\n udførte forretninger. De ydelser, som Post Danmark stiller til rådighed for  \r\n\r\n pengeinstituttet, betaler pengeinstituttet for på et rent kommercielt  \r\n\r\n grundlag. Betalingen fastsættes efter forhandling. </P>  \r\n\r\n<P>Efter aftalegrundlaget skal pengeinstituttet for så vidt angår  \r\n\r\n ekspeditionsforretninger (d.v.s. almindelige ind- og udbetalingsforretninger)  \r\n\r\n yde Post Danmark en betaling, der er omkostningsdækkende, og som skal sikre  \r\n\r\n Post Danmark en rimelig avance. Betalingen beregnes som en stykbetaling pr.  \r\n\r\n transaktion. Stykbetalingen fastsættes med udgangspunkt i en elementtid pr.  \r\n\r\n produkt og en timelønssats. Timelønssatsen dækker samtlige omkostninger plus  \r\n\r\n en avance. Der er i aftalegrundlaget og de tekniske bilag foretaget en  \r\n\r\n specificering af, hvorledes Post Danmarks ydelser måles. </P>  \r\n\r\n<P>Med hensyn til vederlaget ved drift af egentlige bankfilialer på  \r\n\r\n posthusene er det i aftalen fastsat, at Post Danmark ud over  \r\n\r\n omkostningsdækning modtager en overskudsandel beregnet som en procentdel af  \r\n\r\n filialens årlige regulerede dækningsbidrag (fortjeneste). Denne  \r\n\r\n beregningsmetode sikrer, at Post Danmark har et økonomisk incitament til at  \r\n\r\n medvirke til såvel at øge omsætningen som at nedbringe omkostningerne. </P>  \r\n\r\n<P>Den nuværende samarbejdsaftales bestemmelser om etablering af voldgift i  \r\n\r\n tilfælde af tvister mellem parterne vedrørende fortolkning af aftalens  \r\n\r\n bestemmelser skal videreføres i den kommende aftale. </P>  \r\n\r\n<P>I det hidtidige samarbejde mellem Post Danmark og GiroBank A/S har  \r\n\r\n udførelsen af finansielle serviceydelser i posthusnettet, herunder  \r\n\r\n postbutikker, været fritaget for moms, eftersom finansielle serviceydelser  \r\n\r\n efter gældende regler er fritaget for moms. Dette vil ligeledes gælde for  \r\n\r\n samarbejdet mellem Post Danmark og pengeinstituttet. </P>  \r\n\r\n<P>Også i forholdet til kunderne virker posthusene ved udførelsen af  \r\n\r\n finansielle serviceydelser som pengeinstituttets eget filialnet. Post Danmark  \r\n\r\n virker i den forbindelse som pengeinstituttets befuldmægtigede, og kunderne  \r\n\r\n indgår i direkte retsforhold med pengeinstituttet. Det vil sige, at Post  \r\n\r\n Danmarks ansatte ved udførelsen af finansielle serviceydelser for  \r\n\r\n pengeinstituttet på posthusene virker, som var de ansatte i pengeinstituttet.  \r\n\r\n</P>  \r\n\r\n<P>Til nr. 4. </P>  \r\n\r\n<P>Bestemmelsen svarer til § 6, stk. 3, i Lov om GiroBank A/S og er indsat  \r\n\r\n fordi der bl.a. i bank- og sparkasselovens § 54, stk. 2, er fastsat  \r\n\r\n begrænsninger for videregivelse af oplysninger. Bestemmelsen præciserer, at  \r\n\r\n Post Danmark har adgang til pengeinstituttets oplysninger, herunder  \r\n\r\n oplysninger fra edb-systemer, i det omfang, det er nødvendigt for Post  \r\n\r\n Danmarks udførelse af opgaver for pengeinstituttet. Der vil således i  \r\n\r\n nødvendigt omfang kunne gives Post Danmark adgang til pengeinstituttets  \r\n\r\n kundeoplysninger, adgang til at tilføre systemet nye oplysninger og adgang  \r\n\r\n til som led i kundebetjeningen m.v. at ajourføre eksisterende oplysninger.  \r\n\r\n Adgangen til pengeinstituttets oplysninger vedrører udførelse af alle  \r\n\r\n finansielle ydelser, som udføres på grundlag af eneforhandlingsaftalen,  \r\n\r\n d.v.s. også oplysninger fra tredjemand, som pengeinstituttet måtte indgå  \r\n\r\n aftale med om udførelse af finansielle serviceydelser. </P>  \r\n\r\n<P>Vedrørende tavshedspligt foreskriver lovens § 3, stk. 4, at den, der  \r\n\r\n virker i Post Danmark ikke må give uvedkommende oplysninger om andres  \r\n\r\n benyttelse af finansielle tjenesteydelser, eller lejlighed til selv at skaffe  \r\n\r\n sig sådanne oplysninger. Finansielle tjenesteydelser skal som tidligere nævnt  \r\n\r\n forstås bredt, jf. definitionen i bemærkninger til nr. 1. </P>  \r\n\r\n<P>Eneforhandlingsaftalen er omfattet af konkurrenceloven, og skal anmeldes  \r\n\r\n til Konkurrencerådet, jf. § 5 i konkurrenceloven. Konkurrencelovens §§ 11-14  \r\n\r\n finder anvendelse på aftalen. </P>  \r\n\r\n<P>Den foreslåede bestemmelse i § 3, stk. 8, er i stort omfang en  \r\n\r\n videreførelse af den gældende bestemmelse i lov om GiroBank A/S, § 8, stk. 2.  \r\n\r\n Der er dog sket en begrænsning af, hvad der kan undtages fra  \r\n\r\n offentliggørelse. I modsætning til den gældende ordning fastslår  \r\n\r\n bestemmelsen, at kun konkurrencefølsomme oplysninger (kalkulationer,  \r\n\r\n prisberegninger m.v.) kan undtages fra offentliggørelse, d.v.s. sådanne  \r\n\r\n oplysninger som kunne give andre, herunder andre konkurrerende virksomheder,  \r\n\r\n uberettigede konkurrencemæssige fordele. </P>  \r\n\r\n<P>Samtidig med at offentligheden opnår en udvidet adgang til indsigt i  \r\n\r\n aftalen, skal bestemmelsen sikre, at Post Danmark og pengeinstituttet ved  \r\n\r\n indgåelse af aftale om benyttelse af Post Danmarks filialnet til udførelse af  \r\n\r\n finansielle serviceydelser ikke stilles ringere end de pengeinstitutter, der  \r\n\r\n udelukkende benytter eget filialnet. Uden denne bestemmelse risikerer Post  \r\n\r\n Danmark og pengeinstituttet, på grund af anmeldelsespligten efter  \r\n\r\n konkurrenceloven, at skulle gøre kalkulationer tilgængelige for  \r\n\r\n konkurrenterne i videre udstrækning, end disse selv er forpligtede til.  \r\n\r\n Herved ville der opstå en utilsigtet forskel i konkurrencesituationen for det  \r\n\r\n pengeinstitut, som Post Danmark indgår aftale med. </P>  \r\n\r\n<P>Den kommende aftale vil blive opbygget af en principiel del, indeholdende  \r\n\r\n bl.a. aftalens formål, aftalens omfang, samarbejdets omfang,  \r\n\r\n pengeinstituttets og Post Danmarks forpligtelser, betalingsforhold, ansvar,  \r\n\r\n revision, aftaleperiode og løsning af tvistigheder. Denne del vil være  \r\n\r\n offentligt tilgængelig. </P>  \r\n\r\n<P>Den anden del af aftalen i form af bilag indeholdende kalkulationer og  \r\n\r\n andre konkurrencefølsomme forhold vil ikke være offentligt tilgængelig. </P>  \r\n\r\n<P>Det er Trafikministeriet, der i tvivlstilfælde afgør, hvilke oplysninger  \r\n\r\n der kan undtages fra offentliggørelse, jf. lov om Post Danmark, § 13, stk. 1.  \r\n\r\n</P>  \r\n\r\n<P>Konkurrencelovens øvrige regler, herunder Konkurrencerådets beføjelser  \r\n\r\n efter konkurrencelovens kapitel 4, berøres imidlertid ikke af den foreslåede  \r\n\r\n bestemmelse. Konkurrencerådet har således adgang til alle oplysninger i  \r\n\r\n aftalen. </P>  \r\n\r\n<P> <I>Til § 2</I>  </P>  \r\n\r\n<P>Trafikministeren bemyndiges til at fastsætte tidspunktet for lovens  \r\n\r\n ikrafttrædelse, idet loven ikke kan træde i kraft, før EU-Kommissionens  \r\n\r\n godkendelse af det notificerede lovforslag foreligger. </P>  \r\n\r\n<P> <B>Trafikministeren</B>  </P>  \r\n\r\n<P>Den 5. december 1995 </P>  \r\n\r\n<P> <B>Aftale om ophævelse af Lov om GiroBank A/S samt ændring af Lov om Post  \r\n\r\n Danmark </B></P>  \r\n\r\n<P>I. Indledning </P>  \r\n\r\n<P>Regeringen, Venstre og Det Konservative Folkeparti er enige om, <I>at</I>  \r\n\r\n Lov om GiroBank A/S ophæves og Lov om Post Danmark ændres med henblik på,  \r\n\r\n<I>at</I> GiroBank A/S fusionerer med Bikuben A/S, <I>at</I> Post Danmark på  \r\n\r\n kommercielle vilkår indgår en eneforhandlingsaftale med fusionsbanken om  \r\n\r\n benyttelse af posthusnettet til udførelse af financielle serviceydelser og at  \r\n\r\n Staten afhænder sine aktier i fusionsbanken. </P>  \r\n\r\n<P>Regeringen og Socialistisk Folkeparti er, i overensstemmelse med aftale af  \r\n\r\n 21. november 1994 om omdannelse og modernisering af Postvæsenet, enige om at  \r\n\r\n gennemføre de nedenfor beskrevne ændringer af Lov om Post Danmark med henblik  \r\n\r\n på, at virksomheden kan indgå en eneforhandlingsaftale med fusionsbanken.  \r\n\r\n</P>  \r\n\r\n<P>SF har derimod ikke del i aftalen om, at lov om GiroBank A/S ophæves, og  \r\n\r\n det dermed tilknyttede salg af statens aktier. </P>  \r\n\r\n<P> <B>II. Fusion mellem GiroBank A/S og Bikuben A/S</B>  </P>  \r\n\r\n<P>GiroBank A/S og Bikuben A/S har efter fusionsdrøftelser gennemført et  \r\n\r\n analysearbejde, som har bekræftet bestyrelsernes opfattelse af, at de to  \r\n\r\n pengeinstitutter ved fusion kan opnå betydelige fællesfordele i form af øget  \r\n\r\n afsætning og lavere omkostninger. De to pengeinstitutters komplementære  \r\n\r\n styrker vil sætte fusionsbanken i stand til at tage konkurrencen op med de  \r\n\r\n største banker på såvel privat- som erhvervskundeområdet. </P>  \r\n\r\n<P>På baggrund af analysen har bestyrelserne i de to pengeinstitutter  \r\n\r\n besluttet at anbefale generalforsamlingerne, at GiroBank A/S og Bikuben A/S  \r\n\r\n fusioneres med regnskabsmæssig virkning fra den 1. oktober 1995. </P>  \r\n\r\n<P>Fusionsbanken forventer at kunne indgå en kommerciel aftale med Post  \r\n\r\n Danmark om fusionsbankens brug af posthusnettet. Herved får fusionsbanken  \r\n\r\n gennem Bikuben A/S' filialer og Post Danmarks posthusnet landets mest  \r\n\r\n fintmaskede distributionsnet. </P>  \r\n\r\n<P> <B>III. Lovgivningsmæssige forudsætninger for en fusion</B>  </P>  \r\n\r\n<P>En fusion mellem GiroBank A/S og Bikuben A/S forudsætter en ophævelse af  \r\n\r\n Lov om GiroBank A/S. Fusionen påtænkes gennemført som en skattepligtig  \r\n\r\n fusion, og Bikuben A/S videreføres som det fortsættende selskab. GiroBank A/S  \r\n\r\n opløses herved. Fusionsbankens navn bliver Bikuben GiroBank A/S med binavnet  \r\n\r\n BG Bank A/S. </P>  \r\n\r\n<P>Efter § 3 i Lov om Post Danmark er virksomheden forpligtet til med eneret  \r\n\r\n for GiroBank at stille de til enhver tid værende posthuse, herunder faste  \r\n\r\n anlæg og løsøre, samt tilknyttet personale, til rådighed for udførelsen af  \r\n\r\n financielle serviceydelser. </P>  \r\n\r\n<P>Indgåelse af en eneforhandlingsaftale mellem Post Danmark og fusionsbanken  \r\n\r\n om benyttelse af posthusnettet forudsætter derfor en ændring af Lov om Post  \r\n\r\n Danmark, således at Post Danmark opnår hjemmel hertil. </P>  \r\n\r\n<P> <B>IV. Samarbejdet mellem Post Danmark og fusionsbanken</B>  </P>  \r\n\r\n<P>Posthusene virker idag som filialer for GiroBank. Banken har investeret  \r\n\r\n betydelige beløb i opbygning af en infrastruktur til varetagelse af  \r\n\r\n betalingsformidling og andre bankopgaver. GiroBank har endvidere bekostet  \r\n\r\n uddannelsen af de medarbejdere, som varetager betalingsformidling m.v.  \r\n\r\n GiroBank betaler udgifter til løn, husleje m.v. på baggrund af en aftale, der  \r\n\r\n skal sikre Post Danmark omkostningsdækning samt en rimelig avance. Aftalen  \r\n\r\n løber frem til 1998. </P>  \r\n\r\n<P>Samarbejdet om brug af posthusnettet til formidling af financielle  \r\n\r\n serviceydelser bør videreføres, da dette samarbejde indebærer ganske  \r\n\r\n væsentlige fordele, herunder indtægter for Post Danmark. Dermed er  \r\n\r\n samarbejdet med til at sikre, at det landsdækkende posthusnet kan  \r\n\r\n opretholdes. </P>  \r\n\r\n<P>Post Danmarks kommende eneforhandlingsaftale med fusionsbanken om  \r\n\r\n udførelse af financielle serviceydelser på posthhusene træder i stedet for  \r\n\r\n den gældende samarbejdsaftale mellem GiroBank A/S og Post Danmark. </P>  \r\n\r\n<P>Fusionsbanken indtræder i GiroBanks nuværende rettigheder og forpligtelser  \r\n\r\n vedrørende benyttelse af det landsdækkende posthhusnet. Aftalen skal baseres  \r\n\r\n på kommercielle vilkår, og den skal sikre Post Danmarks fortsatte mulighed  \r\n\r\n for at kunne udføre financielle serviceydelser i posthusnettet. Financielle  \r\n\r\n serviceydelser defineres bredt som omfattende pengeinstitutydelser efter  \r\n\r\n bank- og sparekasseloven, realkreditprodukter efter realkreditlovgivningen  \r\n\r\n samt forsikringsprodukter efter forsikringslovgivningen. </P>  \r\n\r\n<P>Aftalen mellem Post Danmark og fusionsbanken vil have en varighed på 13  \r\n\r\n år, med mulighed for genforhandling efter 10 år. Aftalen kan opsiges af begge  \r\n\r\n parter ved misligeholdelse og hertil svarende voldgiftsbestemmelser. </P>  \r\n\r\n<P> <B>V. Statens forhold</B>  </P>  \r\n\r\n<P>Ved ophævelse af Lov om GiroBank A/S ombytter staten sin nuværende  \r\n\r\n aktiebeholdning i GiroBank A/S til aktier i fusionsbanken. Staten afhænder i  \r\n\r\n forbindelse hermed sine aktier i fusionsbanken. Der opnås hjemmel hertil ved  \r\n\r\n forelæggelse af aktstykke til Folketingets Finansudvalg. I aktstykket oplyses  \r\n\r\n der nærmere om vilkårene for ombytningen mellem GiroBank-aktier og aktier i  \r\n\r\n fusionsbanken samt om afhændelsen af Statens aktiebeholdning i fusionsbanken.  \r\n\r\n</P>  \r\n\r\n<P>Indgåelse af aftale om Statens fortsatte tjenestemandspensionsforpligtelse  \r\n\r\n for tidligere tjenestemænd i GiroBank A/S forelægges ligeledes ved aktstykke  \r\n\r\n til Finansudvalget. </P>  \r\n\r\n<P> <B>VI. Gennemførelse</B>  </P>  \r\n\r\n<P>Straks efter denne aftales indgåelse forudsættes følgende initiativer  \r\n\r\n iværksat: </P>  \r\n\r\n<P>1. Der fremsættes forslag til ophævelse af Lov om GiroBank A/S. </P>  \r\n\r\n<P>2. Der fremsættes forslag til lov om ændring af Lov om Post Danmark. </P>  \r\n\r\n<P>3. Ministeren fremsender samtidig hermed aktstykke til Finansudvalget med  \r\n\r\n henblik på at opnå hjemmel til ombytning af Statens aktiebeholdning i  \r\n\r\n GiroBank A/S til en aktiebeholdning i den fusionerede bank, samt tilslutning  \r\n\r\n til, at Staten afhænder sine aktier i fusionsbanken. </P>  \r\n\r\n<P>4. Finansministeren vil tillige fremsende et aktstykke til Finansudvalget  \r\n\r\n vedrørende Statens fortsatte tjenestemandspensionsdækning af ansatte i  \r\n\r\n GiroBank A/S. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "20/12/1995"
        },
        {
            "displayName": "Accession",
            "displayValue": "199512K00126"
        },
        {
            "displayName": "Entydig dokumentidentifikation",
            "displayValue": "CL000347"
        },
        {
            "displayName": "Dato for førstegangsindlæggelse",
            "displayValue": "20/12/1995"
        },
        {
            "displayName": "Dato for indlæggelse",
            "displayValue": "20/12/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "126"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}